{
    "title": "Brangusis Perlas",
    "uri": "/study/scriptures/pgp",
    "structure": [
        {
            "type": "content",
            "title": "Antraštinis puslapis",
            "uri": "/study/scriptures/pgp/title-page"
        },
        {
            "type": "content",
            "title": "Įvadas",
            "uri": "/study/scriptures/pgp/introduction"
        },
        {
            "type": "section",
            "title": "Mozės knyga",
            "entries": [
                {
                    "type": "content",
                    "title": "Mozės knyga 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "Mozės knyga 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "Mozės knyga 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "Mozės knyga 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "Mozės knyga 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "Mozės knyga 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "Mozės knyga 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "Mozės knyga 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "Abraomo knyga",
            "entries": [
                {
                    "type": "content",
                    "title": "Abraomo knyga 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "Abraomo knyga 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "Abraomo knyga 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "Abraomo knyga 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "Abraomo knyga 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "1 faksimilė",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "2 faksimilė",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "3 faksimilė",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "Džozefas Smitas–Mato",
            "uri": "/study/scriptures/pgp/js-m/1"
        },
        {
            "type": "content",
            "title": "Džozefas Smitas–Istorija",
            "uri": "/study/scriptures/pgp/js-h/1"
        },
        {
            "type": "content",
            "title": "Tikėjimo Teiginiai",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "Antraštinis puslapis",
            "data_type": "chapter",
            "book_title": "Brangusis Perlas",
            "subtitle": [
                "Džozefo Smito, pirmojo Pastarųjų Dienų Šventųjų Jėzaus Kristaus Bažnyčios pranašo, regėtojo ir apreiškėjo apreiškimų, vertimų ir pasakojimų rinkinys"
            ],
            "text": [
                "Išleido Pastarųjų Dienų Šventųjų Jėzaus Kristaus Bažnyčia",
                "Solt Leik Sitis, Jutos valst., JAV",
                "© 2004 by Intellectual Reserve, Inc.",
                "All rights reserved",
                "Printed in Germany 7/2008",
                "19932006",
                "Translation of the Book of Mormon, Doctrine and Covenants, and Pearl of Great Price",
                "Lithuanian"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "Įvadas",
            "data_type": "chapter",
            "book_title": "Įvadas",
            "text": [
                "Brangusis Perlas yra rinkinys rinktinės medžiagos daugeliu svarbių Pastarųjų Dienų Šventųjų Jėzaus Kristaus Bažnyčios tikėjimo ir doktrinos aspektų. Šiuos dalykus parašė pranašas Džozefas Smitas, ir jie buvo išspausdinti jo laikmečio Bažnyčios periodikoje.",
                "Pirmąjį medžiagos rinkinį, kurio pavadinimas buvo Brangusis Perlas, 1851 metais sudarė vyresnysis Franklinas D. Ričardsas, tuo metu Dvylikos Tarybos narys ir Britanijos misijos prezidentas. Jis buvo skirtas padaryti labiau prieinamus kai kuriuos svarbius straipsnius, kurių Džozefo Smito laikais cirkuliavo nepakankamai. Europoje ir Amerikoje pagausėjus Bažnyčios narių, iškilo poreikis padaryti šiuos dalykus prieinamus. Brangusis Perlas tapo plačiai naudojamas ir, galiausiai, Pirmosios Prezidentūros bei 1880 metų spalio 10 d. Visuotinės Konferencijos Solt Leik Sityje sprendimu tapo Bažnyčios patvirtintais Raštais.",
                "Turinys buvo keletą kartų peržiūrėtas pagal Bažnyčios poreikius. 1878 metais buvo pridėtos Mozės Knygos dalys, kurių nebuvo pirmajame leidime. 1902 metais buvo išimtos tam tikros Brangiojo Perlo dalys, dubliuojančios medžiagą, taip pat išspausdintą Doktrinoje ir Sandorose. Suskirstymas skyriais ir eilutėmis, su išnašomis, buvo atliktas 1902 metais. Pirmasis leidimas dvistulpeliniais puslapiais, su abėcėline rodykle, išėjo 1921 metais. Jokių kitų pakeitimų nebuvo padaryta iki 1976 metų balandžio mėnesio, kai buvo pridėti du apreiškimai. 1979 metais šie du apreiškimai buvo išimti iš Brangiojo Perlo ir įdėti į Doktriną ir Sandoras, kur dabar jie yra kaip 137 ir 138 skyriai. Dabartiniame leidime padaryti kai kurie pakeitimai, siekiant suderinti tekstą su ankstesniais dokumentais.",
                "Trumpas dabartinio turinio pristatymas:",
                "Ištraukos iš Mozės knygos. Tai Biblijos Džozefo Smito vertimo, kurį jis pradėjo 1830 m. birželio mėn., Pradžios knygos ištrauka (History of the Church [Bažnyčios Istorija], 1:98–101, 131–139).",
                "Abraomo knyga. Tai vertimas iš keleto Egipto papirusų, papuolusių į Džozefo Smito rankas 1835 metais, kuriuose buvo patriarcho Abraomo raštai. Vertimas buvo serijomis išspausdintas leidinyje Times and Seasons, pradedant 1842 m. kovo 1 d., Navū, Ilinojaus valst., (History of the Church 4:519–534).",
                "Džozefas Smitas–Mato. Tai Biblijos Džozefo Smito vertimo Evangelijos pagal Matą ištrauka (žr. Doktrinos ir Sandorų 45:60–61 apie dievišką įsakymą pradėti Naujojo Testamento vertimą).",
                "Džozefas Smitas–Istorija. Tai ištraukos iš Džozefo Smito oficialaus liudijimo ir istorijos, kuriuos jis paruošė 1838 metais ir kurie buvo serijomis išspausdinti leidinyje Times and Seasons Navū, Ilinojaus valst., pradedant 1842 m. kovo 15 d. (History of the Church, 1:1–44).",
                "Pastarųjų Dienų Šventųjų Jėzaus Kristaus Bažnyčios Tikėjimo Teiginiai. Tai Džozefo Smito pareiškimas, išspausdintas leidinyje Times and Seasons 1842 m. kovo 1 d. kartu su trumpa Bažnyčios istorija, tarp žmonių žinomas kaip Laiškas Ventvortui (History of the Church, 4:535–541)."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "Mozės knyga 1",
            "data_type": "chapter",
            "chapter_name": "1 Skyrius",
            "chapter_summary": [
                "Dievas apsireiškia Mozei – Mozė atmainomas – Jis susiduria su Šėtonu – Mozė mato daug apgyvendintų pasaulių – Sūnus sukūrė begalę pasaulių – Dievo darbas ir šlovė yra įgyvendinti žmogaus nemirtingumą ir amžinąjį gyvenimą."
            ],
            "book_title": "Ištraukos iš Mozės knygos",
            "subtitle": [
                "(1830 m. birželis)"
            ],
            "verses": [
                {
                    "number": 1,
                    "text": "Dievo žodžiai, kuriuos jis kalbėjo Mozei tuo metu, kai Mozė buvo pagautas aukštyn į nepaprastai aukštą kalną,"
                },
                {
                    "number": 2,
                    "text": "ir jis matė Dievą veidas į veidą, ir kalbėjo su juo, ir ant Mozės buvo Dievo šlovė; todėl Mozė galėjo ištverti jo akivaizdą."
                },
                {
                    "number": 3,
                    "text": "Ir Dievas kalbėjo Mozei, sakydamas: Štai aš esu Viešpats Dievas Visagalis ir mano vardas – Begalinis; nes aš esu be dienų pradžios ir metų pabaigos; ir argi tai ne begalybė?"
                },
                {
                    "number": 4,
                    "text": "Ir štai, tu esi mano sūnus; todėl pažvelk, ir aš parodysiu tau savo rankų dirbinius; bet ne visus, nes nėra galo mano darbams, taip pat ir mano žodžiams, nes jie niekada nesibaigia."
                },
                {
                    "number": 5,
                    "text": "Todėl nė vienas žmogus negali pamatyti visų mano darbų, nepamatęs visos mano šlovės; ir nė vienas žmogus negali pamatyti visos mano šlovės ir po to pasilikti kūne žemėje."
                },
                {
                    "number": 6,
                    "text": "Ir aš turiu darbą tau, Moze, mano sūnau; ir tu esi pagal mano Viengimio panašumą; ir mano Viengimis yra ir bus Gelbėtojas, nes jis pilnas malonės ir tiesos; bet nėra kito Dievo, išskyrus mane, ir visi dalykai yra priešais mane, nes aš visus juos pažįstu."
                },
                {
                    "number": 7,
                    "text": "Ir dabar, štai, Moze, mano sūnau, aš tau parodau šitą vieną dalyką, nes tu esi pasaulyje, ir dabar aš parodau jį tau."
                },
                {
                    "number": 8,
                    "text": "Ir buvo taip, kad Mozė pažvelgė ir pamatė pasaulį, kuriame jis buvo sukurtas; ir Mozė pamatė pasaulį ir nuošaliausias jo vietas, ir visus žmonių vaikus, kurie yra ir kurie buvo sukurti; tuo jis didžiai žavėjosi ir stebėjosi."
                },
                {
                    "number": 9,
                    "text": "Ir Dievo akivaizda pasitraukė nuo Mozės, tad jo šlovės nebebuvo ant Mozės; ir Mozė buvo paliktas pats sau. Ir kai buvo paliktas pats sau, jis parkrito ant žemės."
                },
                {
                    "number": 10,
                    "text": "Ir buvo taip, kad praėjo daugelis valandų iki Mozė vėl atgavo savo prigimtinę stiprybę kaip žmogus; ir jis tarė sau: Dabar, dėl to aš žinau, kad žmogus yra niekas, ko aš niekada nemaniau."
                },
                {
                    "number": 11,
                    "text": "Bet dabar mano paties akys matė Dievą; tačiau ne mano prigimtinės, bet mano dvasinės akys, nes mano prigimtinės akys nebūtų galėjusios pamatyti; nes aš būčiau turėjęs išdžiūti ir mirti jo akivaizdoje; bet ant manęs buvo jo šlovė; ir aš mačiau jo veidą, nes buvau atmainytas priešais jį."
                },
                {
                    "number": 12,
                    "text": "Ir buvo taip, kad Mozei pasakius šiuos žodžius, štai atėjo Šėtonas, gundydamas jį, sakydamas: Moze, žmogaus sūnau, garbink mane."
                },
                {
                    "number": 13,
                    "text": "Ir buvo taip, kad Mozė pažvelgė į Šėtoną ir tarė: Kas tu? Nes štai, aš esu Dievo sūnus, pagal jo Viengimio panašumą; o kur tavo šlovė, kad turėčiau tave garbinti?"
                },
                {
                    "number": 14,
                    "text": "Nes štai, aš negalėjau pažvelgti į Dievą, kol ant manęs nebuvo jo šlovės ir nebuvau atmainytas priešais jį. Bet į tave aš galiu žiūrėti kaip prigimtinis žmogus. Argi ne taip, iš tiesų?"
                },
                {
                    "number": 15,
                    "text": "Tebus palaimintas mano Dievo vardas, nes jo Dvasia ne visiškai pasitraukė nuo manęs, arba kitaip, kur tavo šlovė, nes man ji yra tamsa? Ir aš galiu įžvelgti skirtumą tarp tavęs ir Dievo; nes Dievas pasakė man: Dievą garbink, nes tik jam tarnausi."
                },
                {
                    "number": 16,
                    "text": "Eik šalin, Šėtone; neapgaudinėk manęs; nes Dievas pasakė man: Tu esi pagal mano Viengimio panašumą."
                },
                {
                    "number": 17,
                    "text": "Ir taip pat jis davė man įsakymus, kai pašaukė mane iš degančio krūmo, sakydamas: Šaukis Dievo mano Viengimio vardu ir garbink mane."
                },
                {
                    "number": 18,
                    "text": "Ir dar Mozė tarė: Aš nesiliausiu šauktis Dievo, man dar reikia pasiteirauti jo kitų dalykų: nes ant manęs buvo jo šlovė, todėl aš galiu įžvelgti skirtumą tarp jo ir tavęs. Eik šalin, Šėtone."
                },
                {
                    "number": 19,
                    "text": "Ir dabar, Mozei ištarus šiuos žodžius, Šėtonas sušuko garsiu balsu ir rėkė žemėje, ir įsakė, sakydamas: Aš esu Viengimis, mane garbink."
                },
                {
                    "number": 20,
                    "text": "Ir buvo taip, kad Mozė pradėjo nepaprastai bijoti; ir pradėjęs bijoti, jis išvydo pragaro kartėlį. Tačiau, šaukdamasis Dievo, jis įgavo stiprybės ir įsakė, sakydamas: Eik šalin nuo manęs, Šėtone, nes aš garbinsiu tik šį vienintelį Dievą, kuris yra šlovės Dievas."
                },
                {
                    "number": 21,
                    "text": "Ir dabar Šėtonas pradėjo tirtėti, ir žemė sudrebėjo; ir Mozė įgavo stiprybės ir šaukėsi Dievo, sakydamas: Viengimio vardu, eik šalin, Šėtone."
                },
                {
                    "number": 22,
                    "text": "Ir buvo taip, kad Šėtonas šaukė garsiu balsu, verkdamas ir aimanuodamas, ir grieždamas dantimis; ir jis pasišalino iš ten, būtent iš Mozės akivaizdos, tad šis jo nebematė."
                },
                {
                    "number": 23,
                    "text": "Ir dabar apie tai Mozė paliudijo; bet dėl nelabumo tai nežinoma tarp žmonių vaikų."
                },
                {
                    "number": 24,
                    "text": "Ir buvo taip, jog kada Šėtonas pasišalino iš Mozės akivaizdos, Mozė pakėlė savo akis į dangų, būdamas pripildytas Šventosios Dvasios, liudijančios apie Tėvą ir Sūnų;"
                },
                {
                    "number": 25,
                    "text": "ir šaukdamasis Dievo vardo, jis vėl išvydo jo šlovę, nes ji buvo ant jo; ir jis išgirdo balsą, sakantį: Palaimintas tu, Moze, nes aš, Visagalis, išrinkau tave, ir tu būsi padarytas stipresnis už daugybę vandenų; nes jie paklus tavo įsakymui, tarsi tu būtum Dievas."
                },
                {
                    "number": 26,
                    "text": "Ir štai, aš esu su tavimi, net iki tavo dienų pabaigos; nes tu išvaduosi mano liaudį iš vergijos, būtent Izraelį, mano išrinktąją liaudį."
                },
                {
                    "number": 27,
                    "text": "Ir buvo taip, kad balsui dar tebekalbant, Mozė pažvelgė ir pamatė žemę, taip, netgi ją visą; ir nebuvo nė jos dalelės, kurios jis nepamatė, įžvelgdamas ją Dievo Dvasia."
                },
                {
                    "number": 28,
                    "text": "Ir jis taip pat pamatė jos gyventojus, ir nebuvo nė vienos sielos, kurios jis nepamatė; ir jis juos įžvelgė Dievo Dvasia; ir jų buvo gausybė, netgi nesuskaičiuojama kaip pajūrio smiltys."
                },
                {
                    "number": 29,
                    "text": "Ir jis pamatė daug žemių; ir kiekviena žemė buvo pavadinta žeme, ir ant jos veido buvo gyventojai."
                },
                {
                    "number": 30,
                    "text": "Ir buvo taip, kad Mozė šaukėsi Dievo, sakydamas: Meldžiu, pasakyk man, kodėl šitie dalykai yra tokie, ir kuo tu juos sutvėrei."
                },
                {
                    "number": 31,
                    "text": "Ir štai, ant Mozės buvo Viešpaties šlovė, taigi Mozė stovėjo Dievo akivaizdoje ir kalbėjo su juo veidas į veidą. Ir Viešpats Dievas tarė Mozei: Savo paties tikslui aš sutvėriau šiuos dalykus. Čia išmintis, ir jis pasilieka manyje."
                },
                {
                    "number": 32,
                    "text": "Ir aš juos sukūriau savo galios žodžiu, kuris yra mano Viengimis Sūnus, pilnas malonės ir tiesos."
                },
                {
                    "number": 33,
                    "text": "Ir aš sukūriau begalę pasaulių; ir juos taip pat sukūriau savo paties tikslui; ir aš juos sukūriau Sūnumi, kuris yra mano Viengimis."
                },
                {
                    "number": 34,
                    "text": "Ir pirmąjį žmogų iš visų žmonių aš pavadinau Adomu, kas yra daugybė."
                },
                {
                    "number": 35,
                    "text": "Bet tau aš pasakoju tik apie šią žemę ir jos gyventojus. Nes štai yra daug pasaulių, kurie praėjo mano galios žodžiu. Ir yra daug, kurie dabar egzistuoja, ir žmogui jie yra nesuskaičiuojami; bet man viskas suskaičiuota, nes jie yra mano ir aš juos pažįstu."
                },
                {
                    "number": 36,
                    "text": "Ir buvo taip, kad Mozė kalbėjo Viešpačiui, sakydamas: Būk gailestingas savo tarnui, o Dieve, ir papasakok man apie šią žemę ir jos gyventojus, ir taip pat apie dangus, ir tada tavo tarnas bus patenkintas."
                },
                {
                    "number": 37,
                    "text": "Ir Viešpats Dievas kalbėjo Mozei, sakydamas: Dangūs – jų yra daug, ir žmogui jie nesuskaičiuojami; bet man jie suskaičiuoti, nes jie yra mano."
                },
                {
                    "number": 38,
                    "text": "Ir kaip praeis viena žemė ir jos dangūs, lygiai taip ateis kita; ir nėra galo mano darbams, nei mano žodžiams."
                },
                {
                    "number": 39,
                    "text": "Nes štai, tai yra mano darbas ir mano šlovė – įgyvendinti žmogaus nemirtingumą ir amžinąjį gyvenimą."
                },
                {
                    "number": 40,
                    "text": "Ir dabar, Moze, mano sūnau, aš tau kalbėsiu apie šią žemę, ant kurios tu stovi; ir tu užrašysi tai, ką aš kalbėsiu."
                },
                {
                    "number": 41,
                    "text": "Ir tą dieną, kai žmonių vaikai laikys mano žodžius už nieką ir daugelį jų išims iš knygos, kurią tu parašysi, štai, aš pakelsiu kitą tokį kaip tu; ir jie vėl bus žinomi tarp žmonių vaikų – tarp visų tų, kurie tikės."
                },
                {
                    "number": 42,
                    "text": "(Šie žodžiai buvo pasakyti Mozei ant kalno, kurio pavadinimas bus nežinomas žmonių vaikams. Ir dabar jie pasakyti tau. Nerodyk jų niekam kitam, kaip tik tiems, kurie tiki. Būtent taip. Amen.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "Mozės knyga 2",
            "data_type": "chapter",
            "chapter_name": "2 Skyrius",
            "chapter_summary": [
                "Dievas sukuria dangus ir žemę – Sukuriamos visos gyvybės formos – Dievas padaro žmogų ir suteikia jam valdžią visai kitai kūrinijai."
            ],
            "subtitle": [
                "(1830 m. birželis–spalis)"
            ],
            "verses": [
                {
                    "number": 1,
                    "text": "Ir buvo taip, kad Viešpats kalbėjo Mozei, sakydamas: Štai aš apreiškiu tau apie šį dangų ir šią žemę; užrašyk žodžius, kuriuos aš kalbu. Aš esu Pradžia ir Pabaiga, Visagalis Dievas; savo Viengimiu aš tai sukūriau; taip, pradžioje aš sukūriau dangų ir žemę, ant kurios tu stovi."
                },
                {
                    "number": 2,
                    "text": "Ir žemė buvo beformė ir tuščia; ir aš padariau, kad ant gelmės veido užeitų tamsa; ir mano Dvasia sklandė ant vandens veido; nes aš esu Dievas."
                },
                {
                    "number": 3,
                    "text": "Ir aš, Dievas, tariau: Tebūna šviesa; ir atsirado šviesa."
                },
                {
                    "number": 4,
                    "text": "Ir aš, Dievas, mačiau šviesą ir kad ta šviesa buvo gera. Ir aš, Dievas, atskyriau šviesą nuo tamsos."
                },
                {
                    "number": 5,
                    "text": "Ir aš, Dievas, pavadinau šviesą Diena; ir tamsą pavadinau Naktimi; ir tai padariau savo galios žodžiu, ir tai buvo padaryta, kaip aš pasakiau; ir vakaras bei rytas buvo pirmoji diena."
                },
                {
                    "number": 6,
                    "text": "Ir dar aš, Dievas, tariau: Tebūna skliautas vidur vandens, ir taip įvyko, būtent kaip aš pasakiau; ir aš tariau: Tegul jis skiria vandenis nuo vandenų; ir tai buvo padaryta;"
                },
                {
                    "number": 7,
                    "text": "ir aš, Dievas padariau skliautą ir atskyriau vandenis, taip, didžiuosius vandenis po skliautu nuo vandenų virš skliauto; ir įvyko būtent taip, kaip aš pasakiau."
                },
                {
                    "number": 8,
                    "text": "Ir aš, Dievas, pavadinau skliautą Dangumi; ir vakaras bei rytas buvo antroji diena."
                },
                {
                    "number": 9,
                    "text": "Ir aš, Dievas, tariau: Tegul vandenys po dangumi susirenka į vieną vietą; ir taip įvyko; ir aš, Dievas, tariau: Tebūna sausuma; ir taip įvyko."
                },
                {
                    "number": 10,
                    "text": "Ir aš, Dievas, pavadinau sausumą Žeme; o susirinkusius vandenis pavadinau Jūra; ir aš, Dievas, mačiau, kad viskas, ką aš padariau, buvo gera."
                },
                {
                    "number": 11,
                    "text": "Ir aš, Dievas, tariau: Tegul žemė išželdina žolę, žolynus, vedančius sėklą, vaismedžius, vedančius vaisių pagal savo rūšį, ir medžius, vedančius vaisių, kurio sėkla būtų jame ant žemės; ir įvyko būtent taip, kaip aš pasakiau."
                },
                {
                    "number": 12,
                    "text": "Ir žemė išželdino žolę, visus žolynus, vedančius sėklą pagal savo rūšį, ir medžius, vedančius vaisių, kurio sėkla būtų jame pagal jo rūšį; ir aš, Dievas, mačiau, kad viskas, ką aš padariau, buvo gera;"
                },
                {
                    "number": 13,
                    "text": "ir vakaras bei rytas buvo trečioji diena."
                },
                {
                    "number": 14,
                    "text": "Ir aš, Dievas, tariau: Tebūna šviesuliai dangaus skliaute, kad atskirtų dieną nuo nakties, ir tebūna jie ženklams ir laikotarpiams, ir dienoms, ir metams;"
                },
                {
                    "number": 15,
                    "text": "ir tebūna jie šviesuliai dangaus skliaute, kad teiktų šviesą žemei; ir taip įvyko."
                },
                {
                    "number": 16,
                    "text": "Ir aš, Dievas, padariau du didelius šviesulius; didesnįjį šviesulį dienai valdyti ir mažesnįjį šviesulį nakčiai valdyti, ir didesnysis šviesulys buvo saulė, ir mažesnysis šviesulys buvo mėnulis; ir taip pat buvo padarytos žvaigždės, būtent pagal mano žodį."
                },
                {
                    "number": 17,
                    "text": "Ir aš, Dievas, įstačiau juos dangaus skliaute, teikti šviesą žemei,"
                },
                {
                    "number": 18,
                    "text": "ir saulę dienai valdyti ir mėnulį nakčiai valdyti, ir atskirti šviesą nuo tamsos; ir aš, Dievas, mačiau, kad viskas, ką aš padariau, buvo gera;"
                },
                {
                    "number": 19,
                    "text": "ir vakaras bei rytas buvo ketvirtoji diena."
                },
                {
                    "number": 20,
                    "text": "Ir aš, Dievas, tariau: Tegul vandenys gausiai veda judančius kūrinius, turinčius gyvybę, ir paukščius, galinčius skraidyti virš žemės atvirame dangaus skliaute."
                },
                {
                    "number": 21,
                    "text": "Ir aš, Dievas, sukūriau didžiulius banginius ir visus judančius gyvus kūrinius, kurių vandenys gausiai atvedė pagal jų rūšį, ir visus sparnuotus paukščius pagal jų rūšį; ir aš, Dievas, mačiau, kad viskas, ką aš sukūriau, buvo gera."
                },
                {
                    "number": 22,
                    "text": "Ir aš, Dievas, palaiminau juos, sakydamas: Būkite vaisingi ir dauginkitės, ir pripildykite vandenis jūroje; ir paukščiai tesidaugina žemėje;"
                },
                {
                    "number": 23,
                    "text": "ir vakaras bei rytas buvo penktoji diena."
                },
                {
                    "number": 24,
                    "text": "Ir aš, Dievas, tariau: Teatveda žemė gyvus kūrinius pagal jų rūšį, galvijus ir roplius, ir žemės gyvulius pagal jų rūšį; ir taip įvyko;"
                },
                {
                    "number": 25,
                    "text": "ir aš, Dievas, sutvėriau žemės gyvulius pagal jų rūšį ir galvijus pagal jų rūšį, ir visus roplius, ropojančius žeme, pagal jų rūšį; ir aš, Dievas, mačiau, kad visa tai buvo gera."
                },
                {
                    "number": 26,
                    "text": "Ir aš, Dievas, tariau savo Viengimiui, kuris buvo su manimi nuo pradžios: Padarykime žmogų pagal mūsų atvaizdą, pagal mūsų panašumą; ir taip įvyko. Ir aš, Dievas, tariau: Tevaldo jie jūros žuvis ir padangių paukščius, ir galvijus, ir visą žemę, ir visus roplius, ropojančius žeme."
                },
                {
                    "number": 27,
                    "text": "Ir aš, Dievas, sukūriau žmogų pagal savo paties atvaizdą, pagal savo Viengimio atvaizdą aš sukūriau jį; aš sukūriau juos vyrą ir moterį."
                },
                {
                    "number": 28,
                    "text": "Ir aš, Dievas, palaiminau juos, ir sakiau jiems: Būkite vaisingi ir dauginkitės, ir pripildykite žemę, ir užvaldykite ją, ir valdykite jūros žuvis ir padangių paukščius, ir visus gyvius, judančius žemėje."
                },
                {
                    "number": 29,
                    "text": "Ir aš, Dievas, tariau žmogui: Štai, aš daviau jums visus sėklą vedančius žolynus, esančius ant visos žemės veido, ir kiekvieną medį, kuriame bus sėklą vedančio medžio vaisius; tai bus jums maistui."
                },
                {
                    "number": 30,
                    "text": "Ir kiekvienam žemės gyvuliui ir kiekvienam padangių paukščiui, ir viskam, kas ropoja žeme, kurioje aš teikiu gyvybę, maistui bus duotas kiekvienas švarus žolynas; ir taip įvyko, būtent taip, kaip aš pasakiau."
                },
                {
                    "number": 31,
                    "text": "Ir aš, Dievas, mačiau viską, ką padariau, ir, štai, viskas, ką aš padariau, buvo labai gera; ir vakaras bei rytas buvo šeštoji diena."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "Mozės knyga 3",
            "data_type": "chapter",
            "chapter_name": "3 Skyrius",
            "chapter_summary": [
                "Dievas visus dalykus sukūrė dvasiškai, kai fiziškai jų dar nebuvo žemėje – Jis sukūrė vyrą, pirmąjį kūną, žemėje – Moteris yra vyrui tinkama pagalbininkė."
            ],
            "subtitle": [
                "(1830 m. birželis–spalis)"
            ],
            "verses": [
                {
                    "number": 1,
                    "text": "Taip buvo užbaigti dangus ir žemė, ir visas jų pulkas."
                },
                {
                    "number": 2,
                    "text": "Ir septintąją dieną aš, Dievas, užbaigiau savo darbą, ir viską, ką dariau; ir septintąją dieną aš ilsėjausi nuo viso savo darbo, ir viskas, ką dariau, buvo užbaigta, ir aš, Dievas, mačiau, kad tai buvo gera;"
                },
                {
                    "number": 3,
                    "text": "ir aš, Dievas, palaiminau septintąją dieną ir pašventinau ją, dėl to, kad tą dieną aš ilsėjausi nuo viso savo darbo, kurį aš, Dievas, sukūriau ir padariau."
                },
                {
                    "number": 4,
                    "text": "Ir dabar, štai, sakau jums, kad tai yra dangaus ir žemės kilmės, kai jie buvo sukurti, tą dieną, kai aš, Viešpats Dievas, padariau dangų ir žemę,"
                },
                {
                    "number": 5,
                    "text": "ir kiekvieną lauko augalą, kai jo dar nebuvo žemėje, ir kiekvieną lauko žolyną, kai jis dar nežėlė. Nes aš, Viešpats Dievas, visus dalykus, apie kuriuos kalbėjau, sukūriau dvasiškai, kai fiziškai jų dar nebuvo ant žemės veido. Nes aš, Viešpats Dievas, dar nebuvau padaręs, kad lytų ant žemės veido. Ir aš, Viešpats Dievas, sukūriau visus žmonių vaikus; ir dar nesukūriau žmogaus žemei dirbti; nes aš juos sukūriau danguje; o ant žemės dar nebuvo kūno, nei vandeny, nei padangėje;"
                },
                {
                    "number": 6,
                    "text": "bet aš, Viešpats Dievas, tariau, ir migla ėjo iš žemės ir drėkino visą žemės veidą."
                },
                {
                    "number": 7,
                    "text": "Ir aš, Viešpats Dievas, suformavau žmogų iš žemės dulkių ir įkvėpiau jam į šnerves gyvybės alsavimą; ir žmogus tapo gyva siela, pirmuoju kūnu žemėje, taip pat ir pirmuoju žmogumi; tačiau visi dalykai buvo sukurti prieš tai; bet jie buvo sukurti ir padaryti dvasiškai pagal mano žodį."
                },
                {
                    "number": 8,
                    "text": "Ir aš, Viešpats Dievas, rytuose, Edene užveisiau sodą ir ten įkurdinau tą vyrą, kurį suformavau."
                },
                {
                    "number": 9,
                    "text": "Ir aš, Viešpats Dievas, iš žemės fiziškai išželdinau visus medžius, malonius žmogui pažiūrėti; ir žmogus galėjo juos matyti. Ir jie taip pat tapo gyva siela. Nes jie buvo dvasiški tą dieną, kai aš juos sukūriau; nes jie pasilieka toje sferoje, kurioje aš, Dievas, juos sukūriau, taip, būtent viską, ką paruošiau žmogaus naudojimui; ir žmogus matė, kad tai buvo gera maistui. Ir aš, Viešpats Dievas, to sodo viduryje taip pat pasodinau gyvybės medį ir taip pat gero ir pikto pažinimo medį."
                },
                {
                    "number": 10,
                    "text": "Ir aš, Viešpats Dievas, padariau, kad iš Edeno ištekėtų upė sodui drėkinti; ir ten ji išsišakojo į keturias atšakas."
                },
                {
                    "number": 11,
                    "text": "Ir aš, Viešpats, pirmąją pavadinau Pišonu, ir ji apima visą Havilos žemę, kur aš, Viešpats Dievas, sukūriau daug aukso;"
                },
                {
                    "number": 12,
                    "text": "ir tos žemės auksas buvo geras, ir ten buvo bdelis ir onikso akmuo."
                },
                {
                    "number": 13,
                    "text": "Ir antrosios upės vardas buvo Gihonas; ji apima visą Etiopijos žemę."
                },
                {
                    "number": 14,
                    "text": "Ir trečiosios upės vardas buvo Hidekelis; ji teka į Asirijos rytus. Ir ketvirtoji upė buvo Eufratas."
                },
                {
                    "number": 15,
                    "text": "Ir aš, Viešpats Dievas, paėmiau vyrą ir įkurdinau jį Edeno sode, kad puoselėtų jį ir prižiūrėtų."
                },
                {
                    "number": 16,
                    "text": "Ir aš, Viešpats Dievas, įsakiau vyrui, sakydamas: Tu gali laisvai valgyti nuo visų sodo medžių,"
                },
                {
                    "number": 17,
                    "text": "bet nuo gero ir pikto pažinimo medžio tu nevalgysi; tačiau tu pats gali pasirinkti, nes tai tau duota; bet atmink, kad aš tai draudžiu, nes tą dieną, kai nuo jo valgysi, tikrai mirsi."
                },
                {
                    "number": 18,
                    "text": "Ir aš, Viešpats Dievas, tariau savo Viengimiui, jog negera vyrui būti vienam; todėl aš padarysiu jam tinkamą padėjėją."
                },
                {
                    "number": 19,
                    "text": "Ir iš žemės aš, Viešpats Dievas, suformavau visus lauko gyvulius ir visus padangių paukščius; ir įsakiau, kad jie ateitų pas Adomą, pamatyti, kaip jis juos pavadins; ir jie taip pat buvo gyvos sielos; nes aš, Dievas, įkvėpiau į juos gyvybės alsavimą ir įsakiau, kad kaip Adomas pavadins kiekvieną gyvą kūrinį, toks ir bus jo vardas."
                },
                {
                    "number": 20,
                    "text": "Ir Adomas davė vardus visiems galvijams ir padangių paukščiams, ir kiekvienam lauko gyvuliui; bet neatsirado jam, Adomui, tinkamo padėjėjo."
                },
                {
                    "number": 21,
                    "text": "Ir aš, Viešpats Dievas, padariau, kad Adomą apimtų gilus miegas; ir jis užmigo, ir aš paėmiau vieną iš jo šonkaulių, ir jo vietą užpildžiau kūnu;"
                },
                {
                    "number": 22,
                    "text": "ir iš šonkaulio, kurį aš, Viešpats Dievas, paėmiau iš vyro, padariau moterį ir atvedžiau ją pas vyrą."
                },
                {
                    "number": 23,
                    "text": "Ir Adomas tarė: Dabar aš žinau, kad tai yra kaulas iš mano kaulų ir kūnas iš mano kūno; ji bus vadinama Moterimi, nes paimta iš vyro."
                },
                {
                    "number": 24,
                    "text": "Todėl vyras paliks savo tėvą ir savo motiną ir glausis prie savo žmonos; ir jie bus vienas kūnas."
                },
                {
                    "number": 25,
                    "text": "Ir jiedu buvo nuogi, vyras ir jo žmona, ir nesigėdijo."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "Mozės knyga 4",
            "data_type": "chapter",
            "chapter_name": "4 Skyrius",
            "chapter_summary": [
                "Kaip Šėtonas tapo velniu – Jis gundo Ievą – Adomas ir Ieva nupuola, ir į pasaulį įeina mirtis."
            ],
            "subtitle": [
                "(1830 m. birželis–spalis)"
            ],
            "verses": [
                {
                    "number": 1,
                    "text": "Ir aš, Viešpats Dievas, tariau Mozei, sakydamas: Tas Šėtonas, kuriam tu įsakei mano Viengimio vardu, yra tas pats, kuris buvo nuo pradžios; ir jis atėjo priešais mane, sakydamas: štai, čia aš, siųsk mane, aš būsiu tavo sūnus ir išpirksiu visą žmoniją, tad nė viena siela nepražus; ir aš tikrai tai padarysiu; todėl duok man savo garbę."
                },
                {
                    "number": 2,
                    "text": "Bet štai, mano Mylimasis Sūnus, kuris buvo mano Mylimasis ir Išrinktasis nuo pradžios, tarė man: Tėve, tebus tavo valia, ir šlovė tebus tavo per amžius."
                },
                {
                    "number": 3,
                    "text": "Todėl, kadangi tas Šėtonas sukilo prieš mane ir siekė sunaikinti žmogaus valios laisvę, kurią aš, Viešpats Dievas, jam suteikiau, ir taip pat kad aš jam duočiau savo galią, savo Viengimio galia aš padariau, kad jis būtų numestas žemyn;"
                },
                {
                    "number": 4,
                    "text": "ir jis tapo Šėtonu, taip, būtent velniu, visų melų tėvu, kad apgaudinėtų ir akintų žmones, ir vestų juos nelaisvėn pagal savo valią, būtent visus, kurie neįsiklausys į mano balsą."
                },
                {
                    "number": 5,
                    "text": "Ir dabar, gyvatė buvo gudresnė už bet kurį lauko gyvulį, kurį aš, Viešpats Dievas, buvau padaręs."
                },
                {
                    "number": 6,
                    "text": "Ir Šėtonas įdėjo tai į gyvatės širdį (nes jis daugelį patraukė paskui save), ir jis taip pat siekė apgauti Ievą, nes jis nesuvokė Dievo ketinimo, taigi jis siekė sunaikinti pasaulį."
                },
                {
                    "number": 7,
                    "text": "Ir jis tarė moteriai: Taip, ar Dievas sakė: Nevalgykite nuo jokio sodo medžio? (ir jis kalbėjo gyvatės burna)."
                },
                {
                    "number": 8,
                    "text": "Ir moteris tarė gyvatei: Mums leista valgyti sodo medžių vaisių;"
                },
                {
                    "number": 9,
                    "text": "bet apie vaisių to medžio, kurį matai sodo viduryje, Dievas sakė: Jo nevalgysite, nė jo neliesite, kad nemirtumėte."
                },
                {
                    "number": 10,
                    "text": "Ir gyvatė tarė moteriai: Jūs tikrai nemirsite;"
                },
                {
                    "number": 11,
                    "text": "nes Dievas žino, jog tą dieną, kai jo valgysite, atsivers jūsų akys, ir jūs būsite kaip dievai, pažįstantys gera ir pikta."
                },
                {
                    "number": 12,
                    "text": "Ir kai moteris pamatė, kad medis geras maistui ir kad jis tapo malonus akims, ir kad medis trokštinas, kad padarytų ją išmintingą, ji paėmė jo vaisiaus ir valgė, ir taip pat davė savo vyrui, buvusiam su ja, ir jis valgė."
                },
                {
                    "number": 13,
                    "text": "Ir jų abiejų akys atsivėrė, ir jie suvokė esą nuogi. Ir jie susiuvo fygmedžio lapus ir pasidarė prijuostes."
                },
                {
                    "number": 14,
                    "text": "Ir dienos vėsoje vaikščiodami sode jie išgirdo Viešpaties Dievo balsą; ir Adomas bei jo žmona ėjo slėptis nuo Viešpaties Dievo akivaizdos tarp sodo medžių."
                },
                {
                    "number": 15,
                    "text": "Ir aš, Viešpats Dievas, pašaukiau Adomą ir tariau jam: Kur tu eini?"
                },
                {
                    "number": 16,
                    "text": "Ir jis tarė: Aš išgirdau tavo balsą sode ir išsigandau, nes supratau, kad esu nuogas, ir slėpiausi."
                },
                {
                    "number": 17,
                    "text": "Ir aš, Viešpats Dievas, tariau Adomui: kas tau pasakė, kad esi nuogas? Ar valgei nuo medžio, nuo kurio tau įsakiau nevalgyti, nes jei valgysi tikrai mirsi?"
                },
                {
                    "number": 18,
                    "text": "Ir vyras tarė: Moteris, kurią tu davei man ir įsakei, kad ji pasiliktų su manimi, ji davė man medžio vaisiaus, ir aš valgiau."
                },
                {
                    "number": 19,
                    "text": "Ir aš, Viešpats Dievas, tariau moteriai: ką gi tu padarei? Ir moteris tarė: Gyvatė apgavo mane, ir aš valgiau."
                },
                {
                    "number": 20,
                    "text": "Ir aš, Viešpats Dievas, tariau gyvatei: Kadangi tai padarei, būsi prakeikta labiau už visus galvijus ir labiau už visus lauko gyvulius; ant savo pilvo šliaužiosi ir dulkes ėsi visas savo gyvenimo dienas;"
                },
                {
                    "number": 21,
                    "text": "ir aš sukelsiu priešiškumą tarp tavęs ir moters, tarp tavo sėklos ir jos sėklos; ir ji traiškys tau galvą, o tu gelsi jai į kulną."
                },
                {
                    "number": 22,
                    "text": "Moteriai aš, Viešpats Dievas, tariau: Didžiai padidinsiu tavo sielvartą ir tavo nėštumą. Sielvarte gimdysi vaikus ir trokši savo vyro, ir jis tau viešpataus."
                },
                {
                    "number": 23,
                    "text": "Ir Adomui aš, Viešpats Dievas, tariau: Kadangi paklausei savo žmonos balso ir valgei vaisiaus to medžio, apie kurį aš tau įsakiau, sakydamas: Nevalgysi nuo jo – prakeikta bus žemė dėl tavęs; sielvartaudamas maitinsies iš jos visas savo gyvenimo dienas."
                },
                {
                    "number": 24,
                    "text": "Ir erškėčius bei usnis ji ves tau, ir tu valgysi lauko žolynus."
                },
                {
                    "number": 25,
                    "text": "Savo veido prakaitu valgysi duoną, kol sugrįši į žemę, – nes tu tikrai mirsi – nes iš jos buvai paimtas; nes dulkės buvai ir vėl į dulkes sugrįši."
                },
                {
                    "number": 26,
                    "text": "Ir Adomas pavadino savo žmoną Ieva, nes ji buvo visų gyvųjų motina; nes taip aš, Viešpats Dievas, pavadinau pirmąją iš visų moterų, kas yra daugybė."
                },
                {
                    "number": 27,
                    "text": "Adomui ir taip pat jo žmonai aš, Viešpats Dievas, padariau aprangas iš odų ir aprengiau juos."
                },
                {
                    "number": 28,
                    "text": "Ir aš, Viešpats Dievas, tariau savo Viengimiui: štai, vyras tapo kaip vienas iš mūsų, pažįstantis gera ir pikta; ir dabar, kad jis neištiestų savo rankos ir neparagautų taip pat nuo gyvybės medžio ir nevalgytų, ir negyventų per amžius,"
                },
                {
                    "number": 29,
                    "text": "aš, Viešpats Dievas, išsiųsiu jį iš Edeno sodo dirbti žemės, iš kurios jis paimtas;"
                },
                {
                    "number": 30,
                    "text": "nes kaip aš, Viešpats Dievas, gyvas, lygiai taip mano žodžiai negali grįžti tušti, nes kaip jie išeina iš mano burnos, taip jie turi būti įvykdyti."
                },
                {
                    "number": 31,
                    "text": "Taigi aš išvariau vyrą ir Edeno sodo rytuose pastačiau cherubus ir liepsnojantį kalaviją, besisukiojantį visomis kryptimis, kad saugotų gyvybės medžio kelią."
                },
                {
                    "number": 32,
                    "text": "(Ir tai yra žodžiai, kuriuos aš kalbėjau savo tarnui Mozei, ir jie tikri, tokie kaip aš nurodžiau; ir pasakiau juos tau. Žiūrėk, kad, kol tau neįsakysiu, nerodytum jų jokiam žmogui, išskyrus tuos, kurie tiki. Amen.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "Mozės knyga 5",
            "data_type": "chapter",
            "chapter_name": "5 Skyrius",
            "chapter_summary": [
                "Adomui ir Ievai gimsta vaikai – Adomas atnašauja auką ir tarnauja Dievui – Gimsta Kainas ir Abelis – Kainas sukyla, myli Šėtoną labiau nei Dievą ir tampa Pražūtimi – Pasklinda žmogžudystė ir nelabumas – Evangelija skelbiama nuo pat pradžios."
            ],
            "subtitle": [
                "(1830 m. birželis–spalis)"
            ],
            "verses": [
                {
                    "number": 1,
                    "text": "Ir buvo taip, kad po to, kai aš, Viešpats Dievas, juos išvariau, Adomas pradėjo dirbti žemę ir valdyti visus lauko guvulius ir valgyti duoną savo kaktos prakaitu, kaip aš, Viešpats, jam buvau įsakęs. Ir taip pat Ieva, jo žmona, dirbo su juo."
                },
                {
                    "number": 2,
                    "text": "Ir Adomas pažino savo žmoną, ir ji pagimdė jam sūnus ir dukteris, ir jie pradėjo daugintis ir pripildyti žemę."
                },
                {
                    "number": 3,
                    "text": "Ir nuo to laiko Adomo sūnūs ir dukterys pradėjo skirstytis žemėje po du ir dirbti žemę, ir prižiūrėti kaimenes, ir jiems taip pat gimė sūnūs ir dukterys."
                },
                {
                    "number": 4,
                    "text": "Ir Adomas bei Ieva, jo žmona, šaukėsi Viešpaties vardo, ir iš Edeno sodo pusės jie išgirdo Viešpaties balsą, kalbantį jiems, bet jie jo nematė; nes jie buvo atskirti nuo jo akivaizdos."
                },
                {
                    "number": 5,
                    "text": "Ir jis davė jiems įsakymus, kad jie turi garbinti Viešpatį, savo Dievą, ir atnašauti savo kaimenių pirmagimius, kaip atnašą Viešpačiui. Ir Adomas buvo paklusnus Viešpaties įsakymams."
                },
                {
                    "number": 6,
                    "text": "Ir po daugelio dienų Adomui pasirodė Viešpaties angelas, sakydamas: Kodėl atnašauji aukas Viešpačiui? Ir Adomas tarė jam: Nežinau, tik žinau, kad Viešpats man įsakė."
                },
                {
                    "number": 7,
                    "text": "Ir tada angelas tarė, sakydamas: Tai yra Tėvo Viengimio, kuris pilnas malonės ir tiesos, aukos atvaizdas."
                },
                {
                    "number": 8,
                    "text": "Todėl viską, ką darai, tu darysi Sūnaus vardu, ir per amžius atgailausi bei šauksiesi Dievo Sūnaus vardu."
                },
                {
                    "number": 9,
                    "text": "Ir tą dieną ant Adomo nusileido Šventoji Dvasia, kuri liudija apie Tėvą ir Sūnų, sakydama: Aš esu Tėvo Viengimis nuo pradžios, nuo šiol ir per amžius, idant, kadangi tu nupuolei, galėtum būti išpirktas, tu ir visa žmonija, netgi visi, kurie norės."
                },
                {
                    "number": 10,
                    "text": "Ir tą dieną Adomas palaimino Dievą ir buvo pripildytas, ir pradėjo pranašauti apie visas žemės šeimas, sakydamas: Tebūna palaimintas Dievo vardas, nes dėl mano prasižengimo mano akys atvertos, ir šiame gyvenime aš džiaugsiuos, ir vėl kūne aš matysiu Dievą."
                },
                {
                    "number": 11,
                    "text": "Ir Ieva, jo žmona, girdėjo visa tai ir džiūgavo, sakydama: Jei ne mūsų prasižengimas, mes niekada nebūtume turėję sėklos, ir niekada nebūtume pažinę gera ir pikta, ir mūsų išpirkimo džiaugsmo, ir amžinojo gyvenimo, kurį Dievas duoda visiems paklusniesiems."
                },
                {
                    "number": 12,
                    "text": "Ir Adomas bei Ieva palaimino Dievo vardą, ir jie viską atskleidė savo sūnums ir dukterims."
                },
                {
                    "number": 13,
                    "text": "Ir tarp jų atėjo Šėtonas, sakydamas: Aš taip pat Dievo sūnus; ir jis įsakė jiems, sakydamas: Netikėkite tuo; ir jie netikėjo ir mylėjo Šėtoną labiau nei Dievą. Ir nuo tol žmonės ėmė darytis kūniški, jusliški ir velniški."
                },
                {
                    "number": 14,
                    "text": "Ir Viešpats Dievas Šventąja Dvasia visur šaukė žmones ir įsakė jiems atgailauti;"
                },
                {
                    "number": 15,
                    "text": "ir visi, kurie tikėjo Sūnų ir atgailavo dėl savo nuodėmių, bus išgelbėti; ir visi, kurie netikėjo ir neatgailavo, bus pasmerkti; ir iš Dievo burnos išėjo žodžiai kaip tvirtas įsakas; todėl jie turi būti įvykdyti."
                },
                {
                    "number": 16,
                    "text": "Ir Adomas bei Ieva, jo žmona, nesiliovė šauktis Dievo. Ir Adomas pažino Ievą, savo žmoną, ir ji pastojo ir pagimdė Kainą, ir tarė: Aš gavau vyrą iš Viešpaties; todėl jis neatmes jo žodžių. Bet štai, Kainas neįsiklausė, sakydamas: Kas toks yra Viešpats, kad turėčiau jį pažinti?"
                },
                {
                    "number": 17,
                    "text": "Ir ji vėl pastojo ir pagimdė jo brolį Abelį. Ir Abelis įsiklausė į Viešpaties balsą. Ir Abelis buvo aviganis, bet Kainas buvo žemdirbys."
                },
                {
                    "number": 18,
                    "text": "Ir Kainas mylėjo Šėtoną labiau nei Dievą. Ir Šėtonas įsakė jam, sakydamas: Atnašauk atnašą Viešpačiui."
                },
                {
                    "number": 19,
                    "text": "Ir laikui bėgant buvo taip, kad Kainas atnešė žemės vaisių atnašą Viešpačiui."
                },
                {
                    "number": 20,
                    "text": "Ir Abelis, jis taip pat atnešė savo kaimenės pirmagimių ir jų riebalus. Ir Viešpats pažvelgė į Abelį ir jo atnašą;"
                },
                {
                    "number": 21,
                    "text": "bet į Kainą ir į jo atnašą jis nepažvelgė. Dabar Šėtonas žinojo tai, ir tai jam patiko. Ir Kainas labai užsirūstino, ir jo veidas paniuro."
                },
                {
                    "number": 22,
                    "text": "Ir Viešpats tarė Kainui: Ko rūstauji? Ko paniuręs tavo veidas?"
                },
                {
                    "number": 23,
                    "text": "Jei darai gera, būsi priimtas. O jei nedarai gera, nuodėmė tyko prie durų, ir Šėtonas trokšta užvaldyti tave; ir jei neįsiklausysi į mano įsakymus, aš atiduosiu tave, ir tau bus pagal jo norą. Ir tu valdysi jį;"
                },
                {
                    "number": 24,
                    "text": "nes nuo šiol tu būsi jo melų tėvas; tu būsi vadinamas Pražūtimi; nes tu taip pat buvai prieš pasaulį."
                },
                {
                    "number": 25,
                    "text": "Ir ateityje bus sakoma, kad šios bjaurystės buvo nuo Kaino; nes jis atmetė didesnį patarimą, kuris buvo nuo Dievo; ir tai prakeikimas, kurį aš uždėsiu tau, jeigu neatgailausi."
                },
                {
                    "number": 26,
                    "text": "Ir Kainas užsirūstino ir daugiau nebesiklausė Viešpaties balso, nei Abelio, savo brolio, kuris šventai vaikščiojo priešais Viešpatį."
                },
                {
                    "number": 27,
                    "text": "Ir Adomas ir jo žmona sielvartavo priešais Viešpatį dėl Kaino ir jo brolių."
                },
                {
                    "number": 28,
                    "text": "Ir buvo taip, kad Kainas paėmė žmona vieną iš savo brolių dukterų, ir jie mylėjo Šėtoną labiau nei Dievą."
                },
                {
                    "number": 29,
                    "text": "Ir Šėtonas tarė Kainui: Prisiek man savo gerkle ir, jei tai pasakysi, mirsi; ir prisaikdink savo brolius jų galvomis ir gyvuoju Dievu, kad jie to nepasakys; nes jeigu jie tai pasakys, tikrai mirs; ir tai tam, kad to nesužinotų tavo tėvas; ir šiandien aš atiduosiu tavo brolį Abelį į tavo rankas."
                },
                {
                    "number": 30,
                    "text": "Ir Šėtonas prisiekė Kainui, kad jis veiks pagal jo įsakymus. Ir visa tai buvo padaryta slapta."
                },
                {
                    "number": 31,
                    "text": "Ir Kainas tarė: Iš tiesų aš esu Mahanas, šios didžios paslapties valdovas, kad galėčiau žudyti ir gauti pelną. Todėl Kainas buvo pavadintas Valdovu Mahanu, ir jis didžiavosi savo nelabumu."
                },
                {
                    "number": 32,
                    "text": "Ir Kainas išėjo į lauką, ir Kainas kalbėjo su Abeliu, savo broliu. Ir buvo taip, kad jiems esant lauke, Kainas pakilo prieš Abelį, savo brolį, ir jį nužudė."
                },
                {
                    "number": 33,
                    "text": "Ir Kainas didžiavosi tuo, ką padarė, sakydamas: Aš esu laisvas; tikrai mano brolio kaimenės patenka į mano rankas."
                },
                {
                    "number": 34,
                    "text": "Ir Viešpats tarė Kainui: Kur Abelis, tavo brolis? Ir jis tarė: Nežinau. Argi aš savo brolio sargas?"
                },
                {
                    "number": 35,
                    "text": "Ir Viešpats tarė: Ką gi tu padarei? Tavo brolio kraujo balsas šaukiasi manęs nuo žemės."
                },
                {
                    "number": 36,
                    "text": "Ir dabar tu būsi prakeiktas nuo žemės, kuri atvėrė savo burną priimti tavo brolio kraują iš tavo rankos."
                },
                {
                    "number": 37,
                    "text": "Kai dirbsi žemę, nuo šiol ji nebeduos tau savo stiprybės. Tu būsi bėglys ir klajūnas žemėje."
                },
                {
                    "number": 38,
                    "text": "Ir Kainas tarė Viešpačiui: Šėtonas sugundė mane dėl mano brolio kaimenių. Ir be to aš buvau užsirūstinęs; nes tu priėmei jo atnašą, o ne mano; mano bausmė didesnė, nei galiu pakelti."
                },
                {
                    "number": 39,
                    "text": "Štai šiandien tu išvarei mane nuo Viešpaties veido, ir aš būsiu atskirtas nuo tavo veido; ir būsiu bėglys ir klajūnas žemėje; ir bus taip, kad tas, kuris mane suras, nužudys mane už mano nedorybes, nes tai nepaslėpta nuo Viešpaties."
                },
                {
                    "number": 40,
                    "text": "Ir aš, Viešpats, tariau jam: Kas tik nužudys tave, tam bus atkeršyta septyniariopai. Ir aš, Viešpats, uždėjau Kainui žymę, kad kas nors, jį suradęs, nenužudytų."
                },
                {
                    "number": 41,
                    "text": "Ir Kainas buvo atskirtas nuo Viešpaties akivaizdos ir su savo žmona ir daugeliu savo brolių gyveno Nodo žemėje, Edeno rytuose."
                },
                {
                    "number": 42,
                    "text": "Ir Kainas pažino savo žmoną, ir ji pastojo, ir pagimdė Henochą, ir jam taip pat gimė daug sūnų bei dukterų. Ir jis pastatė miestą ir pavadino miestą savo sūnaus Henocho vardu."
                },
                {
                    "number": 43,
                    "text": "Ir Henochui gimė Iradas ir kiti sūnūs bei dukterys. Ir Iradui gimė Mehujaelis bei kiti sūnūs ir dukterys. Ir Mehujaeliui gimė Metušaelis ir kiti sūnūs bei dukterys. Ir Metušaeliui gimė Lamechas."
                },
                {
                    "number": 44,
                    "text": "Ir Lamechas paėmė sau dvi žmonas; vienos vardas buvo Ada, o kitos vardas – Cila."
                },
                {
                    "number": 45,
                    "text": "Ir Ada pagimdė Jabalą; jis buvo tėvas tų, kurie gyvena palapinėse ir prižiūri galvijus; ir jo brolio vardas buvo Jubalas, kuris buvo tėvas visų, grojančių lyra ir vamzdeliu."
                },
                {
                    "number": 46,
                    "text": "Ir Cila, ji taip pat pagimdė Tubal Kainą, visų skaistvario ir geležies meistrų mokytoją. Ir Tubal Kaino sesuo buvo vardu Naama."
                },
                {
                    "number": 47,
                    "text": "Ir Lamechas tarė savo žmonoms Adai ir Cilai: Klausykitės mano balso, jūs Lamecho žmonos, įsiklausykite į mano kalbą; nes aš nužudžiau vyrą savo žaizdai ir jaunuolį savo skausmui."
                },
                {
                    "number": 48,
                    "text": "Ir jei už Kainą bus atkeršyta septyniariopai, tai už Lamechą tikrai septyniasdešimt septyniariopai;"
                },
                {
                    "number": 49,
                    "text": "nes Lamechas sudarė sandorą su Šėtonu pagal Kaino pavyzdį, dėl ko tapo Valdovu Mahanu, valdovu tos didelės paslapties, kurią Šėtonas pateikė Kainui; ir Iradas, Henocho sūnus, sužinojęs jų paslaptį, ėmė pasakoti ją Adomo sūnums;"
                },
                {
                    "number": 50,
                    "text": "todėl Lamechas, supykęs nužudė jį, ne kaip Kainas savo brolį Abelį, kad gautų pelno, bet jis nužudė jį dėl priesaikos."
                },
                {
                    "number": 51,
                    "text": "Nes nuo Kaino dienų buvo slapta sąjunga, ir jų darbai buvo tamsoje, ir kiekvienas jų pažinojo savo brolį."
                },
                {
                    "number": 52,
                    "text": "Todėl Viešpats prakeikė Lamechą ir jo namus, ir visus tuos, kurie sudarė sandorą su Šėtonu; nes jie nesilaikė Dievo įsakymų, ir tai nepatiko Dievui, ir jis netarnavo jiems, ir jų darbai buvo bjaurystės ir pradėjo plisti tarp visų žmonių sūnų. Ir tai buvo tarp žmonių sūnų."
                },
                {
                    "number": 53,
                    "text": "Ir tarp žmonių dukterų apie tai nebuvo kalbama, kadangi Lamechas pasakė paslaptį savo žmonoms, ir jos sukilo prieš jį, ir plačiai tai paskelbė, ir neužjautė."
                },
                {
                    "number": 54,
                    "text": "Todėl Lamechas buvo paniekintas ir išmestas lauk, ir nėjo pas žmonių sūnus, kad nemirtų."
                },
                {
                    "number": 55,
                    "text": "Ir taip tamsos darbai pradėjo įsigalėti tarp visų žmonių sūnų."
                },
                {
                    "number": 56,
                    "text": "Ir Dievas prakeikė žemę skaudžiu prakeiksmu ir pyko ant nelabųjų kartu su visais žmonių sūnumis, kuriuos padarė;"
                },
                {
                    "number": 57,
                    "text": "nes jie nenorėjo įsiklausyti į jo balsą nei tikėti jo Viengimį Sūnų, būtent tą, kurį jis paskelbė ateisiant laiko viduryje, kuris buvo paruoštas prieš pasaulio įkūrimą."
                },
                {
                    "number": 58,
                    "text": "Taigi evangeliją pradėta skelbti jau nuo pradžios, ir ją skelbė šventi angelai, atsiųsti iš Dievo akivaizdos, ir jo paties balsu, ir Šventosios Dvasios dovana."
                },
                {
                    "number": 59,
                    "text": "Ir taip viskas buvo patvirtinta Adomui per šventą apeigą, ir buvo skelbiama evangelija, ir išsiųstas įsakas, kad ji būtų pasaulyje iki jo pabaigos; taip ir įvyko. Amen."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "Mozės knyga 6",
            "data_type": "chapter",
            "chapter_name": "6 Skyrius",
            "chapter_summary": [
                "Adomo sėkla veda atminimo knygą – Teisi jo ainija skelbia atgailą – Dievas apsireiškia Henochui – Henochas skelbia evangeliją – Adomui buvo apreikštas išgelbėjimo planas – Jis priėmė krikštą ir kunigystę."
            ],
            "subtitle": [
                "(1830 m. lapkritis–gruodis)"
            ],
            "verses": [
                {
                    "number": 1,
                    "text": "Ir Adomas įsiklausė į Dievo balsą ir šaukė savo sūnus atgailauti."
                },
                {
                    "number": 2,
                    "text": "Ir Adomas vėl pažino savo žmoną, ir ji pagimdė sūnų, ir jis pavadino jį vardu Setas. Ir Adomas šlovino Dievo vardą; nes jis sakė: Dievas paskyrė man kitą sėklą vietoje Abelio, kurį nužudė Kainas."
                },
                {
                    "number": 3,
                    "text": "Ir Dievas apsireiškė Setui, ir šis nesukilo, bet atnašavo priimtiną auką, kaip ir jo brolis Abelis. Ir jam taip pat gimė sūnus, ir jis pavadino jį vardu Enosas."
                },
                {
                    "number": 4,
                    "text": "Ir tada šie žmonės ėmė šauktis Viešpaties vardo, ir Viešpats palaimino juos;"
                },
                {
                    "number": 5,
                    "text": "ir buvo vedama atminimo knyga, kurioje buvo rašoma Adomo kalba, nes visiems, kurie tik šaukėsi Dievo, buvo duota rašyti įkvėpimo dvasia;"
                },
                {
                    "number": 6,
                    "text": "ir jie mokė savo vaikus skaityti bei rašyti, turėdami tyrą ir nesuteptą kalbą."
                },
                {
                    "number": 7,
                    "text": "Dabar, šita pati Kunigystė, kuri buvo pradžioje, taip pat bus ir pasaulio pabaigoje."
                },
                {
                    "number": 8,
                    "text": "Dabar, šią pranašystę Adomas ištarė įkvėptas Šventosios Dvasios, ir buvo vedama Dievo vaikų genealogija. Ir tai buvo Adomo kartų knyga, sakanti: Tą dieną, kai Dievas sukūrė žmogų, jis padarė jį pagal Dievo panašumą;"
                },
                {
                    "number": 9,
                    "text": "pagal savo paties kūno atvaizdą, vyrą ir moterį, jis sukūrė juos ir palaimino juos, ir pavadino juos vardu Adomas tą dieną, kai jie buvo sukurti ir tapo gyvomis sielomis žemėje ant Dievo pakojo."
                },
                {
                    "number": 10,
                    "text": "Ir Adomas gyveno šimtą tristešimt metų, ir jam gimė sūnus pagal jo paties panašumą, pagal jo paties atvaizdą, ir jis pavadino jį vardu Setas."
                },
                {
                    "number": 11,
                    "text": "Ir Adomo dienų, po to, kai jam gimė Setas, buvo aštuoni šimtai metų, ir jam gimė daug sūnų ir dukterų;"
                },
                {
                    "number": 12,
                    "text": "ir viso dienų, kuriomis gyveno Adomas, buvo devyni šimtai trisdešimt metų, ir jis mirė."
                },
                {
                    "number": 13,
                    "text": "Setas gyveno šimtą penkerius metus, ir jam gimė Enosas; ir jis pranašavo per visas savo dienas ir mokė savo sūnų Enosą Dievo kelių; todėl Enosas taip pat pranašavo."
                },
                {
                    "number": 14,
                    "text": "Ir po to, kai jam gimė Enosas, Setas gyveno aštuonis šimtus septynerius metus, ir jam gimė daug sūnų ir dukterų."
                },
                {
                    "number": 15,
                    "text": "Ir žmonių vaikai buvo gausūs ant viso žemės veido. Ir tomis dienomis Šėtonas buvo stipriai užvaldęs žmones ir siautėjo jų širdyse; ir nuo tol prasidėjo karai ir kraujo liejimas; ir dėl slaptų darbų, galios siekiančio žmogaus ranka buvo prieš savo brolį, kad vykdytų mirtį."
                },
                {
                    "number": 16,
                    "text": "Viso Seto dienų buvo devyni šimtai dvylika metų, ir jis mirė."
                },
                {
                    "number": 17,
                    "text": "Ir Enosas gyveno devyniasdešimt metų, ir jam gimė Kainanas. Ir Enosas bei likusieji Dievo žmonės išėjo iš žemės, vadinamos Šulonu, ir gyveno pažado žemėje, kurią jis pavadino pagal savo paties sūnų, kurį jis pavadino Kainanu."
                },
                {
                    "number": 18,
                    "text": "Ir po to, kai jam gimė Kainanas, Enosas gyveno aštuonis šimtus penkiolika metų, ir jam gimė daug sūnų ir dukterų. Ir viso Enoso dienų buvo devyni šimtai penkeri metai, ir jis mirė."
                },
                {
                    "number": 19,
                    "text": "Ir Kainanas gyveno septyniasdešimt metų, ir jam gimė Mahalalelis; ir po to, kai jam gimė Mahalalelis, Kainanas gyveno aštuonis šimtus keturiasdešimt metų, ir jam gimė sūnūs ir dukterys. Ir viso Kainano dienų buvo devyni šimtai dešimt metų, ir jis mirė."
                },
                {
                    "number": 20,
                    "text": "Ir Mahalalelis gyveno šešiasdešimt penkerius metus, ir jam gimė Jaredas; ir po to, kai jam gimė Jaredas, Mahalalelis gyveno aštuonis šimtus trisdešimt metų, ir jam gimė sūnūs ir dukterys. Ir viso Mahalalelio dienų buvo aštuoni šimtai devyniasdešimt penkeri metai, ir jis mirė."
                },
                {
                    "number": 21,
                    "text": "Ir Jaredas gyveno šimtą šešiasdešimt dvejus metus, ir jam gimė Henochas; ir po to, kai jam gimė Henochas, Jaredas gyveno aštuonis šimtus metų, ir jam gimė sūnūs ir dukterys. Ir Jaredas mokė Henochą visų Dievo kelių."
                },
                {
                    "number": 22,
                    "text": "Ir tai yra Adomo, Dievo sūnaus, su kuriuo pats Dievas kalbėdavosi, sūnų genealogija."
                },
                {
                    "number": 23,
                    "text": "Ir jie buvo teisumo skelbėjai ir kalbėjo, ir pranašavo, ir visur visus žmones šaukė atgailauti; ir žmonių vaikai buvo mokomi tikėjimo."
                },
                {
                    "number": 24,
                    "text": "Ir buvo taip, kad viso Jaredo dienų buvo devyni šimtai šešiasdešimt dveji metai, ir jis mirė."
                },
                {
                    "number": 25,
                    "text": "Ir Henochas gyveno šešiasešimt penkerius metus, ir jam gimė Metušelachas."
                },
                {
                    "number": 26,
                    "text": "Ir buvo taip, kad Henochas keliavo po šalį, tarp žmonių; ir, jam bekeliaujant, Dievo Dvasia nusileido iš dangaus ir buvo ant jo."
                },
                {
                    "number": 27,
                    "text": "Ir jis išgirdo balsą iš dangaus, sakantį: Henochai, mano sūnau, pranašauk šiai liaudžiai ir sakyk jiems: Atgailaukite, nes taip sako Viešpats: Aš pykstu ant šios liaudies ir mano nuožmus pyktis užsidegė prieš juos; nes jų širdys užkietėjusios ir jų ausys prastai girdi, ir jų akys negali toli matyti;"
                },
                {
                    "number": 28,
                    "text": "ir per šias daugybę kartų, nuo pat tos dienos, kai juos sukūriau, jie nuklydo ir išsižadėjo manęs, ir ieškojo savo pačių patarimų tamsoje; ir savo bjaurystėse jie išrado žmogžudystę ir nesilaikė įsakymų, kuriuos daviau jų tėvui Adomui."
                },
                {
                    "number": 29,
                    "text": "Taigi jie patys kreivai prisiekė ir savo priesaikomis užsitraukė mirtį; ir aš jiems paruošiau pragarą, jeigu jie neatgailaus."
                },
                {
                    "number": 30,
                    "text": "Ir tai yra įsakas, kurį pasaulio pradžioje, nuo pat jo įkūrimo, aš pasiunčiau iš savo paties burnos, o savo tarnų, tavo tėvų, burnomis paskelbiau jį, būtent taip, kaip tai bus skelbiama pasaulyje iki jo pakraščių."
                },
                {
                    "number": 31,
                    "text": "Ir kai Henochas išgirdo šiuos žodžius, jis nusilenkė iki žemės priešais Viešpatį ir kalbėjo priešais Viešpatį, sakydamas: Kaip tai yra, kad radau palankumą tavo akyse, ir aš esu tik jaunuolis, ir visi žmonės manęs nekenčia; nes esu neiškalbus; kodėl tad aš tavo tarnas?"
                },
                {
                    "number": 32,
                    "text": "Ir Viešpats tarė Henochui: Eik ir daryk, kaip aš tau įsakiau, ir joks žmogus nepervers tavęs. Atverk savo burną, ir ji bus pripildyta, ir aš duosiu tau, ką sakyti, nes visas kūnas yra mano rankose, ir aš darysiu, kaip man atrodo tinkama."
                },
                {
                    "number": 33,
                    "text": "Sakyk šiai liaudžiai: Pasirinkite šiandien tarnauti Viešpačiui Dievui, kuris jus padarė."
                },
                {
                    "number": 34,
                    "text": "Štai mano Dvasia ant tavęs, todėl aš išteisinsiu visus tavo žodžius; ir kalnai bėgs nuo tavęs, ir upės pasuks iš savo vagų; ir tu būsi manyje, ir aš – tavyje; taigi vaikščiok su manimi."
                },
                {
                    "number": 35,
                    "text": "Ir Viešpats kalbėjo Henochui ir tarė jam: Patepk savo akis moliu ir nusiplauk jas, ir tu praregėsi. Jis taip ir padarė."
                },
                {
                    "number": 36,
                    "text": "Ir jis pamatė Dievo sukurtas dvasias; ir taip pat jis pamatė tai, kas buvo nematoma prigimtinei akiai; ir dėl to pasklido šalyje kalba: Viešpats pakėlė regėtoją savo žmonėms."
                },
                {
                    "number": 37,
                    "text": "Ir buvo taip, kad Henochas išėjo žemėje tarp žmonių, stovėdamas ant kalvų ir aukštumų, ir šaukė garsiu balsu, liudydamas prieš jų darbus; ir visi žmonės įsižeidė dėl jo."
                },
                {
                    "number": 38,
                    "text": "Ir jie atėjo į aukštumas pasiklausyti jo, sakydami palapinių sargams: Pasilikite čia ir saugokite palapines, kol mes nueisime tenai pamatyti regėtojo, nes jis pranašauja, ir keistas dalykas šalyje – laukinis žmogus atėjo tarp mūsų."
                },
                {
                    "number": 39,
                    "text": "Ir buvo taip, jog, kai jie jį išgirdo, nė vienas žmogus nepakėlė prieš jį rankos; nes baimė apėmė visus tuos, kurie jį girdėjo; nes jis vaikščiojo su Dievu."
                },
                {
                    "number": 40,
                    "text": "Ir atėjo pas jį žmogus, kurio vardas buvo Mahija, ir tarė jam: Pasakyk mums aiškiai, kas tu esi ir iš kur ateini?"
                },
                {
                    "number": 41,
                    "text": "Ir jis tarė jiems: Aš atėjau iš Kainano žemės, savo tėvų žemės, teisumo žemės iki šios dienos. Ir mano tėvas mokė mane visų Dievo kelių."
                },
                {
                    "number": 42,
                    "text": "Ir buvo taip, kad man keliaujant iš Kainano žemės palei rytinę jūrą, aš išvydau regėjimą; ir štai aš išvydau dangus, ir su manimi kalbėjo Viešpats ir davė man įsakymą; todėl tam, kad įvykdyčiau įsakymą, aš skelbiu šiuos žodžius."
                },
                {
                    "number": 43,
                    "text": "Ir Henochas tęsė savo kalbą, sakydamas: Viešpats, kuris kalbėjo su manimi, yra dangaus Dievas ir jis yra mano Dievas ir jūsų Dievas, ir jūs esate mano broliai; ir kodėl jūs patarinėjate sau patys ir neigiate dangaus Dievą?"
                },
                {
                    "number": 44,
                    "text": "Jis padarė dangus; žemė yra jo pakojis; ir jos pagrindas yra jo. Štai jis jį padėjo, jis ant žemės veido atvedė pulką žmonių."
                },
                {
                    "number": 45,
                    "text": "Ir mūsų tėvus ištiko mirtis; tačiau mes juos žinome ir negalime paneigti, ir netgi pirmąjį iš visų, mes žinome, būtent Adomą."
                },
                {
                    "number": 46,
                    "text": "Nes mes pas save rašėme atminimo knygą pagal modelį, duotą Dievo pirštu; ir ji duota mūsų kalba."
                },
                {
                    "number": 47,
                    "text": "Ir Henochui kalbant Dievo žodžius, žmonės drebėjo ir negalėjo išstovėti jo akivaizdoje."
                },
                {
                    "number": 48,
                    "text": "Ir jis sakė jiems: Mes esame dėl to, kad tas Adomas nupuolė; ir dėl jo nuopolio atėjo mirtis; ir mes padaryti nelaimingumo ir vargo dalininkais."
                },
                {
                    "number": 49,
                    "text": "Štai Šėtonas atėjo tarp žmonių vaikų ir gundo juos garbinti jį; ir žmonės tapo kūniški, jusliški ir velniški, ir yra atskirti nuo Dievo akivaizdos."
                },
                {
                    "number": 50,
                    "text": "Bet Dievas atskleidė mūsų tėvams, kad visi žmonės privalo atgailauti."
                },
                {
                    "number": 51,
                    "text": "Ir jis šaukė mūsų tėvą Adomą savo paties balsu, sakydamas: Aš esu Dievas; aš padariau pasaulį ir žmones, kai jų dar nebuvo kūne."
                },
                {
                    "number": 52,
                    "text": "Ir jis taip pat sakė jam: Jei atsigręši į mane ir įsiklausysi į mano balsą, ir tikėsi, ir atgailausi dėl visų savo prasižengimų, ir pasikrikštysi, būtent vandenyje, vardu mano Viengimio Sūnaus, kuris pilnas malonės ir tiesos, kuris yra Jėzus Kristus – vieninteliu vardu, kuris bus duotas po dangumi, kuriuo ateis išgelbėjimas žmonių vaikams, tu gausi Šventosios Dvasios dovaną, visko prašydamas jo vardu; ir ko tik prašysi, tau bus duota."
                },
                {
                    "number": 53,
                    "text": "Ir mūsų tėvas Adomas kalbėjo Viešpačiui ir sakė: Kodėl žmonės privalo atgailauti ir būti pakrikštyti vandenyje? Ir Viešpats sakė Adomui: Štai aš atleidau tau tavo prasižengimą Edeno sode."
                },
                {
                    "number": 54,
                    "text": "Iš čia tarp žmonių pasklido kalbos, kad Dievo Sūnus apmokėjo pirminę kaltę, dėl ko gimdytojų nuodėmės negali būti uždėtos ant vaikų galvų, nes šie yra nekalti nuo pasaulio įkūrimo."
                },
                {
                    "number": 55,
                    "text": "Ir Viešpats kalbėjo Adomui, sakydamas: Kadangi tavo vaikai pradėti nuodėmėje, todėl, kai jie pradeda suaugti, jų širdyse užgimsta nuodėmė, ir jie paragauja kartėlio, idant išmoktų vertinti gėrį."
                },
                {
                    "number": 56,
                    "text": "Ir jiems duota pažinti, kas gera ir kas pikta; taigi jie gali veikti savo nuožiūra, ir aš daviau tau kitą įstatymą ir įsakymą."
                },
                {
                    "number": 57,
                    "text": "Todėl mokyk to savo vaikus, kad visi žmonės visur privalo atgailauti, arba jie jokiu būdu negali paveldėti Dievo karalystės, nes niekas nešvarus negali ten gyventi, arba gyventi jo akivaizdoje; nes Adomo kalba jo vardas yra Šventumo Žmogus, o jo Viengimio vardas yra Žmogaus Sūnus, būtent Jėzus Kristus, teisus Teisėjas, kuris ateis laiko viduryje."
                },
                {
                    "number": 58,
                    "text": "Todėl aš duodu tau įsakymą, kad gausiai mokytum to savo vaikus, sakydamas:"
                },
                {
                    "number": 59,
                    "text": "Dėl prasižengimo ateina nuopolis, kuris atneša mirtį, ir kadangi jūs buvote pagimdyti į pasaulį per vandenį ir kraują, ir dvasią, kuriuos aš padariau, ir taip iš dulkių tapote gyva siela, lygiai taip jūs turite užgimti iš naujo į dangaus karalystę iš vandens ir Dvasios ir būti apvalyti krauju, būtent mano Viengimio krauju; kad būtumėte pašventinti nuo visos nuodėmės ir mėgautumėtės amžinojo gyvenimo žodžiais šiame pasaulyje ir amžinuoju gyvenimu ateinančiame pasaulyje, būtent nemirtingąja šlove."
                },
                {
                    "number": 60,
                    "text": "Nes vandeniu jūs įvykdote įsakymą; Dvasia jūs išteisinami ir krauju jūs pašventinami;"
                },
                {
                    "number": 61,
                    "text": "todėl tai duota, kad gyventų jumyse: dangaus liudijimas; Guodėjas; nemirtingos šlovės taikingi dalykai; tiesa apie viską; tai, kas viską gaivina, kas viską daro gyva; tai, kas viską žino ir turi visą galią pagal išmintį, gailestingumą, tiesą, teisingumą ir teisybę."
                },
                {
                    "number": 62,
                    "text": "Ir dabar, štai, sakau tau: tai yra išgelbėjimo planas visiems žmonėms, per kraują mano Viengimio, kuris ateis laiko viduryje."
                },
                {
                    "number": 63,
                    "text": "Ir štai viskas turi savo panašumą, ir viskas sukurta ir padaryta, kad liudytų apie mane, tiek tai, kas laikina, tiek ir tai, kas dvasiška; tai, kas viršuje danguose, tiek ir tai, kas ant žemės, ir kas žemėje, ir kas po žeme, tiek viršuje, tiek ir apačioje – viskas liudija apie mane."
                },
                {
                    "number": 64,
                    "text": "Ir buvo taip, jog kada Viešpats pakalbėjo su Adomu, mūsų tėvu, Adomas šaukėsi Viešpaties ir buvo pagautas Viešpaties Dvasios, ir nuneštas į vandenį, ir paguldytas po vandeniu, ir iškeltas iš vandens."
                },
                {
                    "number": 65,
                    "text": "Ir taip jis buvo pakrikštytas, ir Dievo Dvasia nusileido ant jo, ir taip jis užgimė iš Dvasios ir tapo atgaivintas vidiniame žmoguje."
                },
                {
                    "number": 66,
                    "text": "Ir jis išgirdo balsą iš dangaus, sakantį: Esi pakrikštytas ugnimi ir Šventąja Dvasia. Tai yra liudijimas apie Tėvą ir Sūnų nuo šiol ir per amžius;"
                },
                {
                    "number": 67,
                    "text": "ir tu esi pagal tvarką to, kuris yra be dienų pradžios ar metų pabaigos, nuo visos amžinybės iki visos amžinybės."
                },
                {
                    "number": 68,
                    "text": "Štai, tu esi viena manyje, Dievo sūnus; ir taip visi gali tapti mano sūnumis. Amen."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "Mozės knyga 7",
            "data_type": "chapter",
            "chapter_name": "7 Skyrius",
            "chapter_summary": [
                "Henochas moko, veda žmones ir perkelia kalnus – Įsteigiamas Sionės miestas – Henochas numato Žmogaus Sūnaus atėjimą, jo apmokančiąją auką ir šventųjų prikėlimą – Jis numato atkūrimą, surinkimą, antrąjį atėjimą ir Sionės sugrįžimą."
            ],
            "subtitle": [
                "(1830 m. gruodis)"
            ],
            "verses": [
                {
                    "number": 1,
                    "text": "Ir buvo taip, kad Henochas tęsė savo kalbą, sakydamas: Štai, mūsų tėvas Adomas mokė šitų dalykų, ir daugelis patikėjo ir tapo Dievo sūnumis, ir daugelis nepatikėjo ir pražuvo savo nuodėmėse, ir laukia su baime, kančiose, kad ant jų bus išlietas ugningas Dievo rūstybės pasipiktinimas."
                },
                {
                    "number": 2,
                    "text": "Ir nuo to laiko Henochas pradėjo pranašauti, sakydamas žmonėms: Kai aš keliavau ir apsistojau Mahujo vietovėje, ir šaukiausi Viešpaties, atsklido balsas iš dangaus, sakantis: Apsigręžk ir įkopk į Simeono kalną."
                },
                {
                    "number": 3,
                    "text": "Ir buvo taip, kad aš apsigręžiau ir įkopiau į tą kalną; ir stovėdamas ant kalno aš išvydau dangus prasivėrusius ir buvau aprengtas šlove;"
                },
                {
                    "number": 4,
                    "text": "ir aš mačiau Viešpatį; ir jis stovėjo priešais mano veidą ir kalbėjo su manimi, kaip vienas žmogus kalba su kitu, veidas į veidą; ir jis tarė man: Pažvelk, ir aš parodysiu tau pasaulį daugelio kartų laikotarpiu."
                },
                {
                    "number": 5,
                    "text": "Ir buvo taip, kad Šumo slėnyje išvydau, štai, didelę liaudį, gyvenančią palapinėse, kuri buvo Šumo liaudis."
                },
                {
                    "number": 6,
                    "text": "Ir vėl Viešpats tarė man: Pažvelk; ir aš pažvelgiau į šiaurę ir išvydau Kanaano liaudį, gyvenančią palapinėse."
                },
                {
                    "number": 7,
                    "text": "Ir Viešpats tarė man: Pranašauk; ir aš pranašavau, sakydamas: Štai Kanaano liaudis, kuri yra gausi, išeis kovos rikiuotėje prieš Šumo liaudį ir išžudys juos, tad šie bus visiškai sunaikinti; ir Kanaano liaudis susiskaldys toje žemėje, ir ta žemė bus bergždžia ir nevaisinga, ir jokia kita liaudis ten negyvens, išskyrus Kanaano liaudį;"
                },
                {
                    "number": 8,
                    "text": "nes štai, Viešpats prakeiks tą žemę dideliu karščiu, ir jos nevaisingumas tęsis per amžius; ir juodumas užėjo ant visų Kanaano vaikų, tad jie buvo visų žmonių niekinami."
                },
                {
                    "number": 9,
                    "text": "Ir buvo taip, kad Viešpats tarė man: Pažvelk; ir aš pažvelgiau ir išvydau Šarono žemę, ir Henocho žemę, ir Omnerio žemę, ir Henio žemę, ir Šemo žemę, ir Hanerio žemę, ir Hananiho žemę bei visus jų gyventojus;"
                },
                {
                    "number": 10,
                    "text": "ir Viešpats tarė man: Eik pas šiuos žmones ir sakyk jiems: Atgailaukite; o jei ne, aš ateisiu ir ištiksiu juos prakeiksmu, ir jie mirs."
                },
                {
                    "number": 11,
                    "text": "Ir jis davė man įsakymą, kad krikštyčiau Tėvo ir Sūnaus, kuris pilnas malonės ir tiesos, ir Šventosios Dvasios, kuri liudija apie Tėvą ir Sūnų, vardu."
                },
                {
                    "number": 12,
                    "text": "Ir buvo taip, kad Henochas toliau šaukė visus tuos žmones, išskyrus Kanaano žmones, atgailauti;"
                },
                {
                    "number": 13,
                    "text": "ir toks didis buvo Henocho tikėjimas, kad jis vedė Dievo žmones, ir jų priešai atėjo kautis prieš juos; ir jis tarė Viešpaties žodį, ir žemė drebėjo, ir kalnai pabėgo, būtent pagal jo įsakymą; ir vandens upės buvo pasuktos iš savo vagų; ir liūtų riaumojimas girdėjosi iš tyrų; ir visos tautos didžiai išsigando – toks galingas buvo Henocho žodis, ir tokia didi buvo kalbos, kurią Dievas jam davė, galia."
                },
                {
                    "number": 14,
                    "text": "Taip pat iš jūros gelmės iškilo žemė, ir tokia didelė buvo Dievo žmonių priešų baimė, kad jie pabėgo ir laikėsi atokiai, ir nuėjo į žemę, kuri iškilo iš jūros gelmės."
                },
                {
                    "number": 15,
                    "text": "Ir žemės milžinai taip pat laikėsi atokiai, ir ant visų žmonių, kovojančių prieš Dievą, užėjo prakeiksmas."
                },
                {
                    "number": 16,
                    "text": "Ir nuo to laiko tarp jų buvo karai ir kraujo liejimas; bet Viešpats atėjo ir gyveno su savo žmonėmis, ir jie gyveno teisume."
                },
                {
                    "number": 17,
                    "text": "Visas tautas apėmė Viešpaties baimė – tokia didi buvo Viešpaties šlovė ant jo žmonių. Ir Viešpats palaimino žemę, ir jie buvo palaiminti kalnuose ir aukštumose ir klestėjo."
                },
                {
                    "number": 18,
                    "text": "Ir Viešpats pavadino savo žmones Sione, kadangi jie buvo vienos širdies ir vienos minties, ir gyveno teisume; ir tarp jų nebuvo vargšų."
                },
                {
                    "number": 19,
                    "text": "Ir Henochas toliau pamokslavo Dievo žmonėms teisume. Ir jo dienomis buvo taip, kad jis pastatė miestą, kuris buvo pavadintas Šventumo miestu, būtent Sione."
                },
                {
                    "number": 20,
                    "text": "Ir buvo taip, kad Henochas kalbėjo su Viešpačiu; ir jis sakė Viešpačiui: Tikrai Sionė saugiai gyvens per amžius. Bet Viešpats tarė Henochui: Sionę aš palaiminau, bet likusius žmones aš prakeikiau."
                },
                {
                    "number": 21,
                    "text": "Ir buvo taip, kad Viešpats parodė Henochui visus žemės gyventojus; ir jis pažvelgė ir štai Sionė, laikui bėgant, buvo paimta į dangų. Ir Viešpats tarė Henochui: Štai mano buveinė per amžius."
                },
                {
                    "number": 22,
                    "text": "Ir Henochas taip pat išvydo likusius žmones, kurie buvo Adomo sūnūs; ir jie buvo mišinys visos Adomo sėklos, išskyrus Kaino sėklą, nes Kaino sėkla buvo juoda ir jai nebuvo vietos tarp jų."
                },
                {
                    "number": 23,
                    "text": "Ir po to, kai Sionė buvo paimta į dangų, Henochas pažvelgė ir štai priešais jį buvo visos žemės tautos;"
                },
                {
                    "number": 24,
                    "text": "ir sekė karta po kartos; ir Henochas buvo aukštai ir iškeltas, būtent Tėvo ir Žmogaus Sūnaus prieglobstyje; o štai ant viso žemės veido buvo Šėtono galia."
                },
                {
                    "number": 25,
                    "text": "Ir jis matė angelus, nusileidžiančius iš dangaus; ir jis išgirdo garsų balsą, sakantį: Vargas, vargas žemės gyventojams."
                },
                {
                    "number": 26,
                    "text": "Ir jis išvydo Šėtoną; ir šis turėjo didelę grandinę savo rankoje, ir ji uždengė visą žemės veidą tamsa; ir jis pažvelgė ir nusikvatojo, ir jo angelai džiūgavo."
                },
                {
                    "number": 27,
                    "text": "Ir Henochas išvydo angelus, nusileidžiančius iš dangaus, liudijančius apie Tėvą ir Sūnų; ir ant daugelio nužengė Šventoji Dvasia, ir dangaus galios pagavo juos aukštyn į Sionę."
                },
                {
                    "number": 28,
                    "text": "Ir buvo taip, kad dangaus Dievas pažvelgė į likusius žmones ir pravirko; ir Henochas paliudijo apie tai, sakydamas: Kaip tai yra, kad dangūs verkia ir lieja ašaras kaip lietų ant kalnų?"
                },
                {
                    "number": 29,
                    "text": "Ir Henochas tarė Viešpačiui: Kaip yra, kad tu gali verkti, žinant, kad esi šventas ir nuo visos amžinybės iki visos amžinybės?"
                },
                {
                    "number": 30,
                    "text": "Ir jei būtų įmanoma, kad žmogus galėtų suskaičiuoti žemės daleles, taip, milijonų žemių kaip ši, tai dar nebūtų nė tavo kūrinių daugybės pradžia; ir tavo uždangalai vis dar užtraukti; tačiau ten tu esi, ir ten tavo prieglobstis; ir be to tu teisingas; tu gailestingas ir maloningas per amžius;"
                },
                {
                    "number": 31,
                    "text": "ir savo prieglobstin tu pasiėmei Sionę, iš visų savo kūrinių nuo visos amžinybės iki visos amžinybės; ir niekas kitas, kaip tik ramybė, teisingumas ir tiesa yra tavo sosto buveinė; ir gailestingumas eis prieš tavo veidą ir nesibaigs; kaip tad tu gali verkti?"
                },
                {
                    "number": 32,
                    "text": "Viešpats tarė Henochui: Pažvelk į šiuos savo brolius; jie yra mano rankų dirbinys, ir tą dieną, kai juos sukūriau, aš daviau jiems pažinimą; ir Edeno sode aš daviau žmogui valios laisvę;"
                },
                {
                    "number": 33,
                    "text": "ir tavo broliams pasakiau ir taip pat daviau įsakymą, kad jie turi mylėti vienas kitą ir kad pasirinktų mane, savo Tėvą; bet štai jie be jokio prieraišumo ir neapkenčia savo pačių kraujo;"
                },
                {
                    "number": 34,
                    "text": "ir mano pasipiktinimo ugnis užsidegė prieš juos; ir būdamas karštai nepatenkintas aš atsiųsiu jiems potvynius, nes aršus mano pyktis užsidegė prieš juos."
                },
                {
                    "number": 35,
                    "text": "Štai, aš esu Dievas; mano vardas Šventumo Žmogus; mano vardas Patarimo Žmogus; ir taip pat mano vardas Begalinis bei Amžinasis."
                },
                {
                    "number": 36,
                    "text": "Todėl aš galiu ištiesti savo rankas ir laikyti visus kūrinius, kuriuos padariau; ir mano akis taip pat gali juos persmelkti; ir tarp visų mano rankų dirbinių nėra buvę tokio didelio nelabumo kaip tarp tavo brolių."
                },
                {
                    "number": 37,
                    "text": "Bet štai, jų nuodėmės bus ant jų tėvų galvų; Šėtonas bus jų tėvas ir nelaimingumas bus jų lemtis; ir visi dangūs apverks juos, netgi visi mano rankų dirbiniai; taigi ar neturėtų dangūs verkti, matydami, kad šie kentės?"
                },
                {
                    "number": 38,
                    "text": "Bet, štai, šitie, kuriuos stebi tavo akys, žus tvanuose; ir štai, aš juos uždarysiu; kalėjimą paruošiau jiems."
                },
                {
                    "number": 39,
                    "text": "Ir tas, kurį aš išsirinkau, maldavo priešais mano veidą. Todėl jis kenčia už jų nuodėmes – tiek, kiek jie atgailaus tą dieną, kai mano Išrinktasis sugrįš pas mane; o iki tos dienos jie bus kankynėje;"
                },
                {
                    "number": 40,
                    "text": "todėl dėl to dangūs verks, taip, ir visi mano rankų dirbiniai."
                },
                {
                    "number": 41,
                    "text": "Ir buvo taip, kad Viešpats kalbėjo Henochui ir apsakė Henochui visus žmonių vaikų darbus; todėl Henochas žinojo ir pamatė jų nelabumą ir jų nelaimingumą, ir pravirko, ir ištiesė savo rankas, ir jo širdis pritvinko kaip amžinybė; ir jo vidus prisipildė gailesčio; ir visa amžinybė sudrebėjo."
                },
                {
                    "number": 42,
                    "text": "Ir Henochas taip pat matė Nojų ir jo šeimą – kad visų Nojaus sūnų ainija bus išgelbėta laikinuoju išgelbėjimu;"
                },
                {
                    "number": 43,
                    "text": "taigi Henochas matė, kad Nojus pastatė arką; ir kad Viešpats nusišypsojo ties ja ir laikė ją savo rankoje; bet ant likusių nelabųjų užėjo tvanai ir juos prarijo."
                },
                {
                    "number": 44,
                    "text": "Ir kai Henochas tai matė, jam apkarto siela, ir jis apverkė savo brolius ir tarė dangums: Aš atsisakau būti paguostas. Bet Viešpats tarė Henochui: Pakylėk savo širdį ir pradžiuk; ir pažvelk."
                },
                {
                    "number": 45,
                    "text": "Ir buvo taip, kad Henochas pažvelgė; ir pamatė visas žemės šeimas nuo Nojaus; ir šaukėsi Viešpaties, sakydamas: Kada ateis Viešpaties diena? Kada bus pralietas Teisiojo kraujas, kad visi gedintys būtų pašventinti ir turėtų amžinąjį gyvenimą?"
                },
                {
                    "number": 46,
                    "text": "Ir Viešpats tarė: Tai bus laiko viduryje, nelabumo ir keršto dienomis."
                },
                {
                    "number": 47,
                    "text": "Ir štai, Henochas išvydo Žmogaus Sūnaus atėjimo, būtent kūne, dieną; ir jo siela džiūgavo, sakydama: Teisusis iškeltas, ir Avinėlis nužudytas nuo pasaulio įkūrimo; ir per tikėjimą aš esu Tėvo prieglobstyje, ir štai Sionė su manimi."
                },
                {
                    "number": 48,
                    "text": "Ir buvo taip, kad Henochas pažvelgė į žemę; ir išgirdo balsą iš jos gelmių, sakantį: Vargas, vargas man, žmonių motinai; aš apimta sopulių, aš pavargusi nuo savo vaikų nelabumo. Kada gi aš pailsėsiu ir būsiu apvalyta nuo nešvarumų, išėjusių iš manęs? Kada mano Kūrėjas pašventins mane, kad ilsėčiaus ir kurį laiką teisumas gyventų ant mano veido?"
                },
                {
                    "number": 49,
                    "text": "Ir kai Henochas išgirdo žemę raudant, jis pravirko ir šaukėsi Viešpaties, sakydamas: O Viešpatie, ar neužjaustum žemės? Ar nepalaimintum Nojaus vaikų?"
                },
                {
                    "number": 50,
                    "text": "Ir buvo taip, kad Henochas toliau šaukėsi Viešpaties, sakydamas: Prašau tavęs, o Viešpatie, tavo Viengimio, būtent Jėzaus Kristaus vardu, kad pasigailėtum Nojaus ir jo sėklos, kad žemė niekada daugiau nebūtų užtvindyta tvanų."
                },
                {
                    "number": 51,
                    "text": "Ir Viešpats negalėjo atsakyti; ir jis sudarė sandorą su Henochu ir prisiekė jam su priesaika, kad sustabdys tvanus; kad pašauks Nojaus vaikus;"
                },
                {
                    "number": 52,
                    "text": "ir jis paskelbė neatšaukiamą įsaką, kad jo sėklos likutis visada išliks visose tautose, kol stovės žemė;"
                },
                {
                    "number": 53,
                    "text": "ir Viešpats tarė: Palaimintas tas, per kurio sėklą ateis Mesijas; nes jis sako: Aš esu Mesijas, Sionės Karalius, Dangaus Uola, plati kaip amžinybė; kas įeina pro vartus ir kopia manimi, niekada nenupuls; todėl palaiminti tie, apie kuriuos kalbėjau, nes jie ateis su nesibaigiančio džiaugsmo giesmėmis."
                },
                {
                    "number": 54,
                    "text": "Ir buvo taip, kad Henochas šaukėsi Viešpaties, sakydamas: Ar žemė ilsėsis, kai Žmogaus Sūnus ateis kūne? Meldžiu, parodyk man tai."
                },
                {
                    "number": 55,
                    "text": "Ir Viešpats tarė Henochui: Pažvelk; ir jis pažvelgė ir pamatė Žmogaus Sūnų, iškeltą ant kryžiaus – kaip įprasta žmonėms;"
                },
                {
                    "number": 56,
                    "text": "ir jis išgirdo garsų balsą; ir dangūs buvo uždengti; ir visi Dievo kūriniai raudojo; ir žemė dejavo; ir uolos plyšinėjo; ir kėlėsi šventieji ir buvo karūnuoti Žmogaus Sūnaus dešinėje šlovės karūnomis;"
                },
                {
                    "number": 57,
                    "text": "ir visos dvasios, kurios tik buvo kalėjime, išėjo ir atsistojo Dievo dešinėje; o likusios laikomos tamsos grandinėse iki didžiosios dienos teismo."
                },
                {
                    "number": 58,
                    "text": "Ir vėl Henochas pravirko ir šaukėsi Viešpaties, sakydamas: Kada gi ilsėsis žemė?"
                },
                {
                    "number": 59,
                    "text": "Ir Henochas išvydo Žmogaus Sūnų, pakylantį pas Tėvą; ir jis šaukėsi Viešpaties, sakydamas: Ar neateitum vėl į žemę? Nes tu esi Dievas ir aš pažįstu tave, ir tu prisiekei man, ir įsakei man, kad klausčiau tavo Viengimio vardu; tu padarei mane ir davei man teisę į savo sostą, ir ne dėl manęs, bet savo paties malone; todėl klausiu tavęs: ar neateitum vėl į žemę?"
                },
                {
                    "number": 60,
                    "text": "Ir Viešpats tarė Henochui: Kaip aš gyvas, lygiai taip aš ateisiu paskutinėmis dienomis, nelabumo ir keršto dienomis, kad įvykdyčiau priesaiką, kurią daviau tau dėl Nojaus vaikų;"
                },
                {
                    "number": 61,
                    "text": "ir ateis diena, kada žemė ilsėsis, bet prieš tą dieną dangūs bus užtemdyti ir tamsos uždanga uždengs žemę; ir dangūs drebės ir taip pat žemė; ir dideli suspaudimai bus tarp žmonių vaikų, bet savo žmones aš apsaugosiu;"
                },
                {
                    "number": 62,
                    "text": "ir aš atsiųsiu teisumą iš dangaus; ir atsiųsiu tiesą iš žemės, kad liudytų apie mano Viengimį, apie jo prikėlimą iš mirusiųjų; taip, ir taip pat apie visų žmonių prikėlimą; ir nurodysiu, kad teisumas ir tiesa nušluotų žemę tarsi tvanu, kad surinktų mano išrinktuosius iš keturių žemės ketvirčių į vietą, kurią paruošiu – Šventą miestą, kad mano žmonės susijuostų strėnas ir lauktų mano atėjimo meto; nes ten bus mano Palapinė, ir jis vadinsis Sione, Naująja Jeruzale."
                },
                {
                    "number": 63,
                    "text": "Ir Viešpats tarė Henochui: Tada tu ir visas tavo miestas pasitiksite juos ten, ir mes priimsime juos savo prieglobstin, ir jie matys mus; ir mes pulsime jiems ant kaklo, ir jie puls mums ant kaklo, ir mes pasibučiuosime;"
                },
                {
                    "number": 64,
                    "text": "ir ten bus mano buveinė, ir ji bus Sionė, kuri išeis iš visų mano padarytų kūrinių; ir tūkstančio metų laikotarpį žemė ilsėsis."
                },
                {
                    "number": 65,
                    "text": "Ir buvo taip, kad Henochas pamatė Žmogaus Sūnaus atėjimo paskutinėmis dienomis dieną, kad gyventų žemėje teisume tūkstančio metų laikotarpį;"
                },
                {
                    "number": 66,
                    "text": "bet prieš tą dieną jis matė didelius suspaudimus tarp nelabųjų; ir taip pat matė jūrą, kad ji buvo nerami, ir kad žmonių širdys nuvylė juos, su baime laukiančius Visagalio Dievo teismų, kurie turi ištikti nelabuosius."
                },
                {
                    "number": 67,
                    "text": "Ir Viešpats parodė Henochui viską, netgi iki pasaulio pabaigos; ir jis matė teisiųjų dieną, jų išpirkimo valandą, ir gavo džiaugsmo pilnatvę;"
                },
                {
                    "number": 68,
                    "text": "ir viso Sionės dienų Henocho dienomis buvo trys šimtai šešiasdešimt penkeri metai."
                },
                {
                    "number": 69,
                    "text": "Ir Henochas ir visi jo žmonės vaikščiojo su Dievu, ir jis gyveno tarp Sionės žmonių; ir buvo taip, kad Sionės neliko, nes Dievas priėmė ją savo prieglobstin; ir iš ten pasklido kalbos: Sionė pabėgo."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "Mozės knyga 8",
            "data_type": "chapter",
            "chapter_name": "8 Skyrius",
            "chapter_summary": [
                "Metušelachas pranašauja – Nojus ir jo sūnūs skelbia evangeliją – Įsigali didelis nelabumas – Šaukimo į atgailą nepaisoma – Dievas nusprendžia visą kūną sunaikinti tvanu."
            ],
            "subtitle": [
                "(1831 m. vasaris)"
            ],
            "verses": [
                {
                    "number": 1,
                    "text": "Ir viso Henocho dienų buvo keturi šimtai trisdešimt metų."
                },
                {
                    "number": 2,
                    "text": "Ir buvo taip, kad Metušelachas, Henocho sūnus, nebuvo paimtas, kad būtų įvykdytos Viešpaties sandoros, kurias jis sudarė Henochui; nes jis tikrai sudarė sandorą su Henochu, kad Nojus turi būti jo strėnų vaisius."
                },
                {
                    "number": 3,
                    "text": "Ir buvo taip, kad Metušelachas pranašavo, kad iš jo strėnų turi kilti visos žemės karalystės (per Nojų), ir jis prisiėmė šlovę sau."
                },
                {
                    "number": 4,
                    "text": "Ir į žemę atėjo didis badas, ir Viešpats prakeikė žemę skaudžiu prakeiksmu, ir daugelis jos gyventojų mirė."
                },
                {
                    "number": 5,
                    "text": "Ir buvo taip, kad Metušelachas gyveno šimtą aštuoniasdešimt septynerius metus ir jam gimė Lamechas;"
                },
                {
                    "number": 6,
                    "text": "ir po to, kai jam gimė Lamechas, Metušelachas gyveno septynis šimtus aštuoniasdešimt dvejus metus, ir jam gimė sūnūs ir dukterys;"
                },
                {
                    "number": 7,
                    "text": "ir viso Metušelacho dienų buvo devyni šimtai šešiasdešimt devyneri metai, ir jis mirė."
                },
                {
                    "number": 8,
                    "text": "Ir Lamechas gyveno šimtą aštuoniasdešimt dvejus metus, ir jam gimė sūnus,"
                },
                {
                    "number": 9,
                    "text": "ir jis pavadino jį vardu Nojus, sakydamas: Šis sūnus paguos mus mūsų darbe ir mūsų rankų triūse dėl Viešpaties prakeiktos žemės."
                },
                {
                    "number": 10,
                    "text": "Ir po to, kai jam gimė Nojus, Lamechas gyveno penkis šimtus devyniasdešimt penkerius metus, ir jam gimė sūnūs ir dukterys;"
                },
                {
                    "number": 11,
                    "text": "ir viso Lamecho dienų buvo septyni šimtai septyniasdešimt septyneri metai, ir jis mirė."
                },
                {
                    "number": 12,
                    "text": "Ir Nojus buvo keturių šimtų penkiasdešimties metų, ir jam gimė Jafetas; ir po keturiasdešimt dvejų metų jam gimė Šemas iš tos, kuri buvo Jafeto motina, ir kai jam buvo penki šimtai metų, jam gimė Chamas."
                },
                {
                    "number": 13,
                    "text": "Ir Nojus bei jo sūnūs įsiklausė į Viešpatį ir buvo dėmesingi, ir buvo pavadinti Dievo sūnumis."
                },
                {
                    "number": 14,
                    "text": "Ir kai šie žmonės pradėjo daugintis ant žemės veido ir jiems gimė dukros, žmonių sūnūs matė, kad tos dukros gražios, ir jie ėmė jas žmonomis, kaip kas išsirinkdavo."
                },
                {
                    "number": 15,
                    "text": "Ir Viešpats tarė Nojui: Tavo sūnų dukros pardavė save; nes štai mano pyktis užsidegė prieš žmonių sūnus, nes jie neklauso mano balso."
                },
                {
                    "number": 16,
                    "text": "Ir buvo taip, kad Nojus pranašavo ir mokė Dievo dalykų, kaip tai buvo pradžioje."
                },
                {
                    "number": 17,
                    "text": "Ir Viešpats tarė Nojui: Mano Dvasia ne visada plūksis su žmogumi; nes jis pažins, kad visas kūnas mirs; tačiau jo dienų dar bus šimtas dvidešimt metų; ir jei žmonės neatgailaus, aš siųsiu ant jų tvanus."
                },
                {
                    "number": 18,
                    "text": "Ir tomis dienomis žemėje buvo milžinai, ir jie siekė atimti Nojui gyvybę; bet su Nojumi buvo Viešpats ir ant jo buvo Viešpaties galia."
                },
                {
                    "number": 19,
                    "text": "Ir Viešpats įšventino Nojų pagal savo tvarką ir įsakė jam, kad jis turi išeiti ir skelbti jo evangeliją žmonių vaikams, kaip tai buvo įsakyta Henochui."
                },
                {
                    "number": 20,
                    "text": "Ir buvo taip, kad Nojus šaukė žmonių vaikams, kad jie turi atgailauti; bet jie neįsiklausė į jo žodžius;"
                },
                {
                    "number": 21,
                    "text": "ir be to, jį išgirdę, jie atėjo priešais jį, sakydami: Štai, mes esame Dievo sūnūs; argi mes nepaėmėme sau žmonių dukterų? Argi mes nevalgome ir negeriame, ir nevedame ir netekiname? Ir mūsų žmonos gimdo mums vaikus, ir jie yra galingi vyrai, kurie panašūs į senovės vyrus, didžiai garsius vyrus. Ir jie neįsiklausė į Nojaus žodžius."
                },
                {
                    "number": 22,
                    "text": "Ir Dievas matė, kad žmonių nelabumas žemėje išsikerojo; ir kiekvienas žmogus aukštino save dėl savo širdies užgaidų, kurios nuolat buvo tik piktos."
                },
                {
                    "number": 23,
                    "text": "Ir buvo taip, kad Nojus toliau pamokslavo žmonėms, sakydamas: Įsiklausykite ir dėmėkitės mano žodžius;"
                },
                {
                    "number": 24,
                    "text": "tikėkite ir atgailaukite dėl savo nuodėmių, ir priimkite krikštą Jėzaus Kristaus, Dievo Sūnaus, vardu, lygiai taip, kaip mūsų tėvai, ir gausite Šventąją Dvasią, kad jums būtų apreikšti visi dalykai; o jei to nedarysite, ant jūsų užeis tvanai; nepaisant to, jie neįsiklausė."
                },
                {
                    "number": 25,
                    "text": "Ir Nojus apgailestavo, ir jam gėlė širdį, kad Viešpats padarė žemėje žmogų, ir tai kėlė sielvartą jo širdyje."
                },
                {
                    "number": 26,
                    "text": "Ir Viešpats tarė: Aš išnaikinsiu nuo žemės veido žmogų, kurį sukūriau, – tiek žmogų, tiek gyvulį, tiek roplius, tiek padangių paukščius; nes Nojus apgailestauja, kad sukūriau juos ir kad padariau juos; ir jis šaukėsi manęs, nes jie ieškojo jo gyvybės."
                },
                {
                    "number": 27,
                    "text": "Ir taip Nojus rado malonę Viešpaties akyse; nes Nojus buvo teisus vyras ir tobulas savo kartoje; ir jis vaikščiojo su Dievu, taip pat ir trys jo sūnūs: Šemas, Chamas ir Jafetas."
                },
                {
                    "number": 28,
                    "text": "Žemė buvo sugedusi priešais Dievą ir prisipildžiusi smurto."
                },
                {
                    "number": 29,
                    "text": "Ir Dievas pažvelgė į žemę, ir štai ji buvo sugedusi, nes visas kūnas iškraipė savo kelią žemėje."
                },
                {
                    "number": 30,
                    "text": "Ir Dievas tarė Nojui: Viso kūno pabaiga iškilo priešais mane; nes žemė prisipildė smurto, ir štai aš išnaikinsiu visą kūną nuo žemės."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "Abraomo knyga 1",
            "data_type": "chapter",
            "chapter_name": "1 Skyrius",
            "chapter_summary": [
                "Abraomas siekia patriarchalinės tvarkos palaiminimų – Chaldėjoje jį persekioja netikri kunigai – Jį išgelbėja Jehova – Egipto kilmės ir valdžios apžvalga."
            ],
            "book_title": "Abraomo Knyga",
            "subtitle": [
                "Iš papiruso išversta Džozefo Smito"
            ],
            "verses": [
                {
                    "number": 1,
                    "text": "Chaldėjų žemėje, savo tėvų namuose, aš, Abraomas, mačiau, kad man reikia susirasti kitą gyvenamąją vietą;"
                },
                {
                    "number": 2,
                    "text": "ir suvokdamas, kad man yra didesnė laimė, ramybė bei atilsis, aš siekiau tėvų palaiminimų ir teisės, kurion turėčiau būti įšventintas, kad teikčiau juos; pats būdamas teisumo sekėjas, taip pat trokšdamas būti tokiu, kuris turėtų didį pažinimą, ir būti didesniu teisumo sekėju, ir turėti didesnį pažinimą, ir būti daugelio tautų tėvu, ramybės kunigaikščiu, ir trokšdamas gauti nurodymus bei laikytis Dievo įsakymų, aš tapau teisėtu paveldėtoju, aukštuoju kunigu, turinčiu tėvams priklausančią teisę."
                },
                {
                    "number": 3,
                    "text": "Ji buvo perduota man tėvų; ji perėjo man iš tėvų, nuo laiko pradžios, taip, net nuo pradžios, arba nuo tada, kai dar nebuvo įkurta žemė, iki pat dabartinio laiko, būtent pirmagimio teisė, arba pirmojo žmogaus, kuris yra Adomas, arba pirmojo tėvo, per tėvus man."
                },
                {
                    "number": 4,
                    "text": "Aš siekiau savo paskyrimo į Kunigystę pagal Dievo paskyrimą tėvams, susijusį su sėkla."
                },
                {
                    "number": 5,
                    "text": "Mano tėvai, nusigręžę nuo savo teisumo ir nuo šventų įsakymų, kuriuos Viešpats jų Dievas buvo davęs jiems, į pagonių dievų garbinimą, visiškai atsisakė įsiklausyti į mano balsą;"
                },
                {
                    "number": 6,
                    "text": "nes jų širdys buvo nukreiptos daryti pikta ir buvo visiškai atgręžtos į Elkenos dievą ir Libnos dievą, ir Mahmakros dievą, ir Korašės dievą, ir Faraono, Egipto karaliaus, dievą;"
                },
                {
                    "number": 7,
                    "text": "todėl jie atgręžė savo širdis į pagonišką aukojimą, atnašaudami savo vaikus tiems nebyliems stabams, ir neįsiklausė į mano balsą, bet stengėsi atimti mano gyvybę Elkenos kunigo ranka. Elkenos kunigas taip pat buvo ir Faraono kunigas."
                },
                {
                    "number": 8,
                    "text": "Dabar, tuo metu Faraono, Egipto karaliaus, kunigo paprotys buvo ant Chaldėjos žemėje pastatyto aukuro aukoti vyrus, moteris ir vaikus, kaip atnašą tiems svetimiems dievams."
                },
                {
                    "number": 9,
                    "text": "Ir buvo taip, kad kunigas atnašaudavo atnašą Faraono dievui ir taip pat Šagrielio dievui, būtent kaip įprasta egiptiečiams. Dabar, Šagrielio dievas – tai saulė."
                },
                {
                    "number": 10,
                    "text": "Būtent vaiką, kaip padėkos auką, Faraono kunigas atnašaudavo ant aukuro, stovinčio prie kalvos, vadinamos Potifaro kalva, Olišemo lygumos pradžioje."
                },
                {
                    "number": 11,
                    "text": "Dabar, kartą šis kunigas ant šito aukuro atnašavo tris mergeles, kurios buvo dukterys Onitaho, vieno iš karališkųjų palikuonių, tiesioginio iš Chamo strėnų. Šios mergelės buvo paaukotos dėl savo doros; jos nesilenktų, kad garbintų medžio ar akmens dievus, todėl buvo nužudytos ant šito aukuro, ir tai buvo padaryta kaip įprasta egiptiečiams."
                },
                {
                    "number": 12,
                    "text": "Ir buvo taip, kad kunigai panaudojo smurtą prieš mane, idant ir mane nužudytų, kaip jie nužudė tas mergeles ant šito aukuro; ir kad turėtumėte supratimą apie šį aukurą, norėčiau jums nurodyti į paveikslą šio metraščio pradžioje."
                },
                {
                    "number": 13,
                    "text": "Jis buvo padarytas lovos, kokios buvo pas chaldėjus, pavidalo ir stovėjo priešais Elkenos, Libnos, Mahmakros, Korašės dievus ir taip pat dievą, panašų į tą Faraono, Egipto karaliaus, dievą."
                },
                {
                    "number": 14,
                    "text": "Kad turėtumėte supratimą apie šiuos dievus, pateikiau jums jų pavidalą pradžioje esančiuose piešiniuose; chaldėjai tokius piešinius vadina rahlenos, kas reiškia hieroglifai."
                },
                {
                    "number": 15,
                    "text": "Ir kai jie pakėlė savo ranką prieš mane, kad mane atnašautų ir atimtų mano gyvybę, štai aš pakėliau savo balsą į Viešpatį savo Dievą, ir Viešpats įsiklausė ir išgirdo, ir pripildė mane Visagalio regėjimo, ir jo akivaizdos angelas atsistojo šalia manęs ir akimirksniu atrišo mano pančius;"
                },
                {
                    "number": 16,
                    "text": "ir toks buvo jo balsas man: Abraomai, Abraomai, štai, mano vardas yra Jehova, ir aš išgirdau tave ir atėjau tavęs išvaduoti, ir išvesti tavęs iš tavo tėvo namų ir nuo visų tavo artimųjų į svetimą šalį, kurios tu nepažįsti;"
                },
                {
                    "number": 17,
                    "text": "ir tai todėl, kad jie nugręžė savo širdis nuo manęs, kad garbintų Elkenos dievą ir Libnos dievą, ir Mahmakros dievą, ir Korašės dievą, ir Faraono, Egipto karaliaus, dievą; todėl aš nusileidau, kad aplankyčiau juos ir sunaikinčiau tą, kuris pakėlė savo ranką prieš tave, Abraomai, mano sūnau, kad atimtų tavo gyvybę."
                },
                {
                    "number": 18,
                    "text": "Štai, aš vesiu tave savo ranka ir paimsiu tave, kad uždėčiau ant tavęs savo vardą, būtent tavo tėvo kunigystę, ir ant tavęs bus mano galia."
                },
                {
                    "number": 19,
                    "text": "Kaip tai buvo su Nojum, taip tai bus su tavimi; bet per tavo tarnystę mano vardas bus žinomas žemėje per amžius, nes aš esu tavo Dievas."
                },
                {
                    "number": 20,
                    "text": "Štai, Potifaro kalva buvo Chaldėjos Ūro žemėje. Ir Dievas sudaužė Elkenos ir tos žemės dievų aukurą ir visiškai juos sunaikino, ir ištiko kunigą, tad šis mirė; ir buvo didis gedulas Chaldėjoje ir taip pat Faraono rūmuose; Faraonas reiškia karalius pagal karališką kraują."
                },
                {
                    "number": 21,
                    "text": "Dabar, šis Egipto karalius buvo palikuonis iš Chamo strėnų ir pagal kilmę kanaanitų kraujo."
                },
                {
                    "number": 22,
                    "text": "Iš šios linijos kilo visi egiptiečiai, ir taip šioje žemėje buvo išsaugotas kanaanitų kraujas."
                },
                {
                    "number": 23,
                    "text": "Egipto žemę pirma atrado moteris, kuri buvo Chamo duktė ir duktė Egiptės, kas chaldėjų kalba reiškia Egiptą – tai kas uždrausta;"
                },
                {
                    "number": 24,
                    "text": "kai ši moteris atrado šią žemę, ji buvo užtvindyta. Po to ji apgyvendino joje savo sūnus; ir taip iš Chamo kilo ta rasė, per kurią prakeiksmas liko toje žemėje."
                },
                {
                    "number": 25,
                    "text": "Dabar, pirmąją Egipto valdžią įsteigė Faraonas, vyriausias Egiptės, Chamo dukters, sūnus; ir ji buvo pagal Chamo valdžią, kuri buvo patriarchalinė."
                },
                {
                    "number": 26,
                    "text": "Faraonas, būdamas teisus vyras, įsteigė savo karalystę ir teisė savo žmones išmintingai ir teisingai visas savo dienas, stropiai stengdamasis mėgdžioti tą tvarką, kurią nustatė tėvai pirmose kartose, pirmosios patriarchalinės valdžios dienomis – būtent Adomo valdžios ir taip pat Nojaus, jo tėvo, kuris jį palaimino žemės palaiminimais ir išminties palaiminimais, bet prakeikė jį kunigystės atžvilgiu."
                },
                {
                    "number": 27,
                    "text": "Dabar, Faraonas buvo iš tos linijos, per kurią jis negalėjo turėti kunigystės teisės; tačiau faraonai noriai pareikšdavo turį tą teisę nuo Nojaus, per Chamą, todėl mano tėvas buvo nuklaidintas jų stabmeldystės;"
                },
                {
                    "number": 28,
                    "text": "bet aš pasistengsiu, toliau, pateikti chronologiją, einančią nuo manęs atgal iki sukūrimo pradžios, nes į mano rankas pateko metraščiai, kuriuos turiu iki šiol."
                },
                {
                    "number": 29,
                    "text": "Dabar, po to, kai Elkenos kunigas buvo ištiktas taip, kad jis mirė, išsipildė tai, kas buvo man pasakyta apie Chaldėjos žemę, – kad bus badas žemėje."
                },
                {
                    "number": 30,
                    "text": "Pagal tai, visoje Chaldėjos žemėje įsigalėjo badas, ir mano tėvas labai kentėjo nuo bado; ir jis atgailavo dėl to blogio, kurį buvo sumanęs prieš mane, – atimti man gyvybę."
                },
                {
                    "number": 31,
                    "text": "Bet tėvų, būtent patriarchų, metraščius apie kunigystės teisę Viešpats, mano Dievas, išsaugojo mano paties rankose; todėl net iki šios dienos aš išsaugojau pažinimą apie sukūrimo pradžią ir taip pat apie planetas bei žvaigždes, kaip tai buvo atskleista tėvams, ir šiame metraštyje pasistengsiu aprašyti kai kuriuos iš šių dalykų savo ainijos, kuri ateis po manęs, labui."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "Abraomo knyga 2",
            "data_type": "chapter",
            "chapter_name": "2 Skyrius",
            "chapter_summary": [
                "Abraomas palieka Ūrą, kad eitų į Kanaaną – Harane jam pasirodo Jehova – Jo sėklai pažadėti visi evangelijos palaiminimai, ir per jo sėklą jie pažadėti visiems – Jis eina į Kanaaną ir po to į Egiptą"
            ],
            "verses": [
                {
                    "number": 1,
                    "text": "Dabar, Viešpats Dievas padarė, kad badas Ūro žemėje taptų nuožmus, tad Haranas, mano brolis, mirė; bet Terachas, mano tėvas, vis dar gyveno chaldėjų Ūro žemėje."
                },
                {
                    "number": 2,
                    "text": "Ir buvo taip, kad aš, Abraomas, paėmiau žmona Sarają, o Nahoras, mano brolis, paėmė žmona Milką, kuri buvo Harano duktė."
                },
                {
                    "number": 3,
                    "text": "Dabar, Viešpats buvo man pasakęs: Abraomai, išeik iš savo šalies ir nuo savo artimųjų, ir iš savo tėvo namų į žemę, kurią tau nurodysiu."
                },
                {
                    "number": 4,
                    "text": "Todėl aš palikau chaldėjų Ūro žemę, kad eičiau į Kanaano žemę; ir pasiėmiau Lotą, savo brolio sūnų, ir jo žmoną, ir savo žmoną Sarają; ir taip pat mano tėvas sekė paskui mane į žemę, kurią pavadinome Haranu."
                },
                {
                    "number": 5,
                    "text": "Ir badas atslūgo; ir mano tėvas pasiliko Harane ir gyveno ten, kadangi Harane buvo daug kaimenių; ir mano tėvas vėl atsigręžė į savo stabmeldystę, todėl jis pasiliko Harane."
                },
                {
                    "number": 6,
                    "text": "Bet aš, Abraomas, ir Lotas, mano brolio sūnus, meldėmės Viešpačiui, ir Viešpats pasirodė man ir tarė man: Kelkis ir pasiimk su savimi Lotą; nes aš sumaniau išvesti tave iš Harano ir padaryti tave įgaliotiniu, kad nešiotum mano vardą svetimoje žemėje, kurią duosiu tavo sėklai po tavęs, kaip nesibaigiančią nuosavybę, kai tik jie įsiklausys į mano balsą."
                },
                {
                    "number": 7,
                    "text": "Nes aš esu Viešpats, tavo Dievas; aš gyvenu danguje; žemė yra mano pakojis; aš ištiesiu ranką virš jūros, ir ji paklūsta mano balsui; aš vėją ir ugnį padarau savo vežimu; aš pasakau kalnams: pasišalinkit – ir štai, jie nunešti viesulo, akimirksniu, staiga."
                },
                {
                    "number": 8,
                    "text": "Mano vardas – Jehova, ir aš žinau pabaigą nuo pradžios; taigi virš tavęs bus mano ranka."
                },
                {
                    "number": 9,
                    "text": "Ir aš padarysiu iš tavęs didelę tautą ir palaiminsiu tave be saiko, ir išgarsinsiu tavo vardą tarp visų tautų, ir tu būsi palaiminimas savo sėklai po tavęs, tad savo rankose jie neš šią tarnystę ir kunigystę visoms tautoms;"
                },
                {
                    "number": 10,
                    "text": "ir aš palaiminsiu jas per tavo vardą; nes visi, kurie tik priims šią evangeliją, bus vadinami tavo vardu ir bus laikomi tavo sėkla, ir atsikels, ir palaimins tave kaip savo tėvą;"
                },
                {
                    "number": 11,
                    "text": "ir aš palaiminsiu tuos, kurie tave laimina, ir prakeiksiu tuos, kurie tave keikia; ir per tave (tai yra per tavo kunigystę) ir per tavo sėklą (tai yra tavo kunigystę) – nes aš duodu tau pažadą, kad ši teisė tęsis per tave ir per tavo sėklą po tavęs (tai yra kalbant apie sėklą tiesiogine prasme, arba kūno sėklą) – bus palaimintos visos žemės šeimos, būtent evangelijos palaiminimais, kurie yra išgelbėjimo, būtent amžinojo gyvenimo, palaiminimai."
                },
                {
                    "number": 12,
                    "text": "Dabar, po to, kai Viešpats liovėsi kalbėti man ir atitraukė savo veidą nuo manęs, aš tariau savo širdyje: tavo tarnas uoliai tavęs ieškojo; dabar aš radau tave;"
                },
                {
                    "number": 13,
                    "text": "tu atsiuntei savo angelą, kad išvaduotų mane iš Elkenos dievų, ir man geriausia bus įsiklausyti į tavo balsą, todėl leisk tavo tarnui keltis ir keliauti ramybėje."
                },
                {
                    "number": 14,
                    "text": "Taigi aš, Abraomas, iškeliavau, kaip Viešpats buvo man įsakęs, ir Lotas su manimi; ir man, Abraomui, buvo šešiasdešimt dveji metai, kai išvykau iš Harano."
                },
                {
                    "number": 15,
                    "text": "Ir aš paėmiau Sarają, kurią paėmiau žmona, būdamas Chaldėjos Ūre, ir Lotą, savo brolio sūnų, ir visą mūsų turtą, kurį surinkome, ir sielas, kurias buvome laimėję Harane, ir leidomės keliu į Kanaano žemę, ir keliaudami gyvenome palapinėse;"
                },
                {
                    "number": 16,
                    "text": "taigi amžinybė buvo mūsų priedanga ir mūsų uola, ir mūsų išgelbėjimas, kol keliavome iš Harano Jeršono keliu, kad ateitume į Kanaano žemę."
                },
                {
                    "number": 17,
                    "text": "Dabar aš, Abraomas, pastačiau aukurą Jaršono žemėje ir atnašavau atnašą Viešpačiui, ir meldžiausi, kad badas būtų nugręžtas nuo mano tėvo namų, kad jie nežūtų."
                },
                {
                    "number": 18,
                    "text": "Ir tada mes perėjome žemę iš Jeršono į Sechemo vietovę; ji buvo Morės lygumoje, ir mes jau buvome atėję į kanaanitų žemės ribas, ir aš atnašavau auką ten, Morės lygumose, ir visa širdimi šaukiausi Viešpaties, kadangi jau buvome atėję į šios stabmeldiškos tautos žemę."
                },
                {
                    "number": 19,
                    "text": "Ir atsakydamas į mano maldas, man pasirodė Viešpats ir tarė man: Šią žemę aš duosiu tavo sėklai."
                },
                {
                    "number": 20,
                    "text": "Ir aš, Abraomas, pakilau iš aukuro, kurį pastačiau Viešpačiui, vietos ir leidausi iš ten link kalno, esančio į rytus nuo Betelio, ir pasistačiau ten savo palapinę; į vakarus buvo Betelis, o į rytus – Hajis; ir ten aš pastačiau kitą aukurą Viešpačiui ir vėl šaukiausi Viešpaties vardo."
                },
                {
                    "number": 21,
                    "text": "Ir aš, Abraomas, keliavau vis dar tebeeidamas į pietus; ir žemėje tęsėsi badas; ir aš, Abraomas, nusprendžiau vykti į Egiptą, kad apsistočiau ten, nes badas tapo labai nuožmus."
                },
                {
                    "number": 22,
                    "text": "Ir buvo taip, kad man beįeinant į Egiptą, Viešpats tarė man: Štai, Saraja, tavo žmona, yra labai graži pažiūrėti moteris;"
                },
                {
                    "number": 23,
                    "text": "todėl bus taip, kad egiptiečiai, pamatę ją, sakys: Ji jo žmona; ir jie nužudys tave, bet ją paliks gyvą; todėl žiūrėk, kad padarytum taip:"
                },
                {
                    "number": 24,
                    "text": "tegul ji sako egiptiečiams, kad ji tavo sesuo, ir tavo siela gyvens."
                },
                {
                    "number": 25,
                    "text": "Ir buvo taip, kad aš, Abraomas, pasakiau Sarajai, savo žmonai, viską, ką Viešpats sakė man: Taigi, sakyk jiems, meldžiu tave, kad esi mano sesuo, kad tavo dėka man būtų gerai, ir tavo dėka mano siela gyvens."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "Abraomo knyga 3",
            "data_type": "chapter",
            "chapter_name": "3 Skyrius",
            "chapter_summary": [
                "Abraomas per Urimus ir Tumimus gauna žinių apie saulę, mėnulį ir žvaigždes – Viešpats jam apreiškia dvasių amžinąją prigimtį – Jis sužino apie ikižemiškąjį gyvenimą, išankstinį įšventinimą, sukūrimą, Išpirkėjo išrinkimą ir antrąją žmogaus būseną."
            ],
            "verses": [
                {
                    "number": 1,
                    "text": "Ir aš, Abraomas, turėjau Urimus ir Tumimus, kuriuos Viešpats, mano Dievas, buvo man davęs chaldėjų Ūre;"
                },
                {
                    "number": 2,
                    "text": "ir aš išvydau žvaigždes – kad jos buvo labai didžios, ir kad viena iš jų buvo arčiausiai Dievo sosto; ir prie jos buvo daug didžių;"
                },
                {
                    "number": 3,
                    "text": "ir Viešpats tarė man: Šios yra valdovai; ir didžiosios vardas yra Kolobas, kadangi ji yra prie manęs, nes aš esu Viešpats, tavo Dievas: šitą aš pastačiau valdyti visas, kaip ta, ant kurios tu stovi, priklausančias tai pačiai tvarkai."
                },
                {
                    "number": 4,
                    "text": "Ir Viešpats pasakė man, per Urimus ir Tumimus, kad Kolobas pagal savo apsisukimų laikus ir laikotarpius atitinka Viešpatį; kad vienas apsisukimas Viešpačiui yra viena diena, pagal jo matavimą, ir kad tai yra tūkstantis metų pagal laiką, paskirtą tai, ant kurios tu stovi. Tai yra Viešpaties laiko matavimas, pagal Kolobo matą."
                },
                {
                    "number": 5,
                    "text": "Ir Viešpats sakė man: Planeta, kuri yra mažesnis šviesulys, būtent skirtas valdyti naktį, mažesnis už tą, kuris skirtas valdyti dieną, matavimo atžvilgiu yra virš, arba viršesnė už tą, ant kurios tu stovi, nes ji juda lėtesnėje tvarkoje; taip yra todėl, kad ji yra virš žemės, ant kurios tu stovi, todėl jos laiko matas yra ne toks didelis, kaip anos dienų, mėnesių ar metų skaičius."
                },
                {
                    "number": 6,
                    "text": "Ir Viešpats sakė man: Dabar, Abraomai, egzistuoja šie du faktai, štai tavo akys tai mato; tau duota pažinti matavimo laikus ir paskirtą laiką, taip, žemės, ant kurios tu stovi, paskirtą laiką, ir didesniojo šviesulio, skirto valdyti dieną, paskirtą laiką, ir mažesniojo šviesulio, skirto valdyti naktį, paskirtą laiką."
                },
                {
                    "number": 7,
                    "text": "Dabar, matavimo atžvilgiu, mažesniojo šviesulio paskirtas laikas yra ilgesnis nei žemės, ant kurios tu stovi, laiko matas."
                },
                {
                    "number": 8,
                    "text": "Ir kur egzistuoja šie du faktai, ten bus dar kitas faktas virš jų, tai yra, bus dar kita planeta, kurios laiko matas bus dar ilgesnis;"
                },
                {
                    "number": 9,
                    "text": "ir taip vienos planetos laiko matas pranoks kitą, kol ateisi iki Kolobo, kuris atitinka Viešpaties laiko matą; tas Kolobas pastatytas prie Dievo sosto, kad valdytų visas planetas, kaip ta, ant kurios tu stovi, priklausančias tai pačiai tvarkai."
                },
                {
                    "number": 10,
                    "text": "Ir tau duota žinoti paskirtą laiką visų žvaigždžių, skirtų duoti šviesą, kol ateisi iki pat Dievo sosto."
                },
                {
                    "number": 11,
                    "text": "Taip aš, Abraomas, kalbėjau su Viešpačiu veidas į veidą, kaip vienas žmogus kalba su kitu; ir jis man apsakė darbus, kuriuos padarė jo rankos;"
                },
                {
                    "number": 12,
                    "text": "ir jis sakė man: Mano sūnau, mano sūnau (ir jo ranka buvo ištiesta), štai aš tau parodysiu juos visus. Ir jis uždėjo savo ranką man ant akių, ir aš mačiau tuos jo rankomis padarytus dalykus, kurių buvo daugybė; ir jų vis daugėjo prieš mano akis, ir aš negalėjau matyti jų pabaigos."
                },
                {
                    "number": 13,
                    "text": "Ir jis sakė man: Tai Šineha, kas yra saulė. Ir jis sakė man: Kokob yra žvaigždė. Ir jis sakė man: Olėja yra Mėnulis. Ir jis sakė man: Kokaubim reiškia žvaigždės, arba visi dideli šviesuliai, esantys dangaus skliaute."
                },
                {
                    "number": 14,
                    "text": "Ir buvo nakties metas, kai Viešpats pasakė man šiuos žodžius: Aš padauginsiu tave ir tavo sėklą po tavęs kaip šituos; ir jeigu galėtum suskaičiuoti smilteles, tokia bus ir tavo sėklų daugybė."
                },
                {
                    "number": 15,
                    "text": "Ir Viešpats tarė man: Abraomai, aš tau parodau tai prieš jums einant į Egiptą, kad galėtumėt skelbti visus šiuos žodžius."
                },
                {
                    "number": 16,
                    "text": "Jei egzistuoja du dalykai, ir vienas viršesnis už kitą, tai bus ir už juos didesnių dalykų; todėl Kolobas yra didžiausias iš visų Kokaubim, kuriuos matei, kadangi jis yra arčiausiai manęs."
                },
                {
                    "number": 17,
                    "text": "Dabar, jei būtų du dalykai, vienas viršesnis už kitą, ir mėnulis būtų viršesnis už žemę, tai galėtų egzistuoti ir planeta arba žvaigždė, viršesnė už jį; ir nėra nieko, ką Viešpats, tavo Dievas, apsiims savo širdyje padaryti ir nepadarys."
                },
                {
                    "number": 18,
                    "text": "Kaip ten bebūtų, jis padarė didesnę žvaigždę; ir, lygiai taip, jei būtų dvi dvasios, ir viena būtų sąmoningesnė už kitą, vis tiek šios dvi dvasios, nepaisant to, kad viena sąmoningesnė už kitą, neturi pradžios; jos egzistavo anksčiau, jos neturės pabaigos, jos egzistuos toliau, nes jos yra gnolaum, arba amžinos."
                },
                {
                    "number": 19,
                    "text": "Ir Viešpats sakė man: Egzistuoja tokie du faktai: yra dvi dvasios, viena sąmoningesnė už kitą; bus dar kita, sąmoningesnė už jas; aš esu Viešpats, tavo Dievas, aš – sąmoningesnis už jas visas."
                },
                {
                    "number": 20,
                    "text": "Viešpats, tavo Dievas, pasiuntė savo angelą išvaduoti tavęs iš Elkenos kunigo rankų."
                },
                {
                    "number": 21,
                    "text": "Aš gyvenu vidur jų visų; todėl dabar aš nusileidau pas tave, kad paskelbčiau tau darbus, kuriuos padarė mano rankos, – tuo mano išmintis pranoksta juos visus, nes aš valdau viršuj danguose ir apačioj žemėje su visa išmintimi ir protingumu, visas sąmones, kurias tik matė tavo akys nuo pradžios; pradžioje aš nusileidau vidur visų sąmonių, kurias matei."
                },
                {
                    "number": 22,
                    "text": "Dabar Viešpats buvo parodęs man, Abraomui, sąmones, suorganizuotas prieš pasaulio buvimą; ir tarp visų šitų buvo daug kilnių ir didžių;"
                },
                {
                    "number": 23,
                    "text": "ir Dievas matė tas sielas, kad jos buvo geros, ir jis stovėjo vidur jų, ir tarė: Šituos aš padarysiu savo valdovais; nes jis stovėjo tarp tų, kurie buvo dvasios, ir jis matė, kad jos buvo geros; ir jis tarė man: Abraomai, tu esi vienas iš jų; tu buvai išrinktas prieš tau gimstant."
                },
                {
                    "number": 24,
                    "text": "Ir tarp jų stovėjo vienas, panašus į Dievą, ir šis tarė esantiems su juo: Mes nusileisime žemyn, nes ten yra erdvė, ir paimsime tų dalelių, ir padarysime žemę, ant kurios šie gyvens;"
                },
                {
                    "number": 25,
                    "text": "ir tuo išmėginsime juos, kad pamatytume, ar jie darys viską, ką Viešpats, jų Dievas, jiems įsakys."
                },
                {
                    "number": 26,
                    "text": "Ir tiems, kurie išlaikys savo pirmąją būseną, bus pridėta; o tie, kurie neišlaikys savo pirmosios būsenos, neturės šlovės toje pačioje karalystėje su tais, kurie išlaikys savo pirmąją būseną; ir tiems, kurie išlaikys savo antrąją būseną, bus pridėta šlovė ant jų galvų per amžių amžius."
                },
                {
                    "number": 27,
                    "text": "Ir Viešpats tarė: Ką man pasiųsti? Ir vienas kaip Žmogaus Sūnus atsakė: Štai aš, siųsk mane. Ir kitas atsakė ir tarė: Štai aš, siųsk mane. Ir Viešpats tarė: Aš siųsiu pirmąjį."
                },
                {
                    "number": 28,
                    "text": "Ir antrasis supyko ir neišlaikė savo pirmosios būsenos; ir tą dieną daugelis nusekė paskui jį."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "Abraomo knyga 4",
            "data_type": "chapter",
            "chapter_name": "4 Skyrius",
            "chapter_summary": [
                "Dievai planuoja žemės ir viso, kas gyva joje, sukūrimą – Pateikti jų planai šešioms sukūrimo dienoms."
            ],
            "verses": [
                {
                    "number": 1,
                    "text": "Ir tada Viešpats tarė: Nuženkime. Ir jie pradžioje nužengė, ir jie, tai yra Dievai, suorganizavo ir suformavo dangus ir žemę."
                },
                {
                    "number": 2,
                    "text": "Ir žemė, po to, kai buvo suformuota, buvo tuščia ir dyka, kadangi jie dar nebuvo suformavę nieko kito, kaip tik žemę; ir tamsa viešpatavo ant gelmės veido, ir Dievų Dvasia tvyrojo ant vandenų veido."
                },
                {
                    "number": 3,
                    "text": "Ir jie (Dievai) tarė: Tebūna šviesa; ir atsirado šviesa."
                },
                {
                    "number": 4,
                    "text": "Ir jie (Dievai) suvokė šviesą, nes ji buvo šviesi; ir jie atskyrė šviesą, arba padarė, kad ji būtų atskirta nuo tamsos."
                },
                {
                    "number": 5,
                    "text": "Ir Dievai pavadino šviesą Diena, ir tamsą jie pavadino Naktimi. Ir buvo taip, jog tai, kas buvo nuo vakaro iki ryto, jie pavadino naktimi; ir tai, kas buvo nuo ryto iki vakaro, jie pavadino diena; ir tai buvo pirmasis, arba pradžia to, ką jie pavadino diena ir naktimi."
                },
                {
                    "number": 6,
                    "text": "Ir Dievai taip pat tarė: Tegul vidur vandenų bus erdvė, ir ji atskirs vandenis nuo vandenų."
                },
                {
                    "number": 7,
                    "text": "Ir Dievai įsakė erdvei, kad ji atskirtų vandenis, kurie buvo po erdve, nuo vandenų, kurie buvo virš erdvės; ir taip įvyko, būtent taip, kaip jie įsakė."
                },
                {
                    "number": 8,
                    "text": "Ir Dievai pavadino erdvę dangumi. Ir buvo taip, jog tai, kas buvo nuo vakaro iki ryto, jie pavadino naktimi; ir buvo taip, jog tai, kas buvo nuo ryto iki vakaro, jie pavadino diena; ir tai buvo antrasis laikotarpis, kurį jie pavadino naktimi ir diena."
                },
                {
                    "number": 9,
                    "text": "Ir Dievai įsakė, sakydami: Tegul vandenys po dangumi susirenka į vieną vietą, ir tegul iškyla sausuma; ir įvyko taip, kaip jie įsakė;"
                },
                {
                    "number": 10,
                    "text": "ir Dievai paskelbė sausumą žeme; o susirinkusius vandenis jie paskelbė didžiaisiais vandenimis; ir Dievai matė, kad jiems paklūstama."
                },
                {
                    "number": 11,
                    "text": "Ir Dievai tarė: Paruoškime žemę želdinti žolę; žolynus, vedančius sėklą; vaismedžius, vedančius vaisius pagal savo rūšį, kurių sėkla iš savęs veda žemėje savo panašumą; ir taip įvyko, būtent taip, kaip jie įsakė."
                },
                {
                    "number": 12,
                    "text": "Ir Dievai suorganizavo žemę, kad želdintų žolę iš savo pačios sėklos, ir žolynus, kad želdintų žolynus iš savo sėklų, vedančius sėklą pagal savo rūšį; ir žemę, kad vestų medį iš jo paties sėklos, vedantį vaisių, kurio sėkla iš savęs galėtų vesti tik tokį patį, pagal savo rūšį; ir Dievai matė, kad jiems paklūstama."
                },
                {
                    "number": 13,
                    "text": "Ir buvo taip, kad jie sunumeravo dienas; tai, kas buvo nuo vakaro iki ryto, jie vadino naktimi; ir buvo taip, jog tai, kas buvo nuo ryto iki vakaro, jie vadino diena; ir tai buvo trečiasis laikotarpis."
                },
                {
                    "number": 14,
                    "text": "Ir Dievai suorganizavo šviesulius dangaus erdvėje ir padarė, kad jie atskirtų dieną nuo nakties; ir suorganizavo juos, kad būtų ženklams ir laikotarpiams, ir dienoms, ir metams;"
                },
                {
                    "number": 15,
                    "text": "ir suorganizavo juos, kad būtų šviesuliai dangaus erdvėje, idant teiktų šviesą žemei; taip ir įvyko."
                },
                {
                    "number": 16,
                    "text": "Ir Dievai suorganizavo du didelius šviesulius, didesnįjį šviesulį dienai valdyti, ir mažesnįjį šviesulį nakčiai valdyti; drauge su mažesniuoju šviesuliu jie taip pat išdėstė žvaigždes;"
                },
                {
                    "number": 17,
                    "text": "ir Dievai išdėstė juos dangų erdvėje teikti šviesą žemei ir valdyti dieną bei naktį, ir atskirti šviesą nuo tamsos."
                },
                {
                    "number": 18,
                    "text": "Ir Dievai stebėjo tuos, kuriems jie buvo įsakę, kol šie pakluso."
                },
                {
                    "number": 19,
                    "text": "Ir buvo taip, jog tai, kas buvo nuo vakaro iki ryto, buvo naktis; ir buvo taip, jog tai, kas buvo nuo ryto iki vakaro, buvo diena; ir tai buvo ketvirtasis laikotarpis."
                },
                {
                    "number": 20,
                    "text": "Ir Dievai tarė: Paruoškime vandenis, kad gausiai vestų judančius kūrinius, turinčius gyvybę; ir paukščius, kad šie skraidytų virš žemės atviroje dangaus erdvėje."
                },
                {
                    "number": 21,
                    "text": "Ir Dievai paruošė vandenis, kad šie vestų didžiulius banginius ir visus gyvus judančius kūrinius, kuriuos vandenys turėjo gausiai vesti pagal jų rūšį; ir visus sparnuotus paukščius, pagal jų rūšį. Ir Dievai matė, kad jiems bus paklustama ir kad jų planas buvo geras."
                },
                {
                    "number": 22,
                    "text": "Ir Dievai tarė: Mes palaiminsime juos ir nurodysime jiems būti vaisingiems ir daugintis, ir pripildyti vandenis jūrose, arba didžiuosiuose vandenyse; ir nurodysime paukščiams daugintis žemėje."
                },
                {
                    "number": 23,
                    "text": "Ir buvo taip, jog tai, kas buvo nuo vakaro iki ryto, jie pavadino naktimi; ir buvo taip, jog tai, kas buvo nuo ryto iki vakaro, jie pavadino diena; ir tai buvo penktasis laikotarpis."
                },
                {
                    "number": 24,
                    "text": "Ir Dievai paruošė žemę, kad vestų gyvus kūrinius pagal savo rūšį, galvijus ir roplius, ir žemės gyvulius pagal jų rūšį; ir įvyko taip, kaip jie pasakė."
                },
                {
                    "number": 25,
                    "text": "Ir Dievai suorganizavo žemę, kad vestų gyvulius pagal jų rūšį ir galvijus pagal jų rūšį, ir visus roplius, ropojančius žeme pagal jų rūšį; ir Dievai matė, kad jie paklus."
                },
                {
                    "number": 26,
                    "text": "Ir Dievai tarėsi tarpusavy ir tarė: Nuženkime ir suformuokime žmogų pagal mūsų atvaizdą, pagal mūsų panašumą; ir mes duosime jiems valdyti jūros žuvis ir padangių paukščius, ir galvijus, ir visą žemę, ir visus roplius, ropojančius žeme."
                },
                {
                    "number": 27,
                    "text": "Taigi Dievai nužengė suorganizuoti žmogaus pagal savo atvaizdą, suformuoti jo pagal Dievų atvaizdą, suformuoti juos vyrą ir moterį."
                },
                {
                    "number": 28,
                    "text": "Ir Dievai tarė: Mes palaiminsime juos. Ir Dievai tarė: Mes nurodysime jiems būti vaisingiems ir daugintis, ir pripildyti žemę, ir užvaldyti ją, ir valdyti jūros žuvis, ir padangių paukščius, ir visus gyvūnus, judančius žeme."
                },
                {
                    "number": 29,
                    "text": "Ir Dievai tarė: Štai, mes duosime jiems visus sėklą vedančius žolynus, kurie išaugs ant visos žemės veido, ir visus medžius, vedančius vaisius ant jos; taip, mes duosime jiems sėklą vedančių medžių vaisius; tai bus jiems maistui."
                },
                {
                    "number": 30,
                    "text": "Ir kiekvienam žemės gyvuliui ir kiekvienam padangių paukščiui, ir kiekvienam žemės ropliui štai mes duosime gyvybę, ir taip pat mes jiems duosime visus žalius žolynus maistui; ir visa tai bus taip suorganizuota."
                },
                {
                    "number": 31,
                    "text": "Ir Dievai tarė: Visa tai, ką ištarėme, mes padarysime ir suorganizuosime; ir štai, jie bus labai paklusnūs. Ir buvo taip, jog tai, kas buvo nuo vakaro iki ryto, jie pavadino naktimi; ir buvo taip, jog tai, kas buvo nuo ryto iki vakaro, jie pavadino diena; ir jie sunumeravo šeštąjį laikotarpį."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "Abraomo knyga 5",
            "data_type": "chapter",
            "chapter_name": "5 Skyrius",
            "chapter_summary": [
                "Dievai baigia visa ko sukūrimo planavimą – Jie įgyvendina sukūrimą pagal savo planus – Adomas pavadina kiekvieną gyvą kūrinį."
            ],
            "verses": [
                {
                    "number": 1,
                    "text": "Ir taip mes užbaigsime dangus ir žemę, ir visus jų pulkus."
                },
                {
                    "number": 2,
                    "text": "Ir Dievai tarė tarpusavy: Septintuoju laikotarpiu mes užbaigsime savo darbą, kurį sutarėme; ir septintąjį laikotarpį ilsėsimės nuo viso savo darbo, kurį sutarėme."
                },
                {
                    "number": 3,
                    "text": "Ir septintuoju laikotarpiu Dievai užbaigė, kadangi septintąjį laikotarpį jie ilsėsis nuo visų savo darbų, kuriuos jie (Dievai) tarpusavy sutarė suformuoti; ir pašventino jį. Ir tokie buvo jų sprendimai tuo metu, kai jie tarpusavy sutarė suformuoti dangus ir žemę."
                },
                {
                    "number": 4,
                    "text": "Ir Dievai nužengė ir suformavo šias dangų ir žemės kilmes, kai tai buvo formuojama tą dieną, kada Dievai suformavo žemę ir dangus,"
                },
                {
                    "number": 5,
                    "text": "pagal visa tai, ką jie buvo pasakę apie visus lauko augalus, kai jų dar nebuvo žemėje, ir visus lauko žolynus, kai jie dar nežėlė; nes Dievai dar nebuvo padarę, kad lytų ant žemės, kai jie sutarė padaryti juos, ir nebuvo suformavę vyro, kad dirbtų žemę."
                },
                {
                    "number": 6,
                    "text": "Bet iš žemės ėjo migla ir drėkino visą žemės veidą."
                },
                {
                    "number": 7,
                    "text": "Ir Dievai iš žemės dulkių suformavo vyrą ir paėmė jo dvasią (tai yra vyro dvasią), ir įdėjo ją į jį; ir įkvėpė jam į šnerves gyvybės alsavimą, ir žmogus tapo gyva siela."
                },
                {
                    "number": 8,
                    "text": "Ir rytuose, Edene Dievai užveisė sodą ir ten įkurdino vyrą, kurio dvasią jie įdėjo į jų suformuotą kūną."
                },
                {
                    "number": 9,
                    "text": "Ir Dievai iš žemės išaugino visus medžius, malonius akiai ir gerus maistui; taip pat gyvybės medį sodo viduryje bei gero ir pikto pažinimo medį."
                },
                {
                    "number": 10,
                    "text": "Iš Edeno ištekėjo upė sodui drėkinti ir ten ji dalinosi ir šakojosi į keturias atšakas."
                },
                {
                    "number": 11,
                    "text": "Ir Dievai paėmė vyrą ir įkurdino jį Edeno Sode, kad puoselėtų jį ir prižiūrėtų."
                },
                {
                    "number": 12,
                    "text": "Ir Dievai įsakė vyrui, sakydami: Nuo visų sodo medžių gali laisvai valgyti,"
                },
                {
                    "number": 13,
                    "text": "bet nuo gero ir pikto pažinimo medžio – nuo jo tu nevalgysi; nes tuo metu, kai nuo jo valgysi, tu tikrai mirsi. Dabar, aš, Abraomas, mačiau, kad tai buvo pagal Viešpaties laiką, kuris buvo pagal Kolobo laiką; nes kol kas Dievai dar nebuvo paskyrę Adomui jo laiko matavimo."
                },
                {
                    "number": 14,
                    "text": "Ir Dievai tarė: Padarykime vyrui tinkamą padėjėją, nes negera vyrui būti vienam, todėl suformuosime jam tinkamą padėjėją."
                },
                {
                    "number": 15,
                    "text": "Ir Dievai padarė, kad Adomą apimtų gilus miegas; ir jis užmigo, ir jie paėmė vieną iš jo šonkaulių, ir jo vietą uždengė kūnu."
                },
                {
                    "number": 16,
                    "text": "Ir iš šonkaulio, kurį Dievai paėmė iš vyro, jie suformavo moterį ir atvedė ją pas vyrą."
                },
                {
                    "number": 17,
                    "text": "Ir Adomas tarė: Tai buvo kaulas iš mano kaulų ir kūnas iš mano kūno; dabar ji bus vadinama Moterimi, kadangi buvo paimta iš vyro;"
                },
                {
                    "number": 18,
                    "text": "todėl vyras paliks savo tėvą ir savo motiną ir glausis prie savo žmonos, ir jie bus vienas kūnas."
                },
                {
                    "number": 19,
                    "text": "Ir jie abu buvo nuogi, vyras ir jo žmona, ir nesigėdijo."
                },
                {
                    "number": 20,
                    "text": "Ir iš žemės Dievai suformavo visus lauko gyvulius ir visus padangių paukščius, ir atvedė juos pas Adomą, kad pažiūrėtų, kaip jis juos pavadins; ir kaip Adomas pavadino kiekvieną gyvą kūrinį, toks ir turėjo būti jo vardas."
                },
                {
                    "number": 21,
                    "text": "Ir Adomas davė vardus visiems galvijams, padangių paukščiams, kiekvienam lauko gyvuliui; ir Adomui buvo atrasta jam tinkama padėjėja."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "1 faksimilė",
            "data_type": "figure",
            "book_title": "Faksimilė iš Abraomo knygos",
            "subtitle": [
                "Nr. 1"
            ],
            "text": [
                "PAAIŠKINIMAS",
                "1 pav. Viešpaties angelas.",
                "2 pav. Abraomas pririštas prie aukuro.",
                "3 pav. Stabmeldys Elkenos kunigas, bandantis atnašauti Abraomą kaip auką.",
                "4 pav. Aukuras, ant kurio aukodavo stabmeldžiai kunigai, stovintis priešais Elkenos, Libnos, Mahmakros, Korašės ir Faraono dievus.",
                "5 pav. Elkenos stabdievis.",
                "6 pav. Libnos stabdievis.",
                "7 pav. Mahmakros stabdievis.",
                "8 pav. Korašės stabdievis.",
                "9 pav. Faraono stabdievis.",
                "10 pav. Abraomas Egipte.",
                "11 pav. Dangaus stulpų atvaizdavimas, kaip tai suprato egiptiečiai.",
                "12 pav. Raukijang, kas reiškia erdvę, arba skliautą virš mūsų galvų; bet šiuo atveju, turint galvoje mūsų temą, egiptiečiai jį vartojo pažymėti Šaumau, kas reiškia aukštybės, arba dangūs, kas atitinka hebrajišką žodį Šaumajim."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "2 faksimilė",
            "data_type": "figure",
            "book_title": "Faksimilė iš Abraomo knygos",
            "subtitle": [
                "Nr. 2"
            ],
            "text": [
                "Paaiškinimas",
                "1 pav. Kolobas, reiškiantis pirmąjį kūrinį, esantis arčiausiai celestialinio pasaulio, arba Dievo buveinės. Pirmas pagal valdžią, paskutinis pagal laiko matavimą. Matavimas pagal celestialinį laiką, kuris reiškia, kad viena diena atitinka vieną uolektį. Viena diena Kolobe lygi tūkstančiui metų pagal šios žemės, kurią egiptiečiai vadina Jahoe, laiko matavimą.",
                "2 pav. Stovi prie Kolobo, egiptiečiai vadina Oliblišu, kuris yra antras didysis valdantis kūrinys, esantis prie celestialinio pasaulio, arba Dievo buveinės; taip pat turintis galios raktą kitų planetų atžvilgiu; taip Dievas apreiškė Abraomui, šiam atnašaujant auką ant aukuro, kurį jis pastatė Viešpačiui.",
                "3 pav. Vaizduojamas Dievas, sėdintis savo soste, apsirengęs galia ir valdžia su amžinos šviesos karūna ant galvos; taip pat vaizduojami didieji šventos kunigystės raktiniai žodžiai, kaip Edeno sode apreikšta Adomui, taip pat ir Setui, Nojui, Melchizedekui, Abraomui ir visiems, kuriems buvo apreikšta kunigystė.",
                "4 pav. Atitinka hebrajišką žodį Raukijang, reiškiantį erdvę, arba dangų skliautą; taip pat skaičiaus ženklas, egiptiečių kalba reiškiantis vieną tūkstantį, atitinkantis laiko matavimą Olibliše, kuris pagal savo sukimąsi ir laiko matavimą prilygsta Kolobui.",
                "5 pav. Egiptiečių kalba vadinasi Enišgoondoš; tai taip pat viena iš valdančių planetų ir, pasak egiptiečių, yra saulė ir skolinasi savo šviesą iš Kolobo per Kaeevanraš, kuris yra didysis raktas, arba, kitais žodžiais, valdanti galia, kuri valdo penkiolika kitų įtvirtintų planetų, arba žvaigždžių, kaip ir Floys, arba Mėnulį, Žemę ir Saulę jų metiniuose apsisukimuose. Ši planeta gauna savo galią per Kliflosises, arba Hakokaubim, – žvaigždes, pažymėtas 22 ir 23 numeriais, gaunančias šviesą iš Kolobo apsisukimų.",
                "6 pav. Vaizduoja šią žemę jos keturiais ketvirčiais.",
                "7 pav. Vaizduoja Dievą, sėdintį savo soste, per dangus apreiškiantį didžiuosius raktinius kunigystės žodžius; taip pat vaizduoja Šventosios Dvasios ženklą Abraomui, balandžio pavidalu.",
                "8 pav. Užrašai, kurių nevalia apreikšti pasauliui, bet jie apreiškiami šventoje Dievo šventykloje.",
                "9 pav. Dabartiniu metu neturi būti apreikšta.",
                "10 pav. Taip pat.",
                "11 pav. Taip pat. Jei pasaulis gali išaiškinti šiuos skaičius, tebūna taip. Amen.",
                "12, 13, 14, 15, 16, 17, 18, 19, 20 ir 21 paveikslų reikšmė bus apreikšta Viešpačiui tinkamu metu.",
                "Aukščiau esantis vertimas pateiktas tiek, kiek mes įgalioti pateikti šiuo metu."
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "3 faksimilė",
            "data_type": "figure",
            "book_title": "Faksimilė iš Abraomo knygos",
            "subtitle": [
                "Nr. 3"
            ],
            "text": [
                "Paaiškinimas",
                "1 pav. Abraomas, karaliui maloniai leidus, sėdintis Faraono soste su kunigystę reiškiančia karūna ant galvos, kas simbolizuoja didžiąją prezidentūrą danguje; su teisingumo ir teisybės skeptru savo rankoje.",
                "2 pav. Karalius Faraonas, kurio vardas pateiktas rašmenimis virš jo galvos.",
                "3 pav. Reiškia Abraomą Egipte; tai pateikta ir 1 faksimilės 10 paveiksle.",
                "4 pav. Faraono, Egipto karaliaus, princas, kaip parašyta virš rankos.",
                "5 pav. Šūlem, vienas iš karaliaus pagrindinių padavėjų, kaip pažymėta raidėmis virš jo rankos.",
                "6 pav. Olimla, princui priklausantis vergas.",
                "Abraomas samprotauja apie astronomijos pagrindus karaliaus rūmuose."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "Džozefas Smitas–Mato 1",
            "data_type": "chapter",
            "chapter_name": "1 skyrius",
            "chapter_summary": [
                "Jėzus išpranašauja artėjantį Jeruzalės sunaikinimą – Jis taip pat kalba apie antrąjį Žmogaus Sūnaus atėjimą ir nelabųjų sunaikinimą."
            ],
            "book_title": "Džozefas Smitas–Mato",
            "verses": [
                {
                    "number": 1,
                    "text": "Nes sakau jums, kad nuo šiol manęs nebematysite ir nežinosite, jog aš esu tas, apie kurį rašė pranašai, kol netarsite: Palaimintas tas, kuris ateina Viešpaties vardu dangaus debesyse ir visi šventieji angelai su juo. Tada jo mokiniai suprato, kad jis vėl ateis į žemę po to, kai bus pašlovintas ir karūnuotas Dievo dešinėje."
                },
                {
                    "number": 2,
                    "text": "Ir Jėzus išėjo ir keliavo tolyn nuo šventyklos; ir prie jo priėjo jo mokiniai, norėdami jį išgirsti, sakydami: Mokytojau, apreikšk mums apie šventyklos pastatus, kadangi tu pasakei: Jie bus nugriauti ir palikti jums tušti."
                },
                {
                    "number": 3,
                    "text": "Ir Jėzus tarė jiems: Argi viso to nematote ir nesuprantate? Iš tiesų sakau jums: čia, šitoje šventykloje, neliks akmens ant akmens, kuris nebūtų nugriautas."
                },
                {
                    "number": 4,
                    "text": "Ir juos palikęs Jėzus užkopė ant Alyvų kalno. Ir jam besėdint ant Alyvų kalno, priėjo vien tik mokiniai, sakydami: Pasakyk mums kada įvyks tai, ką pasakei apie šventyklos ir žydų sunaikinimą; ir koks tavo atėjimo ir pasaulio pabaigos, arba nelabųjų sunaikinimo, kas yra pasaulio pabaiga, ženklas?"
                },
                {
                    "number": 5,
                    "text": "Ir Jėzus atsakė ir tarė jiems: Žiūrėkite, kad niekas jūsų nesuklaidintų;"
                },
                {
                    "number": 6,
                    "text": "nes daugelis ateis mano vardu, sakydami: Aš esu Kristus, – ir daugelį suklaidins;"
                },
                {
                    "number": 7,
                    "text": "tada jie atiduos jus kankinti ir žudys jus, ir dėl mano vardo būsite nekenčiami visų tautų;"
                },
                {
                    "number": 8,
                    "text": "ir tada daugelis pasipiktins, ir vienas kitą išduos, ir vienas kito nekęs."
                },
                {
                    "number": 9,
                    "text": "Ir kils daug netikrų pranašų, ir daugelį suklaidins."
                },
                {
                    "number": 10,
                    "text": "Ir kadangi įsigalės nedorybė, daugelio meilė atšals;"
                },
                {
                    "number": 11,
                    "text": "bet tas, kuris išliks tvirtas ir nenugalėtas, tas bus išgelbėtas."
                },
                {
                    "number": 12,
                    "text": "Taigi, išvydę išnaikinimo bjaurastį, apie kurią kalbėjo pranašas Danielius, kalbėdamas apie Jeruzalės sunaikinimą, stovėkite šventoje vietoje; kas skaito, tesupranta."
                },
                {
                    "number": 13,
                    "text": "Tada tie, kurie Judėjoje, tebėga į kalnus;"
                },
                {
                    "number": 14,
                    "text": "tas, kuris ant stogo, tebėga ir tenegrįžta ko nors pasiimti iš savo namų;"
                },
                {
                    "number": 15,
                    "text": "o tas, kuris laukuose, tenegrįžta pasiimti savo drabužių;"
                },
                {
                    "number": 16,
                    "text": "ir vargas nėščioms ir žindančioms tomis dienomis;"
                },
                {
                    "number": 17,
                    "text": "todėl melskite Viešpatį, kad jums netektų bėgti žiemą ar šabo dieną;"
                },
                {
                    "number": 18,
                    "text": "nes tuomet, tomis dienomis, žydus ir Jeruzalės gyventojus ištiks didelis suspaudimas, kokio Dievas dar nebuvo siuntęs Izraeliui nuo jų karalystės pradžios iki dabar, taip, ir kokio daugiau niekada nesiųs Izraeliui."
                },
                {
                    "number": 19,
                    "text": "Visa, kas juos ištiko, yra tik juos ištiksiančių kentėjimų pradžia."
                },
                {
                    "number": 20,
                    "text": "Ir jeigu tos dienos nebūtų sutrumpintos, nebūtų išgelbėtas nė vienas iš jų kūno; bet išrinktųjų labui, pagal sandorą, tos dienos bus sutrumpintos."
                },
                {
                    "number": 21,
                    "text": "Štai, tai aš jums pasakiau apie žydus; ir dar, jei pasibaigus tų dienų suspaudimui, kuris ištiks Jeruzalę, kas nors jums sakytų: Štai, čia Kristus, arba ten, – netikėkite juo;"
                },
                {
                    "number": 22,
                    "text": "nes tomis dienomis taip pat iškils netikri kristūs ir netikri pranašai ir rodys didelius ženklus bei stebuklus, ir taip suklaidins, jei įmanoma, net išrinktuosius, kurie yra išrinktieji pagal sandorą."
                },
                {
                    "number": 23,
                    "text": "Štai aš jums tai kalbu išrinktųjų labui; ir jūs taip pat girdėsite apie karus ir karų gandus; žiūrėkite, kad nebūtumėt susirūpinę, nes viskas, ką jums pasakiau, turi įvykti; bet tai dar ne pabaiga."
                },
                {
                    "number": 24,
                    "text": "Štai aš pasakiau jums iš anksto;"
                },
                {
                    "number": 25,
                    "text": "todėl, jeigu jie sakys jums: Štai jis dykumoje, – neikite; Štai jis slaptuose kambariuose, – netikėkite;"
                },
                {
                    "number": 26,
                    "text": "nes kaip aušros šviesa sklinda iš rytų ir šviečia net iki vakarų, ir apima visą žemę, toks bus ir Žmogaus Sūnaus atėjimas."
                },
                {
                    "number": 27,
                    "text": "Ir dabar aš duodu jums palyginimą. Štai, kur lavonas, ten susirinks ir ereliai; taip ir mano išrinktieji bus surinkti iš keturių žemės ketvirčių."
                },
                {
                    "number": 28,
                    "text": "Ir jie girdės apie karus ir karų gandus."
                },
                {
                    "number": 29,
                    "text": "Štai aš kalbu savo išrinktųjų labui; nes tauta pakils prieš tautą ir karalystė prieš karalystę; bus badai ir marai, ir žemės drebėjimai įvairiose vietose."
                },
                {
                    "number": 30,
                    "text": "Ir dar, kadangi įsigalės nedorybė, žmonių meilė atšals; bet tas, kuris liks nenugalėtas, tas bus išgelbėtas."
                },
                {
                    "number": 31,
                    "text": "Ir dar, ši karalystės evangelija bus skelbiama visame pasaulyje kaip liudijimas visoms tautoms, ir tada ateis galas, arba nelabųjų sunaikinimas;"
                },
                {
                    "number": 32,
                    "text": "ir vėl išsipildys išnaikinimo bjaurastis, apie kurią kalbėjo pranašas Danielius."
                },
                {
                    "number": 33,
                    "text": "Ir netrukus po tų dienų suspaudimo saulė bus užtemdyta, ir mėnulis neduos savo šviesos, ir žvaigždės kris iš dangaus, ir dangaus galybės bus supurtytos."
                },
                {
                    "number": 34,
                    "text": "Iš tiesų sakau jums: ši karta, kurioje pasirodys šie dalykai, nepraeis, kol visa, ką jums pasakiau, bus išpildyta."
                },
                {
                    "number": 35,
                    "text": "Nors ateis dienos, kai dangus ir žemė praeis, tačiau mano žodžiai nepraeis, bet viskas bus išpildyta."
                },
                {
                    "number": 36,
                    "text": "Ir, kaip sakiau anksčiau, po tų dienų suspaudimo ir dangų galybių supurtymo, danguje pasirodys Žmogaus Sūnaus ženklas, ir visos žemės gentys raudos; ir jie išvys Žmogaus Sūnų, ateinantį dangaus debesyse su galia ir didele šlove;"
                },
                {
                    "number": 37,
                    "text": "ir kas kraunasi mano žodį, nebus suklaidintas, nes Žmogaus Sūnus ateis ir pasiųs priešais save savo angelus su garsiu trimito skardenimu, ir šie surinks likusius jo išrinktuosius iš keturių vėjų, nuo vieno dangaus krašto iki kito."
                },
                {
                    "number": 38,
                    "text": "Dabar pasimokykite palyginimo iš figmedžio: kai jo šakelės dar gležnos ir jis pradeda leisti lapus, jūs žinote, kad vasara arti."
                },
                {
                    "number": 39,
                    "text": "Lygiai taip ir mano išrinktieji – kai jie pamatys visa tai, žinos, kad jis arti, netgi prie durų;"
                },
                {
                    "number": 40,
                    "text": "bet apie tą dieną ir valandą nežino niekas, taip, nė Dievo angelai danguje, o tik mano Tėvas."
                },
                {
                    "number": 41,
                    "text": "Bet kaip tai buvo Nojaus dienomis, taip bus ir Žmogaus Sūnui ateinant;"
                },
                {
                    "number": 42,
                    "text": "nes jiems bus taip, kaip buvo dienomis prieš tvaną; nes iki tos dienos, kai Nojus įžengė į arką, jie valgė ir gėrė, vedė ir tekino;"
                },
                {
                    "number": 43,
                    "text": "ir nenumanė, kol užėjo tvanas ir visus nusinešė; toks bus ir Žmogaus Sūnaus atėjimas."
                },
                {
                    "number": 44,
                    "text": "Tada bus išpildyta tai, kas parašyta, kad paskutinėmis dienomis du bus lauke, vienas bus paimtas, o kitas paliktas;"
                },
                {
                    "number": 45,
                    "text": "du mals prie girnų, vienas bus paimtas, o kitas paliktas;"
                },
                {
                    "number": 46,
                    "text": "ir ką sakau vienam, aš sakau visiems žmonėms: budėkite tad, nes nežinote, kurią valandą ateina jūsų Viešpats."
                },
                {
                    "number": 47,
                    "text": "Bet žinokite tai: jei geras namų šeimininkas žinotų, kurią sargybą ateis vagis, jis budėtų ir neleistų, kad į jo namus būtų įsilaužta, bet būtų pasiruošęs."
                },
                {
                    "number": 48,
                    "text": "Todėl ir jūs būkite pasiruošę, nes Žmogaus Sūnus ateina tą valandą, kai nesitikite."
                },
                {
                    "number": 49,
                    "text": "Kas tad yra tas ištikimas ir išmintingas tarnas, kurį jo viešpats paskyrė savo namų valdytoju, kad duotų jiems maisto deramu laiku?"
                },
                {
                    "number": 50,
                    "text": "Palaimintas tas tarnas, kurį jo viešpats grįžęs ras tai darantį; ir iš tiesų sakau jums: jis paskirs jį visų savo gėrybių valdytoju."
                },
                {
                    "number": 51,
                    "text": "Bet jei tas piktas tarnas sakys savo širdyje: Mano viešpats vilkina savo atėjimą,"
                },
                {
                    "number": 52,
                    "text": "ir ims mušti savo bendratarnius bei valgyti ir gerti su girtuokliais,"
                },
                {
                    "number": 53,
                    "text": "to tarno viešpats ateis tą dieną, kada anas jo nelaukia, ir tą valandą, apie kurią tas nenumano,"
                },
                {
                    "number": 54,
                    "text": "ir perkirs jį pusiau, ir paskirs jam jo dalį su veidmainiais; ten bus verksmas ir dantų griežimas."
                },
                {
                    "number": 55,
                    "text": "Ir taip ateina nelabųjų galas, kaip pranašavo Mozė, sakydamas: Jie bus iškirsti iš mano liaudies; bet žemės pabaiga dar ne tada, bet netrukus."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "Džozefas Smitas–Istorija 1",
            "data_type": "chapter",
            "chapter_name": "1 skyrius",
            "chapter_summary": [
                "Džozefas Smitas pasakoja apie savo protėvius, šeimos narius ir jų ankstesnes gyvenamąsias vietas – Niujorko valstijos vakaruose įsivyrauja neįprastas religinis sujudimas – Džozefas nusprendžia siekti išminties pagal Jokūbo nurodymą – Pasirodo Tėvas ir Sūnus, ir Džozefas pašaukiamas pranašo tarnystėn (1–20 eilutės)."
            ],
            "book_title": "Džozefas Smitas–Istorija",
            "subtitle": [
                "Ištraukos iš Pranašo Džozefo Smito istorijos"
            ],
            "verses": [
                {
                    "number": 1,
                    "text": "Kadangi, ryšium su Pastarųjų Dienų Šventųjų Jėzaus Kristaus Bažnyčios iškilimu ir pažanga, pikta linkintys ir klastingi asmenys išplatino daugybę pareiškimų, kuriuos visus jų autoriai sukūrė pulti jos, kaip Bažnyčios, vardą ir jos pažangą pasaulyje, aš buvau priverstas parašyti šią istoriją, kad pataisyčiau viešąją nuomonę ir visus tiesos ieškotojus supažindinčiau su tikrais faktais, susijusiais tiek su manimi, tiek ir su Bažnyčia, kiek aš tuos faktus žinau."
                },
                {
                    "number": 2,
                    "text": "Šioje istorijoje aš teisingai ir teisiai pateiksiu įvairius su šia Bažnyčia susijusius įvykius, kokie įvyko arba kokie jie yra dabar – [1838 m.] aštuntaisiais metais nuo minėtos Bažnyčios suorganizavimo."
                },
                {
                    "number": 3,
                    "text": "Aš gimiau mūsų Viešpaties tūkstantis aštuoni šimtai penktaisiais metais, gruodžio dvidešimt trečiąją dieną Šerono mieste, Vindzoro apygardoje, Vermonto valstijoje … Mano tėvas, Džozefas Smitas vyresnysis, paliko Vermonto valstiją ir persikėlė į Palmyrą, Ontarijo (dabar Veino) apygardą, Niujorko valstijoje, kai man buvo dešimt ar panašiai metų. Praėjus maždaug ketveriems metams po mano tėvo atvykimo į Palmyrą, jis su savo šeima persikėlė į Mančesterį toje pačioje Ontarijo apygardoje."
                },
                {
                    "number": 4,
                    "text": "Jo šeima susidėjo iš vienuolikos sielų, būtent: mano tėvo Džozefo Smito, mano motinos Liusi Smit (kuri iki santuokos buvo pavarde Mak, Solomono Mak duktė), mano brolių Alvino, (kuris mirė 1823 metų lapkričio 19 d., eidamas 26-sius metus), Hairumo, manęs, Samuelio Harisono, Viljamo, Don Karloso ir mano seserų Sofronijos, Ketrin ir Liusi."
                },
                {
                    "number": 5,
                    "text": "Kažkuriuo antrųjų metų po mūsų persikėlimo į Mančesterį metu vietovėje, kur mes gyvenome, kilo neįprastas religinis sujudimas. Jis prasidėjo nuo metodistų, bet netrukus tapo visuotiniu tarp visų sektų toje šalies srityje. Iš tikrųjų atrodė, kad tai paveikė visą tą šalies apygardą, ir didelės minios dėjosi prie skirtingų religinių grupių, kas sukėlė nemažą sąmyšį ir susiskaldymą tarp žmonių; vieni šaukė: „Štai čia!“, o kiti: „Štai ten!“ Vieni kovojo už metodistų tikėjimą, kiti – už presbiterionų, o dar kiti – už baptistų."
                },
                {
                    "number": 6,
                    "text": "Nes, nepaisant didelės meilės, kurią atsivertusieji į šiuos skirtingus tikėjimus reiškė savo atsivertimo metu, ir didelio uolumo, kurį rodė atitinkami dvasininkai, aktyviai dalyvavę sukeliant ir kurstant šį neįprastą religinio jausmo reginį tam, kad visi atsiverstų, kaip jie mėgo tai vadinti, prie kurios jiems patinkančios sektos jie besijungtų, kai atsivertusieji pradėjo skirstytis, vieni į vieną grupę, o kiti į kitą, buvo akivaizdu, kad iš pažiūros geri jausmai, tiek kunigų, tiek atsivertusiųjų, buvo veikiau apsimestini, nei tikri; nes prasidėjo didelio sąmyšio ir blogų jausmų reginys – kunigas ginčijosi su kunigu ir atsivertusysis su atsivertusiuoju; taigi visi jų geri jausmai vienas kitam, jeigu jie kada tokių ir turėjo, visiškai dingo žodžių kovose bei ginčuose dėl nuomonių."
                },
                {
                    "number": 7,
                    "text": "Tuomet man ėjo penkiolikti. Mano tėvo šeima buvo atversta į presbiterionų tikėjimą ir keturi iš jų prisijungė prie tos bažnyčios, būtent: mano motina Liusi, mano broliai Hairumas ir Samuelis Harisonas bei mano sesuo Sofronija."
                },
                {
                    "number": 8,
                    "text": "Šio didelio sujudimo metu mano protas buvo žadinamas giliai mąstyti ir didžiai nerimauti; bet nors mano jausmai buvo gilūs ir dažnai stiprūs, vis tik aš laikiausi atokiai nuo visų tų grupių, nors lankiausi įvairiuose jų susirinkimuose, kai tik pasitaikydavo proga. Laikui bėgant, mano protas ėmė kažkiek linkti prie metodistų sektos, ir aš lyg ir norėjau prie jų dėtis; bet toks didelis buvo sąmyšis ir kova tarp skirtingų denominacijų, kad tokiam jaunam ir tokiam žmonių bei reiškinių nepažįstančiam asmeniui, kaip aš, buvo neįmanoma prieiti kokią nors tvirtą išvadą apie tai, kuris teisus, o kuris klysta."
                },
                {
                    "number": 9,
                    "text": "Dėl didelio ir nesiliaujančio šauksmo bei sumaišties mano protas kartais būdavo labai sujaudintas. Presbiterionai buvo labiausiai nusistatę prieš baptistus ir metodistus ir naudojo visas savo galias, tiek logiką, tiek sofistiką, kad įrodytų jų klaidas arba bent jau įtikintų žmones, kad jie klydo. Iš kitos pusės baptistai ir metodistai, savo ruožtu, lygiai taip pat uoliai stengėsi įtvirtinti savo dogmas ir paneigti visas kitas."
                },
                {
                    "number": 10,
                    "text": "Šio žodžių karo ir nuomonių sąmyšio sukūryje aš dažnai savęs klausdavau: Ką daryti? Kuri iš visų šių grupių teisinga; o gal visos jos neteisingos? Jei kuri nors iš jų teisinga, tai kuri, ir kaip man ją atpažinti?"
                },
                {
                    "number": 11,
                    "text": "Kamuojamas sunkių minčių, kurias sukėlė šių religingų žmonių grupių ginčai, vieną dieną skaičiau Jokūbo laiško pirmojo skyriaus penktąją eilutę, kuri skamba taip: Jei kuriam iš jūsų trūksta išminties, teprašo Dievą, kuris visiems dosniai duoda ir nepriekaištauja; ir jam bus suteikta."
                },
                {
                    "number": 12,
                    "text": "Dar niekada jokia Raštų ištrauka su tokia galia neatėjo į žmogaus širdį, kaip ši tuomet atėjo į manąją. Atrodė, kad ji su didele jėga užvaldė visus mano širdies jausmus. Aš mąsčiau apie ją vėl ir vėl, suvokdamas, kad jei kuriam reikia išminties iš Dievo, tai man; nes aš nežinojau, kaip pasielgti, ir jei negalėčiau gauti daugiau išminties, nei tada turėjau, niekada nesužinočiau; nes skirtingų sektų religijos mokytojai tas pačias Raštų ištraukas suprato taip skirtingai, kad sugriovė visas viltis išspręsti šį klausimą remiantis Biblija."
                },
                {
                    "number": 13,
                    "text": "Po kurio laiko aš priėjau išvadą, kad arba turiu pasilikti tamsoje ir sumaištyje, arba turiu padaryti, kaip nurodo Jokūbas, tai yra prašyti Dievą. Po kurio laiko nusprendžiau „prašyti Dievą“, priėjęs išvadą, kad, jeigu jis suteikia išminties tiems, kuriems trūko išminties, ir suteikia dosniai ir nepriekaištauja, galėčiau pabandyti ir aš."
                },
                {
                    "number": 14,
                    "text": "Taigi nusprendęs prašyti Dievą, išėjau į mišką pabandyti. Tai buvo tūkstantis aštuoni šimtai dvidešimtųjų metų ankstyvo pavasario gražios giedros dienos rytą. Tai buvo pirmas toks bandymas mano gyvenime, nes būdamas apsuptas visų savo nerimų, kol kas dar niekada nebandžiau melstis balsu."
                },
                {
                    "number": 15,
                    "text": "Nuėjęs į iš anksto numatytą vietą, apsidairęs ir įsitikinęs, kad esu vienas, atsiklaupiau ir ėmiau atnašauti savo širdies troškimus Dievui. Vos pradėjus tai daryti, mane sugriebė kažkokia jėga, kuri visiškai pergalėjo mane, ir taip stulbinančiai mane paveikė, kad sukaustė mano liežuvį taip, jog negalėjau kalbėti. Mane apgaubė tiršta tamsa, ir kurį laiką man atrodė, kad aš pasmerktas staigiam sunaikinimui."
                },
                {
                    "number": 16,
                    "text": "Bet, kai įtempiau visas savo galias šauktis Dievo, kad išvaduotų mane iš šito mane sugriebusio priešo galios, ir būtent tuo momentu, kai buvau pasiruošęs nugrimzti į neviltį ir pasiduoti sunaikinimui – ne įsivaizduojamam sunaikinimui, bet galiai kažkokios realios būtybės iš neregimo pasaulio, turinčios tokią stebėtiną galią, kokios dar niekada nebuvau patyręs iš jokios būtybės – kaip tik šią didžiulės baimės akimirką tiesiai virš savo galvos išvydau šviesos stulpą, skaistesnį už saulę, kuris tolygiai leidosi, kol nusileido ant manęs."
                },
                {
                    "number": 17,
                    "text": "Vos tik jis pasirodė, susivokiau esąs išvaduotas iš to priešo, kuris buvo mane sukaustęs. Kai šviesa buvo ant manęs, pamačiau dvi Asmenybes, kurių skaistumo ir šlovingumo neįmanoma apsakyti, stovinčias ore virš manęs. Viena iš jų kreipėsi į mane vardu ir tarė, rodydama į kitą: Tai mano Mylimasis Sūnus. Jo klausyk!"
                },
                {
                    "number": 18,
                    "text": "Mano tikslas, dėl kurio ketinau teirautis Viešpaties, buvo sužinoti, kuri iš visų sektų teisinga, idant žinočiau prie kurios jungtis. Todėl vos tik atsitokėjau tiek, kad pajėgiau kalbėti, aš paklausiau Asmenybių, stovinčių virš manęs šviesoje, kuri iš visų sektų teisinga (nes iki tol man dar niekada į širdį neatėjo, kad visos jos neteisingos) ir prie kurios turėčiau jungtis."
                },
                {
                    "number": 19,
                    "text": "Man buvo atsakyta, kad privalau nesijungti nė prie vienos iš jų, nes jos visos neteisingos; ir Asmenybė, kalbėjusi su manimi, pasakė, kad visi jų tikėjimo išpažinimai yra bjaurumas jo akyse; kad tie išpažinėjai visi sugedę; kad: „jie artinasi prie manęs savo lūpomis, bet jų širdys toli nuo manęs; jie žmonių įsakymus dėsto kaip doktrinas, laikydamiesi dievotumo pavidalo, bet atmeta dievotumo galią“."
                },
                {
                    "number": 20,
                    "text": "Jis vėl man uždraudė jungtis prie bet kurios iš jų; ir jis man pasakė dar daug kitų dalykų, kurių šiuo metu negaliu rašyti. Kai atsitokėjau, aš susivokiau gulįs ant nugaros ir žiūrįs į dangų. Šviesai išnykus, aš likau be jėgų; bet netrukus kažkiek atsitokėjęs, aš nuėjau namo. Kai atsirėmiau į židinį, motina paklausė, kas man yra. Atsakiau: „Niekis, viskas tvarkoje – man viskas gerai“. Tada tariau savo motinai: „Aš sužinojau, kad presbiterionizmas neteisingas“. Atrodo, kad priešininkas žinojo, pačioje mano gyvenimo pradžioje, kad aš buvau paskirtas pasižymėti kaip jo karalystės drumstėjas ir ardytojas; priešingu atveju kam gi reikėtų tamsos jėgoms susivienyti prieš mane? Kam gi reikėtų priešpriešos ir persekiojimo, kurie kilo prieš mane, beveik dar vaiką?"
                },
                {
                    "number": 21,
                    "text": "Po keleto dienų nuo mano patirto regėjimo man pasitaikė bendrauti su vienu iš metodistų pamokslininkų, kuris labai aktyviai dalyvavo anksčiau minėtame religiniame sujudime; ir kalbėdamas su juo religijos tema, aš pasinaudojau proga papasakoti jam apie mano patirtą regėjimą. Buvau didžiai nustebintas jo elgesio; į mano pasakojimą jis pažiūrėjo ne tik nerimtai, bet su didele panieka, sakydamas, kad visa tai iš velnio, kad šiomis dienomis nebūna tokių dalykų kaip regėjimai ar apreiškimai; kad visa tai liovėsi su apaštalais ir daugiau nieko tokio nebebus."
                },
                {
                    "number": 22,
                    "text": "Tačiau netrukus suvokiau, kad mano pasakojimas apie šį įvykį sukėlė didelį išankstinį nusistatymą prieš mane tarp religijos išpažinėjų ir didelį persekiojimą, kuris toliau augo; ir nors buvau tik nežymus vos keturiolikos-penkiolikos metų ir dėl savo gyvenimo aplinkybių pasauliui visai nereikšmingas vaikinukas, tačiau aukštą padėtį užimantys vyrai skyrė dėmesį, pakankamą, kad nuteiktų prieš mane viešąją nuomonę ir sukeltų nuožmų persekiojimą; ir tai buvo bendra visoms sektoms – visos susivienijo persekioti mane."
                },
                {
                    "number": 23,
                    "text": "Tai kėlė man gilius apmąstymus tada ir dažnai po to – buvo labai keista, kad nežymus, vos peržengęs keturioliktus metus vaikinukas, ir be to toks, kuriam lemta būtinybė užsidirbti menką pragyvenimą savo kasdieniniu darbu, būtų laikomas pakankamai svarbiu asmeniu, kad patrauktų to meto populiariausių sektų įžymybių dėmesį, ir dar taip, kad sukeltų juose nuožmiausio persekiojimo ir plūdimo dvasią. Bet keista tai ar ne, būtent taip ir buvo, ir tai man dažnai sukeldavo didelį sielvartą."
                },
                {
                    "number": 24,
                    "text": "Tačiau, nepaisant to, tai, kad mačiau regėjimą, buvo faktas. Nuo to laiko aš galvojau, kad jaučiausi labai panašiai kaip Paulius, kai jis, gindamasis priešais karalių Agripą, pasakojo apie savo patirtą regėjimą, kai jis matė šviesą ir girdėjo balsą; bet, nepaisant to, tik keletas juo patikėjo; kai kurie sakė, kad jis apgavikas, kiti sakė, kad jis pamišęs; ir jis buvo išjuokiamas ir plūstamas. Bet visa tai nesunaikino jo regėjimo realumo. Jis matė regėjimą, jis žinojo, kad matė, ir visi persekiojimai po dangumi negalėtų to pakeisti; ir nors jie persekiotų jį iki mirties, jis vistiek žinojo ir iki savo paskutinio atodūsio žinotų, kad jis ir matė šviesą ir girdėjo balsą, kalbantį jam, ir visas pasaulis negalėtų jo priversti galvoti ir tikėti kitaip."
                },
                {
                    "number": 25,
                    "text": "Taip buvo ir man. Aš tikrai mačiau šviesą ir vidur šitos šviesos mačiau dvi Asmenybes, ir jos tikrai man kalbėjo; ir nors buvau nekenčiamas ir persekiojamas už tai, kad sakiau matęs regėjimą, vis dėlto tai tiesa; ir tuomet, kai jie mane persekiojo, plūdo ir melagingai kalbėjo visokius piktumus prieš mane už tai, kad taip sakiau, man norėjosi sakyti savo širdyje: kodėl mane persekiojate už tai, kad sakau tiesą? Aš tikrai mačiau regėjimą; ir kas aš toks, kad galėčiau priešintis Dievui, arba kodėl pasaulis nori priversti mane paneigti tai, ką tikrai mačiau? Nes aš mačiau regėjimą; aš žinojau tai, ir aš žinojau, kad tai žino Dievas, ir aš negalėčiau to paneigti, nė nedrįsčiau to padaryti; mažų mažiausiai aš žinojau, kad tai padarydamas įžeisčiau Dievą ir patekčiau į pasmerkimą."
                },
                {
                    "number": 26,
                    "text": "Dabar mano protas buvo gavęs atsakymą dėl sektų pasaulio – kad neprivalau jungtis prie kurios nors iš jų, bet kad turiu pasilikti, kaip esu, kol gausiu tolimesnius nurodymus. Aš įsitikinau, kad Jokūbo liudijimas yra tikras – kad žmogus, kuriam trūksta išminties, gali prašyti Dievą ir gauti, ir jam nebus priekaištaujama."
                },
                {
                    "number": 27,
                    "text": "Aš tęsiau įprastus savo gyvenimo užsiėmimus iki tūkstantis aštuoni šimtai dvidešimt trečiųjų metų rugsėjo dvidešimt pirmosios dienos, visą laiką kęsdamas nuožmų persekiojimą nuo rankų visokiausių žmonių, tiek religingų, tiek nereligingų, kadangi ir toliau tvirtinau matęs regėjimą."
                },
                {
                    "number": 28,
                    "text": "Per laikotarpį, kuris truko nuo to laiko, kai patyriau regėjimą, iki tūkstantis aštuoni šimtai dvidešimt trečiųjų metų – kadangi man buvo uždrausta jungtis prie kurios nors iš religinių to meto sektų ir kadangi buvau labai jaunas ir persekiojamas tų, kurie turėjo būti mano draugai ir elgtis su manimi maloniai, ir jei manė mane klystant, turėjo stengtis deramai ir švelniai mane pataisyti – aš buvau paliktas įvairiausioms pagundoms; ir, sukinėdamasis įvairiausiose draugijose, aš dažnai įpuldavau į daugybę kvailų klaidų ir parodžiau jaunystės silpnybes bei žmogiškos prigimties netobulumus, kurie, apgailestauju tai sakydamas, nuvesdavo mane į įvairias pagundas, užgaulias Dievo akyse. Dėl šitos išpažinties niekas neturi manyti, kad esu nusikaltęs kokiomis nors didelėmis, arba piktomis, nuodėmėmis. Iš prigimties niekada nebuvau linkęs tai daryti. Bet aš buvau kaltas dėl vėjavaikiškumo ir kad kartais bendravau su linksma draugija ir t.t., kas nesiderino su tuo charakteriu, kuriuo turėjo pasižymėti tas, kuris pašauktas Dievo kaip aš. Bet tam, kuris prisimena mano jaunystę ir pažįsta mano įgimtą linksmą būdą, tai neatrodys labai keista."
                },
                {
                    "number": 29,
                    "text": "Dėl šitų dalykų aš dažnai jausdavausi smerkiamas už savo silpnybes ir netobulumus; ir tada, jau minėtos rugsėjo dvidešimt pirmosios vakarą, nuėjęs gulti nakčiai, aš ėmiau melsti ir maldauti Visagalį Dievą, kad atleistų visas mano nuodėmes bei kvailystes ir taip pat kad apsireikštų man, idant žinočiau apie savo būseną ir padėtį priešais jį; nes aš buvau visiškai tikras, kad gausiu dievišką apsireiškimą, kaip gavau anksčiau."
                },
                {
                    "number": 30,
                    "text": "Kol taip šaukiausi Dievo, pastebėjau mano kambary atsirandant šviesą, kuri vis stiprėjo, kol kambarys tapo šviesesnis nei vidurdienį, ir tada prie mano lovos staiga pasirodė asmenybė, stovinti ore, nes jo kojos nelietė grindų."
                },
                {
                    "number": 31,
                    "text": "Jis vilkėjo laisvą nepaprasto baltumo rūbą. Tai buvo nežemiškas baltumas, kokio aš niekada nebuvau matęs, ir netikiu, kad koks nors žemiškas dalykas galėtų būti taip padarytas, kad atrodytų toks nepaprastai baltas ir spindintis. Jo plaštakos, taip pat rankos truputį aukščiau riešų buvo neuždengtos; lygiai taip pat jo pėdos, kaip ir kojos truputį aukščiau kulkšnių, buvo neuždengtos. Jo galva ir kaklas taip pat buvo nuogi. Aš galėjau matyti, kad jis nevilkėjo jokio kito drabužio, išskyrus šitą rūbą, nes pro iškirptę galėjau matyti jo krūtinę."
                },
                {
                    "number": 32,
                    "text": "Ne tik jo rūbas buvo nepaprastai baltas, bet visa jo asmenybė buvo neapsakomai šlovinga, ir jo veidas iš tiesų buvo kaip žaibo. Kambaryje buvo nepaprastai šviesu, bet ne taip labai ryšku, kaip aplink pat jo kūną. Kada pirmąkart pažvelgiau į jį, pajutau baimę; bet ši baimė netrukus praėjo."
                },
                {
                    "number": 33,
                    "text": "Jis kreipėsi į mane vardu ir pasakė esąs pasiuntinys, siųstas pas mane iš Dievo akivaizdos, ir kad jo vardas Moronis; kad Dievas man skyręs atlikti darbą; ir kad mano vardas bus vartojamas geram ir piktam tarp visų tautų, giminių ir liežuvių, kitaip sakant, kad jis bus minimas tiek geruoju, tiek ir piktuoju tarp visų žmonių."
                },
                {
                    "number": 34,
                    "text": "Jis pasakė, kad yra padėta knyga, parašyta ant aukso plokštelių, pasakojanti apie ankstesniuosius šio žemyno gyventojus ir iš kur jie kilę. Jis taip pat pasakė, kad joje yra nesibaigiančios evangelijos pilnatvė, kokią ją Gelbėtojas paskelbė senovės gyventojams;"
                },
                {
                    "number": 35,
                    "text": "taip pat kad yra du akmenys sidabro lankeliuose ir kad šie akmenys, pritvirtinti prie antkrūtinio, sudaro vadinamuosius Urimus ir Tumimus, padėtus su tomis plokštelėmis; ir tie, kurie senaisiais, arba ankstesniaisiais laikais, turėjo šiuos akmenis ir jais naudojosi, vadinosi regėtojais; ir kad Dievas paruošė juos knygai versti."
                },
                {
                    "number": 36,
                    "text": "Pasakęs man tai, jis pradėjo cituoti Senojo Testamento pranašystes. Pirmiausia jis pacitavo dalį Malachijaus knygos trečiojo skyriaus; ir taip pat pacitavo tos pačios pranašystės ketvirtą, arba paskutinį, skyrių, tačiau šiek tiek skirtingai, nei tai užrašyta mūsų Biblijose. Užuot pacitavęs pirmąją eilutę taip, kaip ji užrašyta mūsų Biblijose, jis pacitavo ją taip:"
                },
                {
                    "number": 37,
                    "text": "Nes štai, ateina diena, kuri degs kaip krosnis, ir visi išdidieji, taip, ir visi, kurie elgiasi nedorai, sudegs kaip ražiena; nes tie, kurie ateis, sudegins juos, sako Pulkų Viešpats, taigi tai nepaliks jiems nei šaknies, nei šakos."
                },
                {
                    "number": 38,
                    "text": "Ir dar, penktąją eilutę jis pacitavo taip: Štai, prieš ateinant didžiai ir baisiai Viešpaties dienai, aš jums apreikšiu kunigystę pranašo Elijos ranka."
                },
                {
                    "number": 39,
                    "text": "Jis taip pat kitaip pacitavo tolesnę eilutę: Ir jis pasodins vaikų širdyse tėvams duotus pažadus, ir vaikų širdys atsigręš į jų tėvus. Jei taip nebūtų, visa žemė būtų visiškai nuniokota jo atėjimo metu."
                },
                {
                    "number": 40,
                    "text": "Šalia šitų jis pacitavo vienuoliktą Izaijo knygos skyrių, sakydamas, jog tai netrukus išsipildys. Jis taip pat pacitavo Apaštalų darbų trečiojo skyriaus dvidešimt antrą ir dvidešimt trečią eilutes tiksliai taip, kaip jos yra mūsų Naujajame Testamente. Jis sakė, kad tas pranašas yra Kristus; bet ta diena, kada „tie, kurie neklausys jo balso, turės būti iškirsti iš liaudies“ dar neatėjo, bet netrukus ateis."
                },
                {
                    "number": 41,
                    "text": "Jis taip pat pacitavo antrąjį Joelio knygos skyrių nuo dvidešimt aštuntos iki paskutinės eilutės. Jis taip pat pasakė, kad tai dar neišsipildė, bet netrukus turi išsipildyti. Ir toliau jis pareiškė, kad netrukus įeis kitataučių pilnatvė. Jis pacitavo daug kitų Raštų ištraukų ir pateikė daug paaiškinimų, kurių neįmanoma čia suminėti."
                },
                {
                    "number": 42,
                    "text": "Jis dar man pasakė, kad gavęs tas plokšteles, apie kurias jis kalbėjo, – nes laikas joms gauti dar nebuvo atėjęs – aš negaliu jų rodyti jokiam žmogui, nei jų, nei antkrūtinio su Urimais ir Tumimais – tik tiems, kuriems parodyti juos man bus įsakyta; jei parodysiu – būsiu sunaikintas. Kol jis kalbėjo su manimi apie plokšteles, mano protui buvo atvertas regėjimas, todėl aš galėjau matyti tą vietą, kur buvo padėtos plokštelės, ir taip aiškiai ir ryškiai, kad atpažinau tą vietą, kai ten nuvykau."
                },
                {
                    "number": 43,
                    "text": "Po šio pranešimo pamačiau, kad šviesa kambaryje tuojau pradėjo telktis aplink kalbėjusiojo kūną, ir tai tęsėsi tol, kol kambarys vėl liko tamsus, išskyrus šviesą tik aplink jį patį; ir tada akimirksniu pamačiau tarsi kanalą, atsivėrusį tiesiai į dangų, ir jis pakilo, kol visiškai pranyko, ir kambarys liko kaip buvęs prieš šiai dangiškai šviesai pasirodant."
                },
                {
                    "number": 44,
                    "text": "Aš gulėjau, mąstydamas apie reginio nepaprastumą ir didžiai stebėdamasis tuo, ką man pasakė šis nepaprastas pasiuntinys man šio nepaprasto pasiuntinio pasakyta; ir tada, vidur savo apmąstymų, staiga pastebėjau, kad mano kambarys vėl pradėjo švisti, ir, tarsi per akimirksnį, tas pats dangiškasis pasiuntinys vėl buvo prie mano lovos."
                },
                {
                    "number": 45,
                    "text": "Jis prabilo ir vėl pakartojo lygiai tą patį, ką buvo sakęs savo pirmo apsilankymo metu, be mažiausio pakeitimo; tai padaręs, jis perspėjo mane apie didžius teismus, kurie ištiks žemę, su didžiais nuniokojimais badu, kalaviju ir maru; ir kad šie nuožmūs teismai ištiks žemę šioje kartoje. Pasakęs visa tai, jis vėl pakilo kaip prieš tai."
                },
                {
                    "number": 46,
                    "text": "Tuo metu įspūdžiai, padaryti mano protui, buvo tokie gilūs, kad miegas pabėgo nuo mano akių, ir aš gulėjau apstulbintas to, ką ir mačiau, ir girdėjau. Bet koks gi buvo mano nustebimas, kada prie savo lovos vėl išvydau tą patį pasiuntinį ir išgirdau jį vėl persakant, arba kartojant, man tą patį kaip anksčiau; ir jis dar perspėjo, sakydamas man, kad Šėtonas bandys mane gundyti (dėl mano tėvo šeimos skurdžios padėties) gauti plokšteles praturtėjimo tikslu. Jis uždraudė man tai, sakydamas, kad privalau negalvoti apie jokius kitus tikslus plokštelėms gauti, kaip tik Dievo šlovinimą, ir nepasiduoti jokioms kitoms paskatoms, kaip tik jo karalystės statymas; kitaip negalėčiau jų gauti."
                },
                {
                    "number": 47,
                    "text": "Po šio trečio apsilankymo jis kaip ir anksčiau vėl pakilo į dangų, ir aš vėl likau mąstyti apie keistumą to, ką buvau ką tik patyręs; ir tada, beveik iškart po to, kai dangiškasis pasiuntinys trečią kartą pakilo nuo manęs, pragydo gaidys, ir aš supratau, kad artėja diena, taigi šie mūsų pokalbiai truko visą tą naktį."
                },
                {
                    "number": 48,
                    "text": "Neilgai trukus aš atsikėliau iš lovos ir, kaip įprasta, išėjau į kasdieninius darbus; bet bandydamas dirbti kaip kitais kartais, pasijutau taip išsekęs, kad buvau visiškai bejėgis. Mano tėvas, dirbęs su manimi, pastebėjo, kad man kažkas negerai, ir liepė man eiti namo. Aš leidausi namų link, tačiau bandant perlipti tvorą iš lauko, kur buvome, jėgos visiškai apleido mane, ir aš be jėgų susmukau ant žemės ir kuriam laikui visiškai praradau nuovoką."
                },
                {
                    "number": 49,
                    "text": "Pirmas dalykas, kurį galiu prisiminti, buvo balsas, kalbantis man, šaukiantis mane vardu. Aš pažvelgiau į viršų ir pamačiau tą patį pasiuntinį, stovintį virš mano galvos, apsuptą šviesos kaip anksčiau. Tada jis vėl pakartojo man visa, ką buvo sakęs praėjusią naktį, ir įsakė man eiti pas savo tėvą ir papasakoti jam apie regėjimą ir gautus įsakymus."
                },
                {
                    "number": 50,
                    "text": "Aš paklusau; sugrįžau į lauką pas savo tėvą ir viską jam papasakojau. Jis atsakė man, kad tai iš Dievo, ir liepė man eiti ir daryti, kaip įsakyta to pasiuntinio. Aš palikau lauką ir nuėjau į vietą, kur, anot pasiuntinio, buvo padėtos plokštelės; ir kadangi buvau patyręs labai ryškų regėjimą apie tai, pažinau tą vietą vos tik ten nuvykęs."
                },
                {
                    "number": 51,
                    "text": "Netoli Mančesterio kaimo (Ontarijo apygarda, Niujorko valst.) stūkso gana didelė kalva, aukščiausia toje apylinkėje. Vakarinėje šios kalvos pusėje, netoli nuo viršūnės, po gana dideliu akmeniu, gulėjo plokštelės, sudėtos akmeninėje dėžėje. Šis akmuo buvo iškilus ir apvalainas viršutinės pusės viduryje, o link kraštų plonėjantis, todėl vidurinė jo dalis buvo matoma virš žemės, bet kraštai iš visų pusių buvo uždengti žeme."
                },
                {
                    "number": 52,
                    "text": "Pašalinęs žemę, aš susiradau svertą, kurį pakišau po akmens kraštu ir, kiek spustelėjęs, jį pakėliau. Pažiūrėjau į vidų ir ten iš tikrųjų pamačiau plokšteles, Urimus ir Tumimus bei antkrūtinį, kaip buvo sakęs pasiuntinys. Dėžė, kurioje jie gulėjo, buvo suformuota suguldžius akmenis kažkokiame cemente. Dugne skersai dėžės buvo padėti du akmenys, o ant šitų akmenų gulėjo plokštelės ir kiti daiktai."
                },
                {
                    "number": 53,
                    "text": "Aš pabandžiau jas išimti, bet pasiuntinys mane sudraudė ir vėl pasakė, kad laikas jas iškelti dar neatėjo ir neateis anksčiau kaip po ketverių metų; bet jis pasakė man, jog turiu ateiti į tą pačią vietą lygiai po metų ir kad jis čia susitiksiąs su manimi, ir kad turiu taip daryti, kol ateis laikas gauti plokšteles."
                },
                {
                    "number": 54,
                    "text": "Taigi, kaip man buvo įsakyta, aš ateidavau kiekvienų metų pabaigoje ir kiekvieną kartą ten rasdavau tą patį pasiuntinį, ir kiekvieno mūsų pokalbio metu gaudavau iš jo nurodymų bei žinių apie tai, ką Viešpats ketino daryti, bei kaip ir kokiu būdu jo karalystei turi būti vadovaujama paskutinėmis dienomis."
                },
                {
                    "number": 55,
                    "text": "Kadangi mano tėvo pasaulietiškos aplinkybės buvo labai ribotos, mes buvome priversti dirbti savo rankomis, parsisamdydami padieniam darbui ir kitaip, pagal tai, kokia pasitaikydavo galimybė. Kartais būdavome namie, o kartais išvykę, ir nuolatinio darbo dėka pasiekėme patenkinamą pragyvenimą."
                },
                {
                    "number": 56,
                    "text": "1823 metais mano tėvo šeima susidūrė su didele neganda – mirė mano vyriausias brolis Alvinas. 1825 metų spalio mėnesį aš įsidarbinau pas seną džentelmeną, vardu Džozajas Stoulas, kuris gyveno Čenango apygardoje, Niujorko valstijoje. Jis buvo kažką girdėjęs, kad ispanai buvo atidarę sidabro kasyklą Harmonyje, Saskuehenos apygardoje, Pensilvanijos valstijoje, ir prieš man įsidarbinant pas jį buvo kasinėjęs, norėdamas, jei įmanoma, atrasti tą kasyklą. Man apsigyvenus pas jį, jis paėmė mane kartu su kitais savo darbininkais kasinėti ieškant sidabro kasyklos, ką aš dariau beveik mėnesį. Bet mūsų pastangos buvo nesėkmingos, ir pagaliau aš įtikinau senąjį džentelmeną liautis kasinėti, kad ją rastų. Iš čia kilo plačiai paplitęs pasakojimas, kad aš buvau lobių ieškotojas."
                },
                {
                    "number": 57,
                    "text": "Taip įdarbintas aš buvau apgyvendintas pas vietinį gyventoją misterį Aizeką Heilą; ten aš pirmą kartą ir pamačiau savo žmoną (jo dukrą) Emą Heil. 1827 metų sausio 18 dieną, man dar tebetarnaujant pas misterį Stoulą, mes susituokėme."
                },
                {
                    "number": 58,
                    "text": "Kadangi tebetvirtinau matęs regėjimą, vis dar buvau persekiojamas, ir mano žmonos tėvo šeima labai priešinosi mūsų santuokai. Todėl aš buvau priverstas išsivežti ją kur nors kitur; taigi mes nuvykome ir buvome sutuokti skvairo Tarbilo namuose, Sauf Beinbridže, Čenango apygardoje, Niujorko valstijoje. Tuoj po vedybų aš palikau darbą pas misterį Stoulą ir nuvykau į savo tėvo namus, ir ūkininkavau su juo tą sezoną."
                },
                {
                    "number": 59,
                    "text": "Pagaliau atėjo laikas gauti plokšteles, Urimus ir Tumimus bei antkrūtinį. Tūkstantis aštuoni šimtai dvidešimt septintųjų metų rugsėjo dvidešimt antrąją dieną, kaip įprasta, dar vienų metų pabaigoje man atėjus į tą vietą, kur šie buvo padėti, tas pats dangiškasis pasiuntinys įteikė juos man, perspėjęs, jog esu atsakingas už juos; ir jei prarasiu juos dėl savo nerūpestingumo ar per kokį nors apsileidimą, būsiu iškirstas; bet jei visomis savo pastangomis saugosiu juos, kol jis, pasiuntinys, jų pareikalaus, jie bus apsaugoti."
                },
                {
                    "number": 60,
                    "text": "Netrukus sužinojau, kodėl gavau tokius griežtus įsakymus saugoti juos ir kodėl pasiuntinys pasakė, jog, kai būsiu padaręs viską, ko reikalaujama iš manęs, jis pareikalaus jų. Nes nuo tos akimirkos, kai tapo žinoma, jog turiu juos, buvo kuo atkakliausiai stengiamasi juos iš manęs atimti. Tam tikslui buvo panaudota kiekviena gudrybė, kokią tik įmanoma sugalvoti. Persekiojimas tapo nuožmesnis ir atšiauresnis negu prieš tai, ir daugybė žmonių nuolat tykojo atimti juos iš manęs, jei tik būtų įmanoma. Bet Dievo išminties dėka jie išliko mano rankose, kol atlikau su jais viską, ko iš manęs buvo reikalaujama. Kada, pagal susitarimus, pasiuntinys pareikalavo jų, aš įteikiau juos jam; ir jie yra jo žinioje iki šios dienos, kuri yra tūkstantis aštuoni šimtai trisdešimt aštuntųjų metų gegužės antroji diena."
                },
                {
                    "number": 61,
                    "text": "Tačiau sujudimas vis dar tęsėsi, ir šimtaliežuvė paskala visą laiką darbavosi, skleisdama prasimanymus apie mano tėvo šeimą ir apie mane. Jei papasakočiau tūkstantąją jų dalį, tai užpildytų ištisus tomus. Tačiau persekiojimas tapo toks nepakenčiamas, kad aš buvau priverstas palikti Mančesterį ir su savo žmona vykti į Saskuehenos apygardą Pensilvanijos valstijoje. Ruošdamiesi išvykti – buvome taip labai neturtingi ir nuožmiai persekiojami, kad nebebuvo vilties, jog kada nors gyvensime kitaip – vidur mūsų suspaudimų mes susidraugavome su džentelmenu, vardu Martinas Harisas, kuris atėjo pas mus ir davė man penkiasdešimt dolerių, norėdamas mums padėti mūsų kelionėje. Misteris Harisas buvo Niujorko valstijos Veino apygardos Palmyros apylinkės gyventojas ir gerbiamas ūkininkas."
                },
                {
                    "number": 62,
                    "text": "Šios savalaikės pagalbos dėka aš galėjau nuvykti į savo numatytą vietą Pensilvanijoje; ir tuoj pat po atvykimo pradėjau kopijuoti rašmenis iš plokštelių. Aš nukopijavau nemažą jų kiekį bei Urimais ir Tumimais išverčiau kai kuriuos iš jų; tai aš dariau nuo savo atvykimo į savo žmonos tėvo namus gruodžio mėnesį iki kito vasario."
                },
                {
                    "number": 63,
                    "text": "To vasario mėnesio kažkuriuo metu pas mus atvyko minėtasis misteris Martinas Harisas, paėmė rašmenis, kuriuos buvau perpiešęs nuo plokštelių, ir išvyko su jais į Niujorko miestą. Kad papasakočiau, kas įvyko su juo ir rašmenimis, cituoju jo paties pasakojimą apie tas aplinkybes, kaip jis grįžęs man jas papasakojo, o būtent:"
                },
                {
                    "number": 64,
                    "text": "„Aš nuvykau į Niujorko miestą ir pateikiau rašmenis, kurie buvo išversti, su jų vertimu profesoriui Čarlzui Antonui, džentelmenui, garsiam savo pasiekimais rašto srityje. Profesorius Antonas pareiškė, kad vertimas buvo teisingas, teisingesnis už bet kurį, iki tol jo matytą vertimą iš egiptiečių kalbos. Tada aš jam parodžiau tuos rašmenis, kurie dar nebuvo išversti, ir jis pasakė, kad jie buvo egiptiečių, chaldėjų, asirų ir arabų; ir jis pasakė, kad tai tikri rašmenys. Jis davė man pažymėjimą, pažymintį Palmyros žmonėms, kad tai tikri rašmenys, ir kad jų vertimas, kiek jų buvo išversta, taip pat teisingas. Aš paėmiau pažymėjimą ir įsidėjau į kišenę, ir jau buvau beišeinąs iš namų, kai misteris Antonas šūktelėjo man sugrįžti ir paklausė manęs, kaip tas jaunuolis sužinojo, kad aukso plokštelės buvo ten, kur jis jas rado. Aš atsakiau, kad Dievo angelas jam tai apreiškė."
                },
                {
                    "number": 65,
                    "text": "Tada jis tarė man: Duokite man pažiūrėti tą pažymėjimą. Taigi aš išsiėmiau jį iš kišenės ir padaviau jam. Jis paėmė jį ir suplėšė, sakydamas, kad dabar nėra tokių dalykų kaip angelų tarnavimas, ir kad, jeigu aš jam atneščiau plokšteles, jis jas išverstų. Aš jam pasakiau, kad dalis plokštelių yra užantspauduota ir kad man uždrausta jas atnešti. Jis atsakė: „Aš negaliu skaityti užantspauduotos knygos“. Aš palikau jį ir nuvykau pas daktarą Mitčelą, kuris patvirtino, ką pasakė profesorius Antonas tiek apie rašmenis, tiek ir apie vertimą“."
                },
                {
                    "number": 66,
                    "text": "1829 metų balandžio 5 dieną į mano namus atvyko Oliveris Kauderis; iki tol jo niekada nebuvau matęs. Jis man sakė, kad mokytojavo mokykloje toje apylinkėje, kur gyveno mano tėvas; ir kadangi mano tėvas buvo vienas iš tų, kurie leido vaikus į tą mokyklą, jis nuvyko pas jį laikinai apsigyventi jo namuose; ir kol jis ten buvo, šeima jam papasakojo aplinkybes, kuriomis aš gavau plokšteles, ir dėl to jis atėjo išklausinėti manęs."
                },
                {
                    "number": 67,
                    "text": "Praėjus dviems dienoms po misterio Kauderio atvykimo (tai buvo balandžio 7 diena), aš pradėjau versti Mormono Knygą, o jis pradėjo man raštininkauti."
                },
                {
                    "number": 68,
                    "text": "Mes vis dar tęsėme vertimo darbą, kai kitą mėnesį (1829 m. gegužę) vieną dieną nuėjome į mišką melstis ir teirautis Viešpaties dėl krikšto nuodėmėms atleisti, kurį radome paminėtą versdami plokšteles. Kol taip meldėmės ir šaukėmės Viešpaties, pasiuntinys iš dangaus nužengė šviesos debesyje ir, uždėjęs savo rankas ant mūsų, įšventino mus, sakydamas:"
                },
                {
                    "number": 69,
                    "text": "Jums, mano bendratarniai, Mesijo vardu aš suteikiu Aarono kunigystę, turinčią angelų tarnavimo ir atgailos evangelijos, ir krikšto panardinant nuodėmėms atleisti raktus; ir ji jau niekada nebebus paimta nuo žemės, kol Levio sūnūs vėl atnašaus Viešpačiui atnašą teisume."
                },
                {
                    "number": 70,
                    "text": "Jis pasakė, kad ši Aarono kunigystė neturi galios uždėti rankas Šventosios Dvasios dovanai suteikti, bet kad tai bus suteikta mums vėliau; ir jis įsakė mums eiti ir priimti krikštą, ir nurodė mums, kad aš turiu pakrikštyti Oliverį Kauderį ir kad po to jis turi pakrikštyti mane."
                },
                {
                    "number": 71,
                    "text": "Taigi mes nuėjome ir buvome pakrikštyti. Pirma aš pakrikštijau jį, o po to jis pakrikštijo mane, tada aš uždėjau savo rankas jam ant galvos ir įšventinau jį į Aarono kunigystę, ir po to jis uždėjo savo rankas ant manęs ir įšventino mane į tą pačią kunigystę – nes taip mums buvo įsakyta.*"
                },
                {
                    "number": 72,
                    "text": "Pasiuntinys, kuris aplankė mus šita proga ir suteikė mums šią kunigystę, pasakė, kad jis vardu Jonas, tas pats, kuris Naujajame Testamente vadinamas Jonu Krikštytoju, ir kad jis veikė vadovaujamas Petro, Jokūbo ir Jono, kurie turi Melchizedeko kunigystės raktus; ši kunigystė, – sakė jis, – tinkamu metu bus suteikta mums, ir aš būsiu vadinamas pirmuoju Bažnyčios vyresniuoju, o jis (Oliveris Kauderis) – antruoju. Tai buvo 1829 m. gegužės 15 diena, kada buvome įšventinti po šio pasiuntinio ranka ir pakrikštyti."
                },
                {
                    "number": 73,
                    "text": "Vos tik išnirome iš vandens po to, kai buvome pakrikštyti, patyrėme didelius ir šlovingus palaiminimus iš savo Dangiškojo Tėvo. Vos tik pakrikštijau Oliverį Kauderį, ant jo nusileido Šventoji Dvasia, ir jis atsistojo ir pranašavo daugelį dalykų, kurie netrukus turėjo įvykti. Ir dar, vos tik jis pakrikštijo mane, aš taip pat gavau pranašystės dvasią, ir atsistojęs pranašavau apie šios Bažnyčios iškilimą ir daugelį kitų dalykų, susijusių su Bažnyčia ir šia žmonių vaikų karta. Mes buvome pripildyti Šventosios Dvasios ir džiūgavome savo išgelbėjimo Dievu."
                },
                {
                    "number": 74,
                    "text": "Dabar, kai mūsų protai buvo apšviesti, Raštai pradėjo atsiskleisti mūsų supratimams, ir jų paslaptingesnių ištraukų tikroji prasmė bei motyvas apsireiškė mums tokia forma, kokios anksčiau niekada negalėjome pasiekti ir apie kokią anksčiau net nepagalvojome. Tuo tarpu buvome priversti laikyti paslapty tas aplinkybes, kad gavome Kunigystę ir buvome pakrikštyti, kadangi apylinkėje jau pasireiškė persekiojimo dvasia."
                },
                {
                    "number": 75,
                    "text": "Laikas nuo laiko mums grasino minios susidorojimu, ir tai taip pat darė religijos išpažinėjai. Ir jų ketinimus minia susidoroti su mumis neutralizuodavo tik įtaka mano uošvio šeimos (Dievo apvaizdos dėka), kuri tapo labai draugiška man ir kuri stojo prieš minias ir norėjo, kad man leistų netrukdomam tęsti vertimo darbą, ir todėl pasisiūlė, ir pažadėjo apsaugoti nuo visų neteisėtų veiksmų, kiek tai buvo jų galioje."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "Tikėjimo Teiginiai 1",
            "data_type": "chapter",
            "chapter_name": "1 skyrius",
            "book_title": "Pastarųjų Dienų Šventųjų Jėzaus Kristaus Bažnyčios Tikėjimo Teiginiai",
            "verses": [
                {
                    "number": 1,
                    "text": "Mes tikime Dievą, Amžinąjį Tėvą, ir jo Sūnų Jėzų Kristų, ir Šventąją Dvasią."
                },
                {
                    "number": 2,
                    "text": "Mes tikime, kad žmonės bus nubausti už savo pačių nuodėmes, o ne už Adomo prasižengimą."
                },
                {
                    "number": 3,
                    "text": "Mes tikime, kad per Kristaus apmokėjimą visa žmonija gali būti išgelbėta per paklusnumą evangelijos įstatymams ir apeigoms."
                },
                {
                    "number": 4,
                    "text": "Mes tikime, kad pirmieji evangelijos principai ir apeigos yra: pirma, tikėjimas į Viešpatį Jėzų Kristų; antra, atgaila; trečia, krikštas panardinant nuodėmėms atleisti; ketvirta, rankų uždėjimas Šventosios Dvasios dovanai suteikti."
                },
                {
                    "number": 5,
                    "text": "Mes tikime, kad evangelijai skelbti ir jos apeigoms atlikti, vyras turi būti pašauktas Dievo per pranašystę bei rankų uždėjimą tų, kurie yra įgalioti."
                },
                {
                    "number": 6,
                    "text": "Mes tikime ta pačia organizacija, kuri egzistavo pirmykštėje Bažnyčioje, būtent: apaštalais, pranašais, ganytojais, mokytojais, evangelistais ir taip toliau."
                },
                {
                    "number": 7,
                    "text": "Mes tikime liežuvių, pranašystės, apreiškimų, regėjimų, gydymo, liežuvių aiškinimo ir kitomis dovanomis."
                },
                {
                    "number": 8,
                    "text": "Mes tikime, kad Biblija yra Dievo žodis, tiek, kiek ji teisingai išversta; mes taip pat tikime, kad Mormono Knyga yra Dievo žodis."
                },
                {
                    "number": 9,
                    "text": "Mes tikime visa, ką Dievas apreiškė, visa, ką jis apreiškia šiuo metu, ir tikime, kad jis dar apreikš daug didžių ir svarbių dalykų, susijusių su Dievo karalyste."
                },
                {
                    "number": 10,
                    "text": "Mes tikime Izraelio surinkimu tiesiogine prasme ir dešimties genčių sugrąžinimu; kad Sionė (Naujoji Jeruzalė) bus pastatyta Amerikos žemyne; kad Kristus pats viešpataus žemėje; ir kad žemė bus atnaujinta ir atgaus savo rojišką šlovę."
                },
                {
                    "number": 11,
                    "text": "Mes tvirtiname turį privilegiją garbinti Visagalį Dievą pagal tai, kaip liepia mūsų pačių sąžinė, ir pripažįstame tokią pačią privilegiją visiems žmonėms – tegul jie garbina, kaip nori, kur nori ir ką nori."
                },
                {
                    "number": 12,
                    "text": "Mes tikime, jog reikia paklusti karaliams, prezidentams, valdytojams bei valdininkams, paklustant įstatymui, gerbiant ir palaikant jį."
                },
                {
                    "number": 13,
                    "text": "Mes tikime, jog turime būti sąžiningi, patikimi, skaistūs, geranoriški, dorybingi ir daryti gera visiems žmonėms; iš tiesų, galime pasakyti, kad sekame Pauliaus pamokymu: Mes visa tikime, mes viskuo viliamės, mes daug ištvėrėme ir tikimės, kad pajėgsime ištverti viską. Jei yra kas dora, mylėtina ar verta pritarimo, ar girtina – mes siekiame viso to."
                }
            ]
        }
    }
}