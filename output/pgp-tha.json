{
    "title": "ไข่มุกอันล้ำค่า",
    "uri": "/study/scriptures/pgp",
    "structure": [
        {
            "type": "content",
            "title": "ปกใน",
            "uri": "/study/scriptures/pgp/title-page"
        },
        {
            "type": "content",
            "title": "คำนำ",
            "uri": "/study/scriptures/pgp/introduction"
        },
        {
            "type": "section",
            "title": "โมเสส",
            "entries": [
                {
                    "type": "content",
                    "title": "โมเสส 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "โมเสส 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "โมเสส 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "โมเสส 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "โมเสส 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "โมเสส 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "โมเสส 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "โมเสส 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "อับราฮัม",
            "entries": [
                {
                    "type": "content",
                    "title": "อับราฮัม 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "อับราฮัม 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "อับราฮัม 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "อับราฮัม 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "อับราฮัม 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "สำเนาหมายเลข&nbsp;๑",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "สำเนาหมายเลข&nbsp;๒",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "สำเนาหมายเลข&nbsp;๓",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "โจเซฟ สมิธ—มัทธิว",
            "uri": "/study/scriptures/pgp/js-m/1"
        },
        {
            "type": "content",
            "title": "โจเซฟ สมิธ—ประวัติ",
            "uri": "/study/scriptures/pgp/js-h/1"
        },
        {
            "type": "content",
            "title": "หลักแห่งความเชื่อ",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "ปกใน",
            "data_type": "chapter",
            "book_title": "ไข่มุกอันล้ำค่า",
            "subtitle": [
                "งานที่เลือกสรรจากการเปิดเผย,การแปล, และคำบรรยายของโจเซฟ สมิธศาสดาพยากรณ์, ผู้หยั่งรู้, และผู้เปิดเผยคนแรกของศาสนจักรของพระเยซูคริสต์แห่งวิสุทธิชนยุคสุดท้าย"
            ],
            "text": [
                "จัดพิมพ์โดยศาสนจักรของพระเยซูคริสต์แห่งวิสุทธิชนยุคสุดท้าย",
                "ซอลท์เลคซิตี้, รัฐยูทาห์, สหรัฐอเมริกา 2010",
                "© 2010 โดย Intellectual Reserve, Inc.",
                "ซอลท์เลคซิตี้, รัฐยูทาห์, สหรัฐอเมริกา",
                "สงวนสิทธิ์ทุกประการ",
                "พิมพ์ในสหรัฐอเมริกา 7/2010",
                "19932010",
                "Translation of the Book of Mormon, Doctrine and Covenants, and Pearl of Great Price",
                "Thai"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "คำนำ",
            "data_type": "chapter",
            "book_title": "คำนำ",
            "text": [
                "ไข่มุกอันล้ำค่าเป็นการเลือกสรรเนื้อหาสาระคุณภาพซึ่งสัมผัสด้านสำคัญ ๆ หลายด้านเกี่ยวกับศรัทธาและหลักคำสอนของศาสนจักรของพระเยซูคริสต์แห่งวิสุทธิชนยุคสุดท้าย. ประเด็นสำคัญเหล่านี้ท่านศาสดาพยากรณ์โจเซฟ สมิธเป็นผู้จัดทำและตีพิมพ์ในวารสารของศาสนจักรในยุคสมัยของท่าน.",
                "สาระสำคัญชุดแรกซึ่งมีชื่อว่าไข่มุกอันล้ำค่าจัดทำขึ้นในปี ค.ศ. ๑๘๕๑ โดยเอ็ลเดอร์แฟรงค์ลิน ดี. ริชาร์ดส์, ซึ่งขณะนั้นเป็นสมาชิกสภาอัครสาวกสิบสองและเป็นประธานคณะเผยแผ่บริติช. จุดประสงค์ของสาระสำคัญเหล่านี้คือเพื่อความสะดวกในการเข้าถึงบทความสำคัญ ๆ ซึ่งเคยตีพิมพ์เผยแพร่จำนวนจำกัดในช่วงเวลาของโจเซฟ สมิธ. เมื่อสมาชิกภาพของศาสนจักรเพิ่มขึ้นทั่วยุโรปและอเมริกา, จึงมีความจำเป็นต้องจัดทำสาระสำคัญดังกล่าวไว้ใช้ประโยชน์. ไข่มุกอันล้ำค่าใช้กันอย่างกว้างขวางและต่อมาจึงกลายเป็นงานมาตรฐานเล่มหนึ่งของศาสนจักร ดำเนินการโดยฝ่ายประธานสูงสุดและการประชุมใหญ่สามัญในซอล์ทเลค ซิตี้ วันที่ ๑๐ ตุลาคม ค.ศ. ๑๘๘๐.",
                "การตรวจแก้ต้นฉบับหลายครั้งเกิดขึ้นตามความจำเป็นของศาสนจักร. ในปี ๑๘๗๘ มีการเพิ่มเติมบางส่วนในหนังสือของโมเสสซึ่งมิได้อยู่ในฉบับพิมพ์ครั้งแรก. ในปี ๑๙๐๒ บางส่วนจากไข่มุกอันล้ำค่าซึ่งซ้ำกับสาระสำคัญที่ตีพิมพ์ในหลักคำสอนและพันธสัญญาถูกตัดออกไป. การจัดเข้าบทและข้อ, พร้อมด้วยเชิงอรรถ, ทำในปี ๑๙๐๒. การตีพิมพ์ครั้งแรกจัดหน้าในลักษณะสองคอลัมน์, พร้อมด้วยดัชนี, ทำในปี ๑๙๒๑. ไม่มีการเปลี่ยนแปลงเป็นอย่างอื่นจนกระทั่งเดือนเมษายน ปี ๑๙๗๖, เมื่อมีการเพิ่มการเปิดเผยสองเรื่อง. ในปี ๑๙๗๙ ย้ายสองเรื่องนี้จากไข่มุกอันล้ำค่าและนำไปไว้ในหลักคำสอนและพันธสัญญา, ซึ่งปัจจุบันคือภาค ๑๓๗ และ๑๓๘. ในฉบับพิมพ์ปัจจุบันมีการแก้ไขเพื่อให้ข้อความสอดคล้องกับเอกสารในสมัยแรก.",
                "ต่อไปนี้เป็นคำนำโดยสังเขปสำหรับเนื้อหาในปัจจุบัน :",
                "งานที่เลือกสรรจากหนังสือของโมเสส. บางส่วนจากหนังสือปฐมกาลซึ่งโจเซฟ สมิธแปลจากพระคัมภีร์ไบเบิล, ท่านเริ่มแปลในเดือนมิถุนายน ปี ๑๘๓๐ (History of the Church, 1:98–101, 131–139).",
                "หนังสือของอับราฮัม. การแปลจากปาปิรุสของอียิปต์ซึ่งมาอยู่ในมือโจเซฟ สมิธ เมื่อปี ๑๘๓๕, ประกอบด้วยงานเขียนของปิตุอับราฮัม. งานแปลตีพิมพ์เป็นตอน ๆ ใน Times and Seasons เริ่มจากวันที่ ๑ มีนาคม ค.ศ. ๑๘๔๒, ที่นอวู, รัฐอิลลินอยส์. (History of the Church, 4:519–534.)",
                "โจเซฟ สมิธ—มัทธิว. บางส่วนจากประจักษ์พยานของมัทธิวซึ่งโจเซฟ สมิธแปลจากพระคัมภีร์ไบเบิล (ดู หลักคำสอนและพันธสัญญา ๔๕:๖๐–๖๑ สำหรับคำบัญชาจากพระผู้เป็นเจ้าให้เริ่มการแปลภาคพันธสัญญาใหม่).",
                "โจเซฟ สมิธ—ประวัติ. ข้อความที่คัดลอกมาจากประจักษ์พยานและประวัติอย่างเป็นทางการของโจเซฟ สมิธ, ซึ่งท่านเตรียมไว้ในปี ๑๘๓๘ และตีพิมพ์เป็นตอน ๆ ใน Times and Seasons ในนอวู, รัฐอิลลินอยส์, เริ่มจากวันที่ ๑๕ มีนาคม ค.ศ. ๑๘๔๒ (History of the Church, 1:1–44).",
                "หลักแห่งความเชื่อของศาสนจักรของพระเยซูคริสต์แห่งวิสุทธิชนยุคสุดท้าย. ถ้อยแถลงโดยโจเซฟ สมิธ ตีพิมพ์ใน Times and Seasons วันที่ ๑ มีนาคม ค.ศ. ๑๘๔๒, พร้อมกับประวัติสั้น ๆ ของศาสนจักรซึ่งเป็นที่รู้จักอย่างกว้างขวางว่า จดหมายเวนท์เวิร์ธ (History of the Church, 4:535–541)."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "โมเสส 1",
            "data_type": "chapter",
            "chapter_name": "บทที่ ๑",
            "chapter_summary": [
                "พระผู้เป็นเจ้าทรงปรากฏองค์ต่อโมเสส—โมเสสได้รับการเปลี่ยนสภาพ—ซาตานมาเผชิญหน้ากับท่าน—โมเสสเห็นโลกมากมายที่มีผู้อยู่อาศัย—พระบุตรทรงสร้างโลกสุดที่จะคณานับ—งานและรัศมีภาพของพระผู้เป็นเจ้าคือการทำให้เกิดความเป็นอมตะและชีวิตนิรันดร์ของมนุษย์."
            ],
            "book_title": "งานที่เลือกสรรจากหนังสือของโมเสส",
            "subtitle": [
                "(เดือนมิถุนายน ค.ศ. ๑๘๓๐)"
            ],
            "verses": [
                {
                    "number": 1,
                    "text": "พระวจนะของพระผู้เป็นเจ้า, ซึ่งพระองค์รับสั่งไว้กับโมเสสในเวลาที่ทรงพาโมเสสขึ้นภูเขาสูงยิ่ง,"
                },
                {
                    "number": 2,
                    "text": "และท่านเห็นพระผู้เป็นเจ้าอยู่ตรงหน้า, และท่านพูดกับพระองค์, และรัศมีภาพของพระผู้เป็นเจ้าอยู่กับโมเสส; ฉะนั้นโมเสสจึงทนพระสิริของพระองค์ได้."
                },
                {
                    "number": 3,
                    "text": "และพระผู้เป็นเจ้ารับสั่งกับโมเสส, โดยตรัสว่า : ดูเถิด, เราคือพระเจ้า พระผู้เป็นเจ้าผู้ทรงฤทธานุภาพ, และอนันตคือนามของเรา; เพราะเราปราศจากการเริ่มต้นของวันหรือการสิ้นสุดของปี; และนี่หาได้สิ้นสุดไม่มิใช่หรือ ?"
                },
                {
                    "number": 4,
                    "text": "และ, ดูเถิด, เจ้าเป็นบุตรของเรา; ดังนั้นจงดู, และเราจะให้เจ้าเห็นหัตถศิลป์จากมือเรา; แต่มิใช่ทั้งหมด, เพราะงานของเราปราศจากการสิ้นสุด, และถ้อยคำของเราด้วย, เพราะสิ่งเหล่านั้นไม่เคยยุติ."
                },
                {
                    "number": 5,
                    "text": "ดังนั้น, ไม่มีมนุษย์คนใดจะมองเห็นงานทั้งหมดของเราได้, เว้นแต่เขาจะมองเห็นรัศมีภาพทั้งหมดของเรา; และไม่มีมนุษย์คนใดจะมองเห็นรัศมีภาพทั้งหมดของเราได้, และหลังจากนั้นยังอยู่ในเนื้อหนังบนแผ่นดินโลก."
                },
                {
                    "number": 6,
                    "text": "และเรามีงานอย่างหนึ่งให้เจ้า, โมเสส, บุตรของเรา; และเจ้ามีความเหมือนพระองค์เดียวที่ถือกำเนิดของเรา; และพระองค์เดียวที่ถือกำเนิดของเราเป็นและจะเป็นพระผู้ช่วยให้รอด, เพราะพระองค์เปี่ยมด้วยพระคุณและความจริง; แต่ไม่มีพระผู้เป็นเจ้าอื่นนอกจากเรา, และสิ่งทั้งปวงอยู่ต่อหน้าเรา, เพราะเรารู้จักสิ่งเหล่านั้นทั้งหมด."
                },
                {
                    "number": 7,
                    "text": "และบัดนี้, ดูเถิด, สิ่งนี้สิ่งเดียวเราแสดงแก่เจ้า, โมเสส, บุตรของเรา, เพราะเจ้าอยู่ในโลก, และบัดนี้เราแสดงสิ่งนี้แก่เจ้า."
                },
                {
                    "number": 8,
                    "text": "และเหตุการณ์ได้บังเกิดขึ้นคือ โมเสสมองดู, และเห็นโลกซึ่งบนนั้นพระองค์ทรงสร้างท่านขึ้นมา; และโมเสสเห็นโลกและสุดแดนของโลก, และลูกหลานทั้งปวงของมนุษย์ซึ่งดำรงอยู่, และพระองค์ทรงสร้างขึ้นมา; ซึ่งในสิ่งนั้น ๆ ท่านอัศจรรย์ใจและพิศวงยิ่งนัก."
                },
                {
                    "number": 9,
                    "text": "และพระสิริของพระผู้เป็นเจ้าถอนไปจากโมเสส, จนรัศมีภาพของพระองค์มิได้อยู่กับโมเสส; และโมเสสถูกทิ้งให้อยู่ตามลำพัง. และเมื่อท่านถูกทิ้งให้อยู่ตามลำพัง, ท่านจึงล้มลงกับพื้นดิน."
                },
                {
                    "number": 10,
                    "text": "และเหตุการณ์ได้บังเกิดขึ้นคือ เป็นระยะเวลาต่อเนื่องหลายโมงก่อนที่โมเสสจะได้รับพละกำลังเป็นปรกติเหมือนมนุษย์อีกครั้ง; และท่านรำพึงว่า : บัดนี้, เพราะเหตุนี้ข้าพเจ้าจึงรู้ว่ามนุษย์ไม่ได้เป็นอะไรเลย, ซึ่งเรื่องนี้ข้าพเจ้าไม่เคยคิดมาก่อน."
                },
                {
                    "number": 11,
                    "text": "แต่บัดนี้ดวงตาข้าพเจ้าเองมองเห็นพระผู้เป็นเจ้า; แต่มิใช่ฝ่ายธรรมชาติของข้าพเจ้า, แต่ดวงตาฝ่ายวิญญาณของข้าพเจ้า, เพราะดวงตาฝ่ายธรรมชาติของข้าพเจ้ามองเห็นไม่ได้; เพราะข้าพเจ้าจะเหี่ยวแห้งและตายในพระสิริของพระองค์; แต่รัศมีภาพของพระองค์อยู่กับข้าพเจ้า; และข้าพเจ้าเห็นพระพักตร์ของพระองค์, เพราะข้าพเจ้าได้รับการเปลี่ยนสภาพต่อพระพักตร์พระองค์."
                },
                {
                    "number": 12,
                    "text": "และเหตุการณ์ได้บังเกิดขึ้นคือ เมื่อโมเสสกล่าวถ้อยคำเหล่านี้, ดูเถิด, ซาตานมาล่อลวงท่าน, โดยกล่าวว่า : โมเสส, บุตรของมนุษย์, จงนมัสการเรา."
                },
                {
                    "number": 13,
                    "text": "และเหตุการณ์ได้บังเกิดขึ้นคือ โมเสสมองดูซาตานและกล่าวว่า : ท่านเป็นใครเล่า ? เพราะดูเถิด, ข้าพเจ้าเป็นบุตรคนหนึ่งของพระผู้เป็นเจ้า, ในความเหมือนพระองค์เดียวที่ถือกำเนิดของพระองค์; และรัศมีภาพของท่านอยู่ที่ไหนเล่า, ที่ข้าพเจ้าจะนมัสการท่าน ?"
                },
                {
                    "number": 14,
                    "text": "เพราะดูเถิด, ข้าพเจ้ามองดูพระผู้เป็นเจ้าไม่ได้, เว้นแต่รัศมีภาพของพระองค์มาอยู่กับข้าพเจ้า, และข้าพเจ้าได้รับการเปลี่ยนสภาพต่อพระพักตร์พระองค์. แต่ข้าพเจ้ามองดูท่านได้ในสภาพมนุษย์ธรรมดา. เป็นเช่นนั้นแน่นอน, มิใช่หรือ ?"
                },
                {
                    "number": 15,
                    "text": "ขอพระนามพระผู้เป็นเจ้าของข้าพเจ้าทรงเจริญด้วยพระสิริเถิด, เพราะพระวิญญาณของพระองค์มิได้ถอนไปจากข้าพเจ้าทั้งหมด, มิฉะนั้นรัศมีภาพของท่านอยู่ไหนเล่า, เพราะมันเป็นความมืดสำหรับข้าพเจ้า ? และข้าพเจ้าแยกแยะได้ระหว่างท่านกับพระผู้เป็นเจ้า; เพราะพระผู้เป็นเจ้าตรัสกับข้าพเจ้า : จงนมัสการพระผู้เป็นเจ้า, เพราะพระองค์เท่านั้นที่เจ้าจะรับใช้."
                },
                {
                    "number": 16,
                    "text": "ท่านจงไปเสียให้พ้นจากที่นี่เถิด, ซาตาน; อย่าหลอกข้าพเจ้าเลย; เพราะพระผู้เป็นเจ้าตรัสกับข้าพเจ้า : เจ้ามีความเหมือนพระองค์เดียวที่ถือกำเนิดของเรา."
                },
                {
                    "number": 17,
                    "text": "และพระองค์ประทานพระบัญญัติแก่ข้าพเจ้าด้วยเมื่อพระองค์ทรงเรียกหาข้าพเจ้าจากพุ่มไม้ที่ลุกเป็นไฟ, โดยตรัสว่า : จงเรียกหาพระผู้เป็นเจ้าในพระนามของพระองค์เดียวที่ถือกำเนิดของเรา, และนมัสการเรา."
                },
                {
                    "number": 18,
                    "text": "และโมเสสกล่าวอีกว่า : ข้าพเจ้าจะไม่หยุดเรียกหาพระผู้เป็นเจ้า, ข้าพเจ้ามีเรื่องอื่นที่จะทูลถามพระองค์ : เพราะรัศมีภาพของพระองค์ได้อยู่กับข้าพเจ้า, ดังนั้นข้าพเจ้าจึงแยกแยะได้ระหว่างพระองค์กับท่าน. จงออกไปจากที่นี่, ซาตาน."
                },
                {
                    "number": 19,
                    "text": "และบัดนี้, เมื่อโมเสสกล่าวถ้อยคำเหล่านี้, ซาตานร้องด้วยเสียงอันดัง, และส่งเสียงเกรี้ยวกราดอยู่บนพื้นดิน, และสั่ง, โดยกล่าวว่า : เราเป็นพระองค์เดียวที่ถือกำเนิด, จงนมัสการเรา."
                },
                {
                    "number": 20,
                    "text": "และเหตุการณ์ได้บังเกิดขึ้นคือ โมเสสเริ่มกลัวยิ่งนัก; และขณะที่ท่านเริ่มกลัว, ท่านเห็นความขมขื่นของนรก. กระนั้นก็ตาม, โดยเรียกหาพระผู้เป็นเจ้า, ท่านก็ได้รับพละกำลัง, และท่านสั่ง, โดยกล่าวว่า : จงไปจากข้าพเจ้า, ซาตาน, เพราะพระผู้เป็นเจ้าองค์เดียวนี้เท่านั้นที่ข้าพเจ้าจะนมัสการ, ซึ่งเป็นพระผู้เป็นเจ้าแห่งรัศมีภาพ."
                },
                {
                    "number": 21,
                    "text": "และบัดนี้ซาตานเริ่มตัวสั่น, และแผ่นดินโลกสั่นสะเทือน; และโมเสสได้รับพละกำลัง, และเรียกหาพระผู้เป็นเจ้า, โดยกล่าวว่า : ในพระนามของพระองค์เดียวที่ถือกำเนิด, จงออกไปจากที่นี่, ซาตาน."
                },
                {
                    "number": 22,
                    "text": "และเหตุการณ์ได้บังเกิดขึ้นคือ ซาตานร้องด้วยเสียงอันดัง, ด้วยการร้องไห้, และพิลาปรำพัน, และการขบเขี้ยวเคี้ยวฟัน; และเขาออกไปจากที่นี่, แม้ออกไปพ้นหน้าโมเสส, จนท่านหาเห็นเขาไม่."
                },
                {
                    "number": 23,
                    "text": "และบัดนี้เกี่ยวกับเรื่องนี้โมเสสกล่าวคำพยาน; แต่เนื่องจากความชั่วร้ายเรื่องนี้จึงไม่มีอยู่ในบรรดาลูกหลานมนุษย์."
                },
                {
                    "number": 24,
                    "text": "และเหตุการณ์ได้บังเกิดขึ้นคือ เมื่อซาตานออกไปพ้นหน้าโมเสสแล้ว, คือโมเสสแหงนมองฟ้าสวรรค์, โดยเปี่ยมด้วยพระวิญญาณบริสุทธิ์, ซึ่งรับสั่งคำพยานถึงพระบิดาและพระบุตร;"
                },
                {
                    "number": 25,
                    "text": "และโดยเรียกหาพระนามของพระผู้เป็นเจ้า, ท่านเห็นรัศมีภาพของพระองค์อีก, เพราะรัศมีภาพนั้นอยู่กับท่าน; และท่านได้ยินพระสุรเสียง, กล่าวว่า : เจ้าเป็นสุขแล้ว, โมเสส, เพราะเรา, พระผู้ทรงฤทธานุภาพ, เลือกเจ้าแล้ว, และเราจะทำให้เจ้ามีพลานุภาพยิ่งกว่าผืนน้ำกว้างใหญ่; เพราะมันจะเชื่อฟังคำสั่งของเจ้าราวกับเจ้าเป็นพระผู้เป็นเจ้า."
                },
                {
                    "number": 26,
                    "text": "และดูสิ, เราอยู่กับเจ้า, แม้จนถึงที่สุดของวันเวลาของเจ้า; เพราะเจ้าจะปลดปล่อยผู้คนของเราจากพันธนาการ, แม้อิสราเอลผู้ที่เลือกแล้วของเรา."
                },
                {
                    "number": 27,
                    "text": "และเหตุการณ์ได้บังเกิดขึ้น, ขณะที่พระสุรเสียงยังตรัสอยู่, โมเสสกวาดตาดูและเห็นแผ่นดินโลก, แท้จริงแล้ว, แม้ทั้งหมด; และไม่มีสักอนุภาคหนึ่งของมันซึ่งท่านไม่เห็น, โดยเล็งเห็นด้วยพระวิญญาณของพระผู้เป็นเจ้า."
                },
                {
                    "number": 28,
                    "text": "และท่านเห็นผู้อยู่อาศัยในนั้นด้วย, และไม่มีสักจิตวิญญาณเดียวซึ่งท่านหาเห็นไม่; และท่านเล็งเห็นพวกเขาด้วยพระวิญญาณของพระผู้เป็นเจ้า; และจำนวนของพวกเขามากมาย, แม้เหลือคณานับดังเม็ดทรายบนฝั่งทะเล."
                },
                {
                    "number": 29,
                    "text": "และท่านเห็นผืนดินจำนวนมาก; และเรียกผืนดินแต่ละแห่งว่าแผ่นดิน, และมีผู้อยู่อาศัยบนพื้นผิวของมัน."
                },
                {
                    "number": 30,
                    "text": "และเหตุการณ์ได้บังเกิดขึ้นคือ โมเสสเรียกหาพระผู้เป็นเจ้า, โดยกล่าวว่า : ขอทรงบอกข้าพระองค์เถิด, ข้าพระองค์ทูลอ้อนวอนพระองค์, เหตุใดสิ่งเหล่านี้จึงเป็นเช่นนี้, และพระองค์ทรงรังสรรค์ด้วยสิ่งใดหรือ ?"
                },
                {
                    "number": 31,
                    "text": "และดูเถิด, รัศมีภาพของพระเจ้าอยู่กับโมเสส, เพื่อให้โมเสสยืนอยู่ในที่ประทับของพระผู้เป็นเจ้า, และพูดกับพระองค์ตรงหน้า. และพระเจ้า พระผู้เป็นเจ้าตรัสกับโมเสส : เพื่อจุดประสงค์ของเราเองเรารังสรรค์สิ่งเหล่านี้. นี่คือปัญญาและจุดประสงค์อยู่ที่เรา."
                },
                {
                    "number": 32,
                    "text": "และโดยคำแห่งอำนาจของเรา, เราสร้างสิ่งเหล่านี้, ซึ่งคือพระบุตรองค์เดียวที่ถือกำเนิดของเรา, ผู้เปี่ยมด้วยพระคุณและความจริง."
                },
                {
                    "number": 33,
                    "text": "และโลกสุดที่จะคณานับเราสร้างไว้; และเราสร้างโลกเพื่อจุดประสงค์ของเราเองด้วย; และโดยพระบุตร, ซึ่งคือพระองค์เดียวที่ถือกำเนิดของเรา, เราสร้างโลก."
                },
                {
                    "number": 34,
                    "text": "และมนุษย์คนแรกของมนุษย์ทั้งปวงเราเรียกอาดัม, ซึ่งคือมากมาย."
                },
                {
                    "number": 35,
                    "text": "แต่เรื่องราวของแผ่นดินโลกนี้เท่านั้น, และผู้อยู่อาศัยในนั้น, เราให้แก่เจ้า. เพราะดูเถิด, มีหลายโลกที่สูญสิ้นไปโดยคำแห่งอำนาจของเรา. และมีมากมายที่ตั้งอยู่เดี๋ยวนี้, และมีนับไม่ถ้วนสำหรับมนุษย์; แต่เรานับสิ่งทั้งปวงไว้สำหรับเรา, เพราะสิ่งเหล่านี้เป็นของเราและเรารู้จักมัน."
                },
                {
                    "number": 36,
                    "text": "และเหตุการณ์ได้บังเกิดขึ้นคือ โมเสสทูลพระเจ้า, โดยกล่าวว่า : ขอทรงเมตตาผู้รับใช้ของพระองค์เถิด, ข้าแต่พระผู้เป็นเจ้า, และทรงบอกข้าพระองค์เกี่ยวกับแผ่นดินโลกนี้, และผู้อยู่อาศัยในนั้น, และฟ้าสวรรค์ด้วย, และจากนั้นผู้รับใช้ของพระองค์จะพอใจ."
                },
                {
                    "number": 37,
                    "text": "และพระเจ้า พระผู้เป็นเจ้ารับสั่งกับโมเสส, โดยตรัสว่า : ฟ้าสวรรค์นั้น, มีมากมาย, และไม่สามารถนับได้สำหรับมนุษย์; แต่นับไว้สำหรับเรา, เพราะมันเป็นของเรา."
                },
                {
                    "number": 38,
                    "text": "และดังแผ่นดินโลกหนึ่งจะสูญสิ้นไป, และฟ้าสวรรค์ของมันฉันใด แม้ฉันนั้นแผ่นดินโลกใหม่จะอุบัติ; และไม่มีที่สิ้นสุดกับงานของเรา, ไม่ทั้งกับถ้อยคำของเรา."
                },
                {
                    "number": 39,
                    "text": "เพราะดูเถิด, นี่คืองานของเราและรัศมีภาพของเรา—คือการทำให้เกิดความเป็นอมตะและชีวิตนิรันดร์ของมนุษย์."
                },
                {
                    "number": 40,
                    "text": "และบัดนี้, โมเสส, บุตรของเรา, เราจะพูดกับเจ้าเกี่ยวกับแผ่นดินโลกนี้ซึ่งบนนั้นเจ้ายืนอยู่; และเจ้าจะเขียนเรื่องซึ่งเราจะพูด."
                },
                {
                    "number": 41,
                    "text": "และในวันที่ลูกหลานมนุษย์จะถือว่าถ้อยคำของเราไร้ค่าและนำหลายคำออกไปจากหนังสือซึ่งเจ้าจะเขียน, ดูเถิด, เราจะยกอีกคนหนึ่งขึ้นเหมือนกับเจ้า; และถ้อยคำเหล่านี้จะมีอยู่อีกครั้งในบรรดาลูกหลานมนุษย์—ในบรรดาคนมากเท่าที่จะเชื่อ."
                },
                {
                    "number": 42,
                    "text": "(ถ้อยคำเหล่านี้พูดไว้กับโมเสสบนภูเขา, ซึ่งชื่อของภูเขาจะไม่เป็นที่รู้จักในบรรดาลูกหลานมนุษย์. และบัดนี้พูดไว้กับเจ้า. อย่าเผยเรื่องนี้กับผู้ใดเว้นแต่คนเหล่านั้นที่เชื่อ. แม้เป็นดังนั้น. เอเมน.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "โมเสส 2",
            "data_type": "chapter",
            "chapter_name": "บทที่ ๒",
            "chapter_summary": [
                "พระผู้เป็นเจ้าทรงสร้างฟ้าสวรรค์และแผ่นดินโลก—ทรงสร้างรูปแบบทั้งปวงของชีวิต—พระผู้เป็นเจ้าทรงรังสรรค์มนุษย์และประทานอำนาจการปกครองแก่เขาเหนือสิ่งอื่นทั้งปวง."
            ],
            "subtitle": [
                "(เดือนมิถุนายน–เดือนตุลาคม ค.ศ. ๑๘๓๐)"
            ],
            "verses": [
                {
                    "number": 1,
                    "text": "และเหตุการณ์ได้บังเกิดขึ้นคือ พระเจ้ารับสั่งกับโมเสส, โดยตรัสว่า : ดูเถิด, เราเปิดเผยแก่เจ้าเกี่ยวกับฟ้าสวรรค์นี้, และแผ่นดินโลกนี้; จงเขียนถ้อยคำที่เราพูด. เราคือปฐมและอวสาน, พระผู้เป็นเจ้าผู้ทรงฤทธานุภาพ; โดยพระองค์เดียวที่ถือกำเนิดของเรา เราสร้างสิ่งเหล่านี้; แท้จริงแล้ว, ในกาลเริ่มต้นเราสร้างฟ้าสวรรค์, และแผ่นดินโลกซึ่งบนนั้นเจ้ายืนอยู่."
                },
                {
                    "number": 2,
                    "text": "และแผ่นดินโลกปราศจากรูปแบบ, และว่างเปล่า; และเราทำให้ความมืดเกิดขึ้นบนพื้นผิวของห้วงลึก; และพระวิญญาณของเราเคลื่อนไปบนผิวน้ำ; เพราะเราคือพระผู้เป็นเจ้า."
                },
                {
                    "number": 3,
                    "text": "และเรา, พระผู้เป็นเจ้า, กล่าว : จงบังเกิดความสว่าง; และความสว่างก็บังเกิด."
                },
                {
                    "number": 4,
                    "text": "และเรา, พระผู้เป็นเจ้า, เห็นความสว่าง; และความสว่างนั้นดี. และเรา, พระผู้เป็นเจ้า, แยกความสว่างจากความมืด."
                },
                {
                    "number": 5,
                    "text": "และเรา, พระผู้เป็นเจ้า, เรียกความสว่างว่ากลางวัน; และความมืด, เราเรียกว่ากลางคืน; และการนี้เราทำโดยคำแห่งอำนาจของเรา, และสิ่งนั้นบังเกิดขึ้นดังที่เราพูดไว้; และเวลาค่ำและเวลาเช้าเป็นวันแรก."
                },
                {
                    "number": 6,
                    "text": "และอนึ่ง, เรา, พระผู้เป็นเจ้า, กล่าว : จงเกิดท้องนภาท่ามกลางน้ำ, และมันเป็นเช่นนั้น, แม้ดังที่เราพูดไว้; และเรากล่าว : ให้มันแยกผืนน้ำจากผืนน้ำ; และสิ่งนั้นบังเกิดขึ้น;"
                },
                {
                    "number": 7,
                    "text": "และเรา, พระผู้เป็นเจ้า, รังสรรค์ท้องนภาและแยกผืนน้ำ, แท้จริงแล้ว, ผืนน้ำกว้างใหญ่ภายใต้ท้องนภาจากผืนน้ำซึ่งอยู่เหนือท้องนภา, และมันเป็นเช่นนั้นแม้ดังที่เราพูดไว้."
                },
                {
                    "number": 8,
                    "text": "และเรา, พระผู้เป็นเจ้า, เรียกท้องนภาว่าฟ้าสวรรค์; และเวลาค่ำและเวลาเช้าเป็นวันที่สอง."
                },
                {
                    "number": 9,
                    "text": "และเรา, พระผู้เป็นเจ้า, กล่าว : จงให้ผืนน้ำภายใต้ฟ้าสวรรค์มารวมไว้ด้วยกันยังสถานที่แห่งหนึ่ง, และมันเป็นเช่นนั้น; และเรา, พระผู้เป็นเจ้า, กล่าว : จงเกิดผืนดินแห้ง; และมันเป็นเช่นนั้น."
                },
                {
                    "number": 10,
                    "text": "และเรา, พระผู้เป็นเจ้า, เรียกผืนดินแห้งว่าแผ่นดิน; และการรวมไว้ด้วยกันของผืนน้ำ, เราเรียกว่าทะเล; และเรา, พระผู้เป็นเจ้า, เห็นว่าสิ่งทั้งหลายทั้งปวงซึ่งเรารังสรรค์ไว้นั้นดี."
                },
                {
                    "number": 11,
                    "text": "และเรา, พระผู้เป็นเจ้า, กล่าว : แผ่นดินจงเกิดหญ้า, พืชพันธุ์ออกเมล็ด, ไม้ผลออกผล, ตามชนิดของมัน, และต้นไม้ออกผล, ซึ่งเมล็ดของมันจะอยู่ในตัวมันบนแผ่นดิน, และมันเป็นเช่นนั้นแม้ดังที่เราพูดไว้."
                },
                {
                    "number": 12,
                    "text": "และแผ่นดินเกิดหญ้า, พืชพันธุ์ทุกอย่างออกเมล็ดตามชนิดของมัน, และต้นไม้ออกผล, ซึ่งเมล็ดของมันจะอยู่ในตัวมัน, ตามชนิดของมัน; และเรา, พระผู้เป็นเจ้า, เห็นว่าสิ่งทั้งปวงซึ่งเรารังสรรค์ไว้นั้นดี;"
                },
                {
                    "number": 13,
                    "text": "และเวลาค่ำและเวลาเช้าเป็นวันที่สาม."
                },
                {
                    "number": 14,
                    "text": "และเรา, พระผู้เป็นเจ้า, กล่าว : จงบังเกิดแสงทั้งหลายในท้องนภาแห่งฟ้าสวรรค์, เพื่อแยกกลางวันจากกลางคืน, และให้มันเป็นเครื่องหมาย, และเป็นฤดูกาล, และเป็นวัน, และเป็นปี;"
                },
                {
                    "number": 15,
                    "text": "และให้มันเป็นแสงในท้องนภาแห่งฟ้าสวรรค์เพื่อให้ความสว่างบนแผ่นดินโลก; และมันเป็นเช่นนั้น."
                },
                {
                    "number": 16,
                    "text": "และเรา, พระผู้เป็นเจ้า, รังสรรค์แสงเจิดจ้าสองดวง; แสงที่เจิดจ้ามากกว่าเพื่อปกครองกลางวัน, และแสงที่เจิดจ้าน้อยกว่าเพื่อปกครองกลางคืน, และแสงที่เจิดจ้ามากกว่าคือดวงอาทิตย์, และแสงที่เจิดจ้าน้อยกว่าคือดวงจันทร์; และดวงดาวรังสรรค์ขึ้นด้วยแม้ตามคำของเรา."
                },
                {
                    "number": 17,
                    "text": "และเรา, พระผู้เป็นเจ้า, วางสิ่งเหล่านั้นไว้ในท้องนภาแห่งฟ้าสวรรค์เพื่อให้ความสว่างบนแผ่นดินโลก,"
                },
                {
                    "number": 18,
                    "text": "และดวงอาทิตย์เพื่อปกครองเหนือกลางวัน, และดวงจันทร์เพื่อปกครองเหนือกลางคืน, และเพื่อแยกความสว่างจากความมืด; และเรา, พระผู้เป็นเจ้า, เห็นว่าสิ่งทั้งหลายทั้งปวงซึ่งเรารังสรรค์ไว้นั้นดี;"
                },
                {
                    "number": 19,
                    "text": "และเวลาค่ำและเวลาเช้าเป็นวันที่สี่."
                },
                {
                    "number": 20,
                    "text": "และเรา, พระผู้เป็นเจ้า, กล่าว : ผืนน้ำจงบังเกิดอย่างอุดมด้วยสัตว์โลกเคลื่อนไหวที่มีชีวิต, และสัตว์ปีกซึ่งจะบินเหนือพื้นดินในท้องนภาอันโล่งกว้างแห่งฟ้าสวรรค์."
                },
                {
                    "number": 21,
                    "text": "และเรา, พระผู้เป็นเจ้า, รังสรรค์วาฬใหญ่, และสัตว์โลกมีชีวิตทุกอย่างที่เคลื่อนไหว, ซึ่งผืนน้ำบังเกิดอย่างอุดม, ตามชนิดของมัน, และสัตว์มีปีกทุกตัวตามชนิดของมัน; และเรา, พระผู้เป็นเจ้า, เห็นว่าสิ่งทั้งปวงซึ่งเราสร้างไว้นั้นดี."
                },
                {
                    "number": 22,
                    "text": "และเรา, พระผู้เป็นเจ้า, อวยพรสิ่งทั้งหลาย, โดยกล่าวว่า : จงอุดมสมบูรณ์เถิด, และขยายเผ่าพันธุ์, และเติมเต็มผืนน้ำในทะเล; และให้สัตว์ปีกขยายเผ่าพันธุ์ในแผ่นดินโลก;"
                },
                {
                    "number": 23,
                    "text": "และเวลาค่ำและเวลาเช้าเป็นวันที่ห้า."
                },
                {
                    "number": 24,
                    "text": "และเรา, พระผู้เป็นเจ้า, กล่าว : แผ่นดินโลกจงบังเกิดสัตว์โลกมีชีวิตตามชนิดของมัน, ฝูงปศุสัตว์, และสิ่งเลื้อยคลาน, และสัตว์แห่งแผ่นดินโลกตามชนิดของมัน, และมันเป็นเช่นนั้น;"
                },
                {
                    "number": 25,
                    "text": "และเรา, พระผู้เป็นเจ้า, รังสรรค์สัตว์แห่งแผ่นดินโลกตามชนิดของมัน, และฝูงปศุสัตว์ตามชนิดของมัน, และทุกสิ่งซึ่งเลื้อยคลานบนแผ่นดินโลกตามชนิดของมัน; และเรา, พระผู้เป็นเจ้า, เห็นว่าสิ่งทั้งหลายทั้งปวงเหล่านี้ดี."
                },
                {
                    "number": 26,
                    "text": "และเรา, พระผู้เป็นเจ้า, กล่าวแก่พระองค์เดียวที่ถือกำเนิดของเรา, ซึ่งอยู่กับเรานับแต่กาลเริ่มต้น : ให้เรารังสรรค์มนุษย์ในรูปลักษณ์ของเรา, ตามลักษณะที่เหมือนเรา; และมันเป็นเช่นนั้น. และเรา, พระผู้เป็นเจ้า, กล่าว : ให้พวกเขามีอำนาจปกครองเหนือสัตว์น้ำในทะเล, และเหนือสัตว์ปีกในอากาศ, และเหนือฝูงปศุสัตว์, และเหนือทั้งแผ่นดินโลก, และเหนือสิ่งเลื้อยคลานทั้งหมดที่เลื้อยคลานบนแผ่นดินโลก."
                },
                {
                    "number": 27,
                    "text": "และเรา, พระผู้เป็นเจ้า, สร้างมนุษย์ในรูปลักษณ์ของเราเอง, ในรูปลักษณ์ของพระองค์เดียวที่ถือกำเนิดของเรา เราสร้างเขา; ชายและหญิงเราสร้างพวกเขา."
                },
                {
                    "number": 28,
                    "text": "และเรา, พระผู้เป็นเจ้า, อวยพรพวกเขา, และกล่าวแก่พวกเขา : จงอุดมสมบูรณ์เถิด, และขยายเผ่าพันธุ์, และเพิ่มพูนให้เต็มแผ่นดินโลก, และทำให้มันศิโรราบ, และมีอำนาจปกครองเหนือสัตว์น้ำในทะเล, และเหนือสัตว์ปีกในอากาศ, และเหนือสิ่งมีชีวิตทุกอย่างที่เคลื่อนไหวบนแผ่นดินโลก."
                },
                {
                    "number": 29,
                    "text": "และเรา, พระผู้เป็นเจ้า, กล่าวแก่มนุษย์ : ดูเถิด, เราให้พืชพันธุ์ทุกอย่างที่เกิดเมล็ดแก่เจ้า, ซึ่งอยู่บนพื้นพิภพทั้งปวง, และต้นไม้ทุกต้นซึ่งในนั้นจะเป็นผลของต้นที่ออกเมล็ด; มันจะเป็นอาหารแก่เจ้า."
                },
                {
                    "number": 30,
                    "text": "และแก่สัตว์ทุกตัวในแผ่นดินโลก, และแก่สัตว์ปีกทุกตัวในอากาศ, และแก่ทุกสิ่งที่เลื้อยคลานบนแผ่นดินโลก, ซึ่งในนั้นเราให้ชีวิต, จะมีพืชพันธุ์สะอาดทุกอย่างให้ไว้เป็นอาหาร; และมันเป็นเช่นนั้น, แม้ดังที่เราพูดไว้."
                },
                {
                    "number": 31,
                    "text": "และเรา, พระผู้เป็นเจ้า, เห็นทุกสิ่งที่เรารังสรรค์ไว้, และ, ดูเถิด, สิ่งทั้งปวงซึ่งเรารังสรรค์ไว้นั้นดีมาก; และเวลาค่ำและเวลาเช้าเป็นวันที่หก."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "โมเสส 3",
            "data_type": "chapter",
            "chapter_name": "บทที่ ๓",
            "chapter_summary": [
                "พระผู้เป็นเจ้าทรงสร้างสิ่งทั้งปวงทางวิญญาณก่อนที่สิ่งเหล่านั้นจะเป็นอยู่ทางธรรมชาติบนแผ่นดินโลก—พระองค์ทรงสร้างชาย, เนื้อหนังคนแรก, บนแผ่นดินโลก—หญิงเป็นผู้ช่วยที่เหมาะสมสำหรับชาย."
            ],
            "subtitle": [
                "(เดือนมิถุนายน–เดือนตุลาคม ค.ศ. ๑๘๓๐)"
            ],
            "verses": [
                {
                    "number": 1,
                    "text": "ฟ้าสวรรค์และแผ่นดินโลกจึงเสร็จสมบูรณ์ดังนั้น, และไพร่พลทั้งปวงของมัน."
                },
                {
                    "number": 2,
                    "text": "และในวันที่เจ็ดเรา, พระผู้เป็นเจ้า, ยุติงานของเรา, และสิ่งทั้งปวงซึ่งเรารังสรรค์ไว้; และเราพักผ่อนในวันที่เจ็ดจากงานทั้งหมดของเรา, และสิ่งทั้งปวงซึ่งเรารังสรรค์ไว้เสร็จสมบูรณ์, และเรา, พระผู้เป็นเจ้า, เห็นว่าสิ่งเหล่านั้นดี;"
                },
                {
                    "number": 3,
                    "text": "และเรา, พระผู้เป็นเจ้า, อวยพรวันที่เจ็ด, และทำให้วันนั้นศักดิ์สิทธิ์; เพราะว่าในวันนั้นเราพักผ่อนจากงานทั้งหมดของเราซึ่งเรา, พระผู้เป็นเจ้า, สร้างและรังสรรค์ไว้."
                },
                {
                    "number": 4,
                    "text": "และบัดนี้, ดูเถิด, เรากล่าวแก่เจ้า, ว่าสิ่งเหล่านี้เป็นลำดับการสร้างฟ้าสวรรค์และแผ่นดินโลก, เมื่อเราสร้างขึ้น, ในวันที่เรา, พระเจ้า พระผู้เป็นเจ้า, รังสรรค์ฟ้าสวรรค์และแผ่นดินโลก,"
                },
                {
                    "number": 5,
                    "text": "และพืชทุกอย่างในทุ่งก่อนมันอยู่ในพื้นดิน, และพืชพันธุ์ทุกอย่างในทุ่งก่อนมันเติบโต. เพราะเรา, พระเจ้า พระผู้เป็นเจ้า, สร้างสิ่งทั้งปวงทางวิญญาณ, ซึ่งสิ่งเหล่านั้นเราพูดไว้, ก่อนมันเป็นอยู่ทางธรรมชาติบนพื้นพิภพ. เพราะเรา, พระเจ้า พระผู้เป็นเจ้า, มิได้ทำให้ฝนตกบนพื้นพิภพ. และเรา, พระเจ้า พระผู้เป็นเจ้า, สร้างลูกหลานมนุษย์ทั้งปวงไว้; และยังไม่สร้างชายสักคนเดียวที่จะทำไร่ไถนา; เพราะในสวรรค์เราสร้างพวกเขา; และยังไม่มีเนื้อหนังบนแผ่นดินโลก, ทั้งในน้ำ, หรือในอากาศก็ไม่มี;"
                },
                {
                    "number": 6,
                    "text": "แต่เรา, พระเจ้า พระผู้เป็นเจ้า, พูดไว้, และมีหมอกลอยขึ้นมาจากแผ่นดินโลก, และพรมน้ำชุ่มพื้นผิวดิน."
                },
                {
                    "number": 7,
                    "text": "และเรา, พระเจ้า พระผู้เป็นเจ้า, ประกอบมนุษย์จากผงธุลีแห่งพื้นดิน, และระบายปราณเข้าไปในรูจมูกของเขาเป็นปราณแห่งชีวิต; และมนุษย์กลายเป็นจิตวิญญาณมีชีวิต, เนื้อหนังคนแรกบนแผ่นดินโลก, และชายคนแรกด้วย; กระนั้นก็ตาม, สิ่งทั้งปวงก่อนหน้านี้เราสร้างขึ้น; แต่เราสร้างมันทางวิญญาณและรังสรรค์ขึ้นตามคำของเรา."
                },
                {
                    "number": 8,
                    "text": "และเรา, พระเจ้า พระผู้เป็นเจ้า, ปลูกสวนไว้ทางตะวันออกในเอเดน, และที่นั่นเราวางชายคนที่เราประกอบไว้."
                },
                {
                    "number": 9,
                    "text": "และจากดินเรา, พระเจ้า พระผู้เป็นเจ้า, ทำให้ต้นไม้ทุกต้นเติบโต, ในธรรมชาติ, ซึ่งเป็นที่พึงพอใจในสายตามนุษย์; และมนุษย์มองเห็นมันได้. และมันกลายเป็นจิตวิญญาณมีชีวิตเช่นเดียวกัน. เพราะมันเป็นฝ่ายวิญญาณในวันที่เราสร้างมัน; เพราะมันยังอยู่ในภพซึ่งในนั้นเรา, พระผู้เป็นเจ้า, สร้างมัน, แท้จริงแล้ว, แม้สิ่งทั้งปวงซึ่งเราเตรียมไว้เพื่อประโยชน์ของมนุษย์; และมนุษย์เห็นว่าสิ่งนั้นดีสำหรับเป็นอาหาร. และเรา, พระเจ้า พระผู้เป็นเจ้า, ยังปลูกต้นไม้แห่งชีวิตไว้ท่ามกลางสวน, และต้นไม้แห่งความรู้ถึงความดีและความชั่วด้วย."
                },
                {
                    "number": 10,
                    "text": "และเรา, พระเจ้า พระผู้เป็นเจ้า, ทำให้แม่น้ำสายหนึ่งไหลออกจากเอเดนเพื่อรดน้ำสวน; และจากที่นั่นสายน้ำแยกออก, และกลายเป็นต้นน้ำสี่สาย."
                },
                {
                    "number": 11,
                    "text": "และเรา, พระเจ้า พระผู้เป็นเจ้า, เรียกชื่อสายแรกว่า ปิโชน, และมันล้อมทั้งแผ่นดินฮาวิลาห์, สถานที่ซึ่งเรา, พระเจ้า พระผู้เป็นเจ้า, สร้างทองคำไว้มาก;"
                },
                {
                    "number": 12,
                    "text": "และทองคำของแผ่นดินนั้นดี, และมีมดยอบและหินโมรา."
                },
                {
                    "number": 13,
                    "text": "และชื่อแม่น้ำสายที่สองเรียกว่า กีโฮน; แม่น้ำสายนั้นเองที่ล้อมทั้งแผ่นดินของเอธิโอเปีย."
                },
                {
                    "number": 14,
                    "text": "และชื่อแม่น้ำสายที่สามคือ ฮิดเดเคล; สายซึ่งไหลไปทางตะวันออกของอัสซีเรีย. และแม่น้ำสายที่สี่คือ ยูเฟรติส."
                },
                {
                    "number": 15,
                    "text": "และเรา, พระเจ้า พระผู้เป็นเจ้า, นำชายนั้นไป, และวางเขาไว้ในสวนแห่งเอเดน, เพื่อบำรุงสวน, และเพื่อดูแลรักษาสวน."
                },
                {
                    "number": 16,
                    "text": "และเรา, พระเจ้า พระผู้เป็นเจ้า, บัญชาชายผู้นั้น, โดยกล่าวว่า : จากต้นไม้ทุกต้นในสวนเจ้ากินได้ตามใจชอบ,"
                },
                {
                    "number": 17,
                    "text": "แต่จากต้นไม้แห่งความรู้ถึงความดีและความชั่ว, เจ้าจะไม่กินจากต้นไม้นั้น, กระนั้นก็ตาม, เจ้าเลือกได้ด้วยตนเอง, เพราะให้ไว้แก่เจ้าแล้ว; แต่, จำไว้ว่าเราห้ามสิ่งนี้, เพราะในวันที่เจ้ากินจากต้นนั้นเจ้าจะตายอย่างแน่นอน."
                },
                {
                    "number": 18,
                    "text": "และเรา, พระเจ้า พระผู้เป็นเจ้า, กล่าวแก่พระองค์เดียวที่ถือกำเนิดของเรา, ว่าไม่ดีเลยที่ชายคนนี้จะอยู่คนเดียว; ดังนั้น, เราจะรังสรรค์ผู้ช่วยที่เหมาะสมสำหรับเขา."
                },
                {
                    "number": 19,
                    "text": "และจากดิน เรา, พระเจ้า พระผู้เป็นเจ้า, ปั้นสัตว์ทุกตัวในทุ่ง, และสัตว์ปีกทุกตัวในอากาศ; และบัญชาให้มันมาหาอาดัม, เพื่อดูว่าเขาจะเรียกมันว่าอะไร; และมันเป็นจิตวิญญาณที่มีชีวิตเช่นเดียวกัน; เพราะเรา, พระผู้เป็นเจ้า, ระบายปราณเข้าสู่มันเป็นปราณแห่งชีวิต, และบัญชาว่าอะไรก็ตามที่อาดัมเรียกสัตว์โลกมีชีวิตทุกตัว, นั่นจะเป็นชื่อของมัน."
                },
                {
                    "number": 20,
                    "text": "และอาดัมตั้งชื่อให้ฝูงปศุสัตว์ทั้งปวง, และให้สัตว์ปีกในอากาศ, และให้สัตว์ทุกตัวในท้องทุ่ง; แต่ สำหรับอาดัม, ไม่พบผู้ช่วยที่เหมาะสมสำหรับเขา."
                },
                {
                    "number": 21,
                    "text": "และเรา, พระเจ้า พระผู้เป็นเจ้า, ทำให้การหลับใหลเกิดแก่อาดัม; และเขานอนหลับ, และเราเอาซี่โครงของเขาออกมาซี่หนึ่งและปิดเนื้อไว้แทนที่มัน;"
                },
                {
                    "number": 22,
                    "text": "และซี่โครงซึ่งเรา, พระเจ้า พระผู้เป็นเจ้า, ได้เอาไปจากชาย, เรารังสรรค์หญิงคนหนึ่ง, และพานางมาหาชายนั้น."
                },
                {
                    "number": 23,
                    "text": "และอาดัมกล่าว : ข้าพเจ้ารู้เดี๋ยวนี้เองว่านี่คือกระดูกจากกระดูกของข้าพเจ้า, และเนื้อหนังจากเนื้อหนังของข้าพเจ้า; ข้าพเจ้าจะเรียกนางว่า ชายา, เพราะพานางออกมาจากชาย."
                },
                {
                    "number": 24,
                    "text": "ฉะนั้นชายจะละจากบิดาเขาและมารดาเขา, และจะแนบสนิทอยู่กับภรรยาของเขา; และพวกเขาจะเป็นเนื้อเดียวกัน."
                },
                {
                    "number": 25,
                    "text": "และพวกเขาเปลือยเปล่าทั้งคู่, ชายและภรรยาของเขา, และไม่รู้สึกละอาย."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "โมเสส 4",
            "data_type": "chapter",
            "chapter_name": "บทที่ ๔",
            "chapter_summary": [
                "วิธีที่ซาตานกลายเป็นมาร—เขาล่อลวงเอวา—อาดัมกับเอวาตก, และความตายเข้ามาสู่โลก."
            ],
            "subtitle": [
                "(เดือนมิถุนายน–เดือนตุลาคม ค.ศ. ๑๘๓๐)"
            ],
            "verses": [
                {
                    "number": 1,
                    "text": "และเรา, พระเจ้า พระผู้เป็นเจ้า, พูดไว้กับโมเสส, โดยกล่าวว่า : ซาตานผู้นั้น, ผู้ที่เจ้าสั่งในนามของพระองค์เดียวที่ถือกำเนิดของเรา, คือคนคนนั้นซึ่งดำรงอยู่มานับแต่กาลเริ่มต้น, และเขามาอยู่ต่อหน้าเรา, โดยกล่าวว่า—ดูเถิด, ข้าพระองค์อยู่นี่, ทรงส่งข้าพระองค์ไปเถิด, ข้าพระองค์จะเป็นบุตรของพระองค์, และข้าพระองค์จะไถ่มนุษยชาติทั้งปวง, จนสักจิตวิญญาณหนึ่งก็จะไม่หายไป, และแน่นอนข้าพระองค์จะทำ; ดังนั้นทรงให้เกียรติของพระองค์แก่ข้าพระองค์เถิด."
                },
                {
                    "number": 2,
                    "text": "แต่, ดูเถิด, บุตรที่รักของเรา, ซึ่งเป็นที่รักและที่เลือกแล้วของเรานับแต่กาลเริ่มต้น, กล่าวแก่เรา—พระบิดา, ขอให้บังเกิดขึ้นตามพระประสงค์ของพระองค์เถิด, และให้รัศมีภาพเป็นของพระองค์ตลอดกาล."
                },
                {
                    "number": 3,
                    "text": "ดังนั้น, เพราะว่าซาตานกบฏต่อเรา, และหมายมั่นจะทำลายสิทธิ์เสรีของมนุษย์, ซึ่งเรา, พระเจ้า พระผู้เป็นเจ้า, ให้เขาไว้, และจะให้เรามอบอำนาจของเราเองแก่เขาด้วย; โดยอำนาจของพระองค์เดียวที่ถือกำเนิดของเรา, เราจึงทำให้เขาถูกโยนลงไป;"
                },
                {
                    "number": 4,
                    "text": "และเขากลายเป็นซาตาน, แท้จริงแล้ว, แม้มาร, บิดาของความเท็จทั้งปวง, ที่จะหลอกลวงและทำให้มนุษย์มืดบอด, และชักนำพวกเขาไปเป็นทาสตามความประสงค์ของเขา, แม้มากเท่าที่จะไม่สดับฟังเสียงของเรา."
                },
                {
                    "number": 5,
                    "text": "และบัดนี้งูมีเล่ห์แยบยลมากกว่าสัตว์อื่นใดในทุ่งซึ่งเรา, พระเจ้า พระผู้เป็นเจ้า, รังสรรค์ไว้."
                },
                {
                    "number": 6,
                    "text": "และซาตานใส่มันไว้ในใจงู, (เพราะเขาดึงหลายคนตามเขาไป,) และเขาพยายามล่อลวงเอวาด้วย, เพราะเขาหารู้พระดำริของพระผู้เป็นเจ้าไม่, ดังนั้นเขาจึงหมายมั่นจะทำลายโลก."
                },
                {
                    "number": 7,
                    "text": "และเขากล่าวแก่หญิง : แท้จริงแล้ว, พระผู้เป็นเจ้าตรัสไว้หรือ—เจ้าจะไม่กินจากต้นไม้ทุกต้นในสวน ? (และเขาพูดโดยปากของงู.)"
                },
                {
                    "number": 8,
                    "text": "และหญิงนั้นกล่าวแก่งู : เราจะกินผลไม้บางผลจากต้นไม้ในสวน;"
                },
                {
                    "number": 9,
                    "text": "แต่จากผลไม้ของต้นซึ่งเจ้าเห็นอยู่กลางสวน, พระผู้เป็นเจ้าตรัสไว้ว่า—เจ้าจะไม่กินจากต้นนั้น, ทั้งเจ้าจะไม่แตะต้องมัน, เกลือกเจ้าจะตาย."
                },
                {
                    "number": 10,
                    "text": "และงูกล่าวแก่หญิง : เจ้าจะไม่ตายแน่นอน;"
                },
                {
                    "number": 11,
                    "text": "เพราะพระผู้เป็นเจ้าทรงทราบว่าในวันที่เจ้ากินจากต้นนั้น, เมื่อนั้นดวงตาเจ้าจะเปิด, และเจ้าจะเป็นดังผู้เป็นเจ้าทั้งหลาย, โดยรู้ความดีและความชั่ว."
                },
                {
                    "number": 12,
                    "text": "และเมื่อหญิงนั้นเห็นว่าต้นไม้ดีสำหรับเป็นอาหาร, และว่ามันเริ่มเป็นที่จำเริญตา, และเป็นต้นไม้อันพึงปรารถนาที่ทำให้นางมีปัญญา, นางจึงเด็ดผลจากต้นนั้น, และกิน, และให้แก่สามีของนางที่อยู่กับนางด้วย, และเขากิน."
                },
                {
                    "number": 13,
                    "text": "และดวงตาของเขาทั้งสองเปิด, และพวกเขารู้ว่าพวกเขาเปลือยเปล่าอยู่. และพวกเขาเย็บใบมะเดื่อติดกันและทำอาภรณ์ให้ตนเอง."
                },
                {
                    "number": 14,
                    "text": "และพวกเขาได้ยินสุรเสียงของพระเจ้า พระผู้เป็นเจ้า, ขณะพวกเขาเดินอยู่ในสวน, ในยามเย็นของวัน; และอาดัมกับภรรยาเขาไปซ่อนตัวจากที่ประทับของพระเจ้าพระผู้เป็นเจ้าระหว่างหมู่ไม้ในสวน."
                },
                {
                    "number": 15,
                    "text": "และเรา, พระเจ้า พระผู้เป็นเจ้า, เรียกหาอาดัม, และกล่าวแก่เขา : เจ้าไปไหนหรือ ?"
                },
                {
                    "number": 16,
                    "text": "และเขาทูล : ข้าพระองค์ได้ยินสุรเสียงของพระองค์ในสวน, และข้าพระองค์กลัว, เพราะข้าพระองค์เห็นว่าข้าพระองค์เปลือยเปล่า, และข้าพระองค์จึงซ่อนตัว."
                },
                {
                    "number": 17,
                    "text": "และเรา, พระเจ้า พระผู้เป็นเจ้า, กล่าวแก่อาดัม : ใครบอกเจ้าหรือว่าเจ้าเปลือยเปล่า ? เจ้ากินจากต้นนั้นหรือซึ่งเราบัญชาเจ้าไว้ว่าเจ้าไม่ควรกิน, หากทำเช่นนั้นเจ้าจะตายอย่างแน่นอน ?"
                },
                {
                    "number": 18,
                    "text": "และชายทูล : หญิงที่พระองค์ประทานให้ข้าพระองค์, และทรงบัญชาว่านางจะอยู่กับข้าพระองค์, นางให้ผลของต้นนั้นแก่ข้าพระองค์และข้าพระองค์กิน."
                },
                {
                    "number": 19,
                    "text": "และเรา, พระเจ้า พระผู้เป็นเจ้า, กล่าวแก่หญิง : สิ่งนี้ซึ่งเจ้าทำไปคืออะไรเล่า ? และหญิงทูล : งูล่อลวงข้าพระองค์, และข้าพระองค์กิน."
                },
                {
                    "number": 20,
                    "text": "และเรา, พระเจ้า พระผู้เป็นเจ้า, กล่าวแก่งู : เพราะเจ้าทำการนี้เจ้าจะถูกสาปแช่งมากกว่าฝูงปศุสัตว์ทั้งปวง, และมากกว่าสัตว์ทุกตัวในท้องทุ่ง; ด้วยหน้าท้องของเจ้า เจ้าจะเลื้อยไป, และเจ้าจะกินผงธุลีตลอดวันเวลาของชีวิตเจ้า;"
                },
                {
                    "number": 21,
                    "text": "และเราจะให้มีความเป็นอริระหว่างเจ้ากับหญิง, ระหว่างพงศ์พันธุ์ของเจ้ากับพงศ์พันธุ์ของนาง; และเขาจะทำให้ศีรษะเจ้าฟกช้ำ, และเจ้าจะทำให้ส้นเท้าเขาฟกช้ำ."
                },
                {
                    "number": 22,
                    "text": "กับหญิง, เรา, พระเจ้า พระผู้เป็นเจ้า, กล่าว : เราจะทวีโทมนัสและการตั้งครรภ์ของเจ้าอย่างใหญ่หลวง. ในโทมนัสเจ้าจะให้กำเนิดลูก, และความปรารถนาของเจ้าจะอยู่ที่สามีเจ้า, และเขาจะปกครองเหนือเจ้า."
                },
                {
                    "number": 23,
                    "text": "และกับอาดัม, เราพระเจ้า พระผู้เป็นเจ้า, กล่าว : เพราะเจ้าสดับเสียงภรรยาของเจ้า, และกินจากผลของต้นซึ่งต้นนั้นเราบัญชาเจ้าไว้, โดยกล่าวว่า—เจ้าจะไม่กินจากต้นนั้น, ดินจะถูกสาปแช่งเพื่อเห็นแก่เจ้า; ในโทมนัสเจ้าจะกินจากดินตลอดวันเวลาของชีวิตเจ้า."
                },
                {
                    "number": 24,
                    "text": "กอหนามก็เช่นกัน, และมันจะนำต้นหนามมาบังเกิดแก่เจ้า, และเจ้าจะกินพืชพันธุ์ในท้องทุ่ง."
                },
                {
                    "number": 25,
                    "text": "ด้วยหยาดเหงื่อจากหน้าเจ้า เจ้าจะกินอาหาร, จนกว่าเจ้าจะกลับสู่ดิน—เพราะเจ้าจะตายอย่างแน่นอน—เพราะจากดินเรานำเจ้าออกมา : เพราะเจ้าเป็นผงธุลี, และเจ้าจะกลับคืนสู่ผงธุลี."
                },
                {
                    "number": 26,
                    "text": "และอาดัมเรียกชื่อภรรยาของเขาว่าเอวา, เพราะนางเป็นมารดาของผู้มีชีวิตทั้งปวง; เพราะเรา, พระเจ้า พระผู้เป็นเจ้า, เรียกหญิงคนแรกของหญิงทั้งปวงดังนั้น, ซึ่งมีมากมาย."
                },
                {
                    "number": 27,
                    "text": "กับอาดัม, และกับภรรยาของเขาเช่นกัน, เรา, พระเจ้า พระผู้เป็นเจ้า, ทำเสื้อจากหนังสัตว์, และห่อหุ้มพวกเขา."
                },
                {
                    "number": 28,
                    "text": "และเรา, พระเจ้า พระผู้เป็นเจ้า, กล่าวแก่พระองค์เดียวที่ถือกำเนิดของเรา : ดูเถิด, ชายนั้นกลับกลายเป็นเสมือนคนหนึ่งในพวกเราที่จะรู้ความดีและความชั่ว; และบัดนี้เกลือกเขาจะยื่นมือเขาออกไปรับส่วนจากต้นไม้แห่งชีวิตด้วย, และกินและมีชีวิตอยู่ตลอดกาล,"
                },
                {
                    "number": 29,
                    "text": "ฉะนั้นเรา, พระเจ้า พระผู้เป็นเจ้า, จะส่งเขาออกไปจากสวนแห่งเอเดน, ให้ทำไร่ไถนาซึ่งจากดินนั้นเรานำเขาออกมา;"
                },
                {
                    "number": 30,
                    "text": "เพราะดังเรา, พระเจ้า พระผู้เป็นเจ้า, มีชีวิตอยู่ฉันใด, แม้ฉันนั้นถ้อยคำของเราจะกลับมาโดยไม่มีความหมายไม่ได้, เพราะดังที่ถ้อยคำนั้นออกไปจากปากเรามันต้องเกิดสัมฤทธิผล."
                },
                {
                    "number": 31,
                    "text": "ดังนั้นเราจึงขับไล่ชายออกไป, และทางตะวันออกของสวนแห่งเอเดน, เราวางเหล่าเครูบและดาบเพลิงหนึ่งเล่ม, ซึ่งหมุนไปทั่วทุกทิศเพื่อพิทักษ์เส้นทางของต้นไม้แห่งชีวิต."
                },
                {
                    "number": 32,
                    "text": "(และนี่เป็นถ้อยคำซึ่งเราพูดไว้กับผู้รับใช้ของเรา โมเสส, และถ้อยคำเหล่านี้จริงแม้ดังที่เราประสงค์; และเราพูดไว้กับเจ้า. จงดูว่าเจ้าจะไม่ให้มนุษย์คนใดเห็น, จนกว่าเราบัญชาเจ้า, เว้นไว้ก็แต่คนเหล่านั้นที่เชื่อ. เอเมน.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "โมเสส 5",
            "data_type": "chapter",
            "chapter_name": "บทที่ ๕",
            "chapter_summary": [
                "อาดัมกับเอวาให้กำเนิดบุตรธิดา—อาดัมถวายเครื่องพลีบูชาและรับใช้พระผู้เป็นเจ้า—คาอินกับอาแบลเกิด—คาอินกบฏ, รักซาตานมากกว่าพระผู้เป็นเจ้า, และมีชื่อว่าหายนะ—ฆาตกรรมและความชั่วร้ายแพร่ไปทั่ว—มีการสั่งสอนพระกิตติคุณจากกาลเริ่มต้น."
            ],
            "subtitle": [
                "(เดือนมิถุนายน–เดือนตุลาคม ค.ศ. ๑๘๓๐)"
            ],
            "verses": [
                {
                    "number": 1,
                    "text": "และเหตุการณ์ได้บังเกิดขึ้นคือ หลังจากเรา, พระเจ้า พระผู้เป็นเจ้า, ขับไล่พวกเขาออกไปแล้ว, คืออาดัมเริ่มทำไร่ไถนา, และมีอำนาจปกครองเหนือสัตว์ทั้งปวงในท้องทุ่ง, และกินอาหารของเขาโดยหยาดเหงื่อจากหน้าผากของเขา, ดังที่เรา พระเจ้าบัญชาเขาไว้. และเอวา, เช่นเดียวกัน, ภรรยาของเขา, ได้ทำงานกับเขา."
                },
                {
                    "number": 2,
                    "text": "และอาดัมเสพสมกับภรรยา, และนางคลอดบุตรและธิดาให้เขา, และพวกเขาเริ่มขยายเผ่าพันธุ์และเพิ่มพูนให้เต็มแผ่นดินโลก."
                },
                {
                    "number": 3,
                    "text": "และนับแต่เวลานั้นมา, บุตรและธิดาของอาดัมเริ่มแยกไปเป็นคู่ ๆ ในแผ่นดิน, และทำไร่ไถนา, และเลี้ยงฝูงสัตว์, และพวกเขาให้กำเนิดบุตรและธิดาด้วย."
                },
                {
                    "number": 4,
                    "text": "และอาดัมกับเอวา, ภรรยาเขา, เรียกหาพระนามของพระเจ้า, และพวกเขาได้ยินสุรเสียงของพระเจ้ามาจากทางสู่สวนแห่งเอเดน, โดยรับสั่งกับพวกเขา, และพวกเขาหาเห็นพระองค์ไม่; เพราะพวกเขาถูกกันไว้จากที่ประทับของพระองค์."
                },
                {
                    "number": 5,
                    "text": "และพระองค์ประทานพระบัญญัติต่าง ๆ แก่พวกเขา, ว่าพวกเขาจะนมัสการพระเจ้า พระผู้เป็นเจ้าของพวกเขา, และจะถวายลูกสัตว์หัวปีของฝูงของพวกเขา, เป็นเครื่องถวายบูชาแด่พระเจ้า. และอาดัมเชื่อฟังพระบัญญัติของพระเจ้า."
                },
                {
                    "number": 6,
                    "text": "และหลังจากหลายวันผ่านไปเทพของพระเจ้ามาปรากฏต่ออาดัม, โดยกล่าวว่า : เหตุใดท่านจึงถวายเครื่องพลีบูชาแด่พระเจ้า ? และอาดัมกล่าวแก่ท่าน : ข้าพเจ้าหารู้ไม่, นอกจากพระเจ้าทรงบัญชาข้าพเจ้าไว้."
                },
                {
                    "number": 7,
                    "text": "และจากนั้นเทพพูด, โดยกล่าวว่า : สิ่งนี้คืออุปมาถึงการพลีพระชนม์ชีพของพระองค์เดียวที่ถือกำเนิดจากพระบิดา, ซึ่งเปี่ยมด้วยพระคุณและความจริง."
                },
                {
                    "number": 8,
                    "text": "ดังนั้น, ท่านจะทำทั้งหมดที่ท่านทำในพระนามของพระบุตร, และท่านจะกลับใจและเรียกหาพระผู้เป็นเจ้าในพระนามของพระบุตรตลอดกาลนาน."
                },
                {
                    "number": 9,
                    "text": "และในวันนั้นพระวิญญาณบริสุทธิ์เสด็จลงมาบนอาดัม, ซึ่งรับสั่งคำพยานถึงพระบิดาและพระบุตร, โดยตรัสว่า : เราคือพระองค์เดียวที่ถือกำเนิดจากพระบิดาจากกาลเริ่มต้น, นับแต่นี้ไปและตลอดกาล, ว่าเพราะเจ้าตกแล้วเจ้าจะรับการไถ่ได้, และมนุษยชาติทั้งปวง, แม้มากเท่าที่ปรารถนา."
                },
                {
                    "number": 10,
                    "text": "และในวันนั้นอาดัมถวายพระพรพระผู้เป็นเจ้าและอิ่มเอม, และเริ่มพยากรณ์เกี่ยวกับครอบครัวทั้งปวงของแผ่นดินโลก, โดยกล่าวว่า : ขอพระนามแห่งพระผู้เป็นเจ้าทรงเจริญด้วยพระสิริเถิด, เพราะเนื่องจากการล่วงละเมิดของข้าพเจ้าดวงตาของข้าพเจ้าจึงเปิด, และในชีวิตนี้ข้าพเจ้าจะมีปีติ, และอีกครั้งในเนื้อหนังข้าพเจ้าจะเห็นพระผู้เป็นเจ้า."
                },
                {
                    "number": 11,
                    "text": "และเอวา, ภรรยาท่าน, ได้ยินเรื่องทั้งหลายทั้งปวงเหล่านี้และยินดี, โดยกล่าวว่า : หากมิใช่เพราะการล่วงละเมิดของเรา เราจะไม่มีวันได้มีพงศ์พันธุ์, และจะไม่มีวันรู้ความดีและความชั่ว, และปีติของการไถ่ของเรา, และชีวิตนิรันดร์ซึ่งพระผู้เป็นเจ้าประทานแก่ปวงชนที่เชื่อฟัง."
                },
                {
                    "number": 12,
                    "text": "และอาดัมกับเอวาถวายพระพรพระนามของพระผู้เป็นเจ้า, และพวกท่านทำให้เรื่องทั้งปวงเป็นที่รู้แก่บุตรของพวกท่านและธิดาของพวกท่าน."
                },
                {
                    "number": 13,
                    "text": "และซาตานมาในบรรดาพวกเขา, โดยกล่าวว่า : เราเป็นบุตรคนหนึ่งของพระผู้เป็นเจ้าด้วย; และเขาสั่งคนเหล่านั้น, โดยกล่าวว่า : อย่าเชื่อเรื่องเหล่านั้น; และพวกเขาหาได้เชื่อไม่, และพวกเขารักซาตานมากกว่าพระผู้เป็นเจ้า. และมนุษย์นับแต่เวลานั้นมาเริ่มมีตัณหา, ราคจริต, และเป็นเหมือนมาร."
                },
                {
                    "number": 14,
                    "text": "และพระเจ้า พระผู้เป็นเจ้าทรงเรียกหามนุษย์ทุกแห่งหนโดยพระวิญญาณบริสุทธิ์และทรงบัญชาพวกเขาว่าพวกเขาพึงกลับใจ;"
                },
                {
                    "number": 15,
                    "text": "และมากเท่าที่เชื่อในพระบุตร, และกลับใจจากบาปของพวกเขา, จะรอด; และมากเท่าที่หาเชื่อไม่และหากลับใจไม่, จะอัปมงคล; และพระวจนะออกจากพระโอษฐ์ของพระผู้เป็นเจ้าในประกาศิตอันมั่นคง; ดังนั้นพระวจนะจึงต้องเกิดสัมฤทธิผล."
                },
                {
                    "number": 16,
                    "text": "และอาดัมกับเอวา, ภรรยาท่าน, มิได้หยุดเรียกหาพระผู้เป็นเจ้า. และอาดัมเสพสมกับเอวา ภรรยาท่าน, และนางตั้งครรภ์และคลอดคาอิน, และกล่าวว่า : ข้าพเจ้าได้ชายคนหนึ่งจากพระเจ้า; ดังนั้นเขาจะไม่ปฏิเสธพระวจนะของพระองค์. แต่ดูเถิด, คาอินหาได้สดับฟังไม่, โดยกล่าวว่า : พระเจ้าเป็นใครเล่าที่ข้าพเจ้าจะต้องรู้จักพระองค์ ?"
                },
                {
                    "number": 17,
                    "text": "และนางตั้งครรภ์อีกและคลอดอาแบลน้องชายของเขา. และอาแบลสดับฟังสุรเสียงของพระเจ้า. และอาแบลเป็นผู้เฝ้าฝูงแกะ, แต่คาอินเป็นผู้ทำไร่ไถนา."
                },
                {
                    "number": 18,
                    "text": "และคาอินรักซาตานมากกว่าพระผู้เป็นเจ้า. และซาตานสั่งเขา, โดยกล่าวว่า : จงประกอบพิธีถวายบูชาแด่พระเจ้า."
                },
                {
                    "number": 19,
                    "text": "และตามวิถีแห่งเวลา เหตุการณ์ได้บังเกิดขึ้นคือ คาอินนำผลจากดินมาเป็นเครื่องถวายบูชาแด่พระเจ้า."
                },
                {
                    "number": 20,
                    "text": "และอาแบล, เขานำมาจากบรรดาลูกสัตว์หัวปีในฝูงสัตว์ของเขาด้วย, และตัวที่อ้วนพีจากบรรดาสัตว์เหล่านั้น. และพระเจ้าทรงโมทนาต่ออาแบล, และเครื่องถวายบูชาของเขา;"
                },
                {
                    "number": 21,
                    "text": "แต่กับคาอิน, และเครื่องถวายบูชาของเขา, พระองค์ไม่ทรงโมทนา. บัดนี้ซาตานรู้การนี้, และมันทำให้เขาพอใจ. และคาอินโมโหมาก, และสีหน้าของเขาบึ้งตึง."
                },
                {
                    "number": 22,
                    "text": "และพระเจ้าตรัสกับคาอิน : เหตุใดเจ้าจึงโมโห ? เหตุใดสีหน้าของเจ้าจึงบึ้งตึง ?"
                },
                {
                    "number": 23,
                    "text": "หากเจ้าทำดี, เราจะรับเจ้าไว้. และหากเจ้าทำไม่ดี, บาปก็อยู่ที่ประตู, และซาตานปรารถนาจะได้เจ้า; และเว้นแต่เจ้าจะสดับฟังบัญญัติของเรา, เราจะมอบเจ้าให้เขา, และจะเกิดกับเจ้าตามความปรารถนาของเขา. และเจ้าจะปกครองเหนือเขา;"
                },
                {
                    "number": 24,
                    "text": "เพราะนับแต่เวลานี้ไปเจ้าจะเป็นบิดาของความเท็จของเขา; เจ้าจะมีนามว่าหายนะ; เพราะเจ้าดำรงอยู่ก่อนโลกเช่นเดียวกัน."
                },
                {
                    "number": 25,
                    "text": "และจะมีกล่าวไว้ในเวลาที่จะมาถึง—ว่าความน่าชิงชังเหล่านี้มีมาจากคาอิน; เพราะเขาปฏิเสธคำแนะนำอันหลักแหลมกว่าซึ่งมีมาจากพระผู้เป็นเจ้า; และนี่เป็นการสาปแช่งซึ่งเราจะให้ไว้กับเจ้า, เว้นแต่เจ้าจะกลับใจ."
                },
                {
                    "number": 26,
                    "text": "และคาอินโมโห, และหาฟังสุรเสียงของพระเจ้าต่อไปอีกไม่, ทั้งไม่ฟังอาแบล, น้องชายเขา, ผู้ดำเนินชีวิตในความบริสุทธิ์ต่อพระพักตร์พระเจ้า."
                },
                {
                    "number": 27,
                    "text": "และอาดัมกับภรรยาท่านโศกเศร้าต่อพระพักตร์พระเจ้า, เนื่องจากคาอินและพี่น้องของเขา."
                },
                {
                    "number": 28,
                    "text": "และเหตุการณ์ได้บังเกิดขึ้นคือ คาอินรับธิดาคนหนึ่งของพี่น้องเขาเป็นภรรยา, และทั้งสองรักซาตานมากกว่าพระผู้เป็นเจ้า."
                },
                {
                    "number": 29,
                    "text": "และซาตานกล่าวแก่คาอิน : จงสาบานกับข้าพเจ้าโดยคอของท่าน, และหากท่านแพร่งพรายเรื่องนี้ท่านจะตาย; และให้พี่น้องท่านสาบานโดยศีรษะของพวกเขา, และโดยพระผู้เป็นเจ้าผู้ทรงพระชนม์, ว่าพวกเขาหาแพร่งพรายเรื่องนี้ไม่; เพราะหากพวกเขาแพร่งพรายเรื่องนี้, พวกเขาจะตายแน่นอน; และการนี้เพื่อบิดาท่านจะไม่รู้เรื่องนี้; และวันนี้ข้าพเจ้าจะปล่อยอาแบล น้องชายท่านให้ตกอยู่ในมือท่าน."
                },
                {
                    "number": 30,
                    "text": "และซาตานสาบานกับคาอินว่าตนจะทำตามคำสั่งของเขา. และเรื่องทั้งหลายทั้งปวงเหล่านี้กระทำเป็นการลับ."
                },
                {
                    "number": 31,
                    "text": "และคาอินกล่าว : โดยแท้แล้วข้าพเจ้าคือเมฮัน, เจ้าแห่งความลับอันยิ่งใหญ่นี้, โดยที่ข้าพเจ้าสามารถกระทำฆาตกรรมและหาผลประโยชน์. ดังนั้นจึงเรียกคาอินว่าเจ้าเมฮัน, และเขาโอหังในความชั่วร้ายของเขา."
                },
                {
                    "number": 32,
                    "text": "และคาอินเข้าไปในทุ่ง, และคาอินพูดกับอาแบล, น้องชายตน. และเหตุการณ์ได้บังเกิดขึ้นคือขณะที่พวกเขาอยู่ในทุ่ง, คาอินลุกขึ้นทำร้ายอาแบล, น้องชายตน, และสังหารเขา."
                },
                {
                    "number": 33,
                    "text": "และคาอินโอหังในสิ่งที่เขาทำ, โดยกล่าวว่า : ข้าพเจ้าเป็นอิสระ; แน่นอนฝูงสัตว์ของน้องชายข้าพเจ้าตกอยู่ในมือข้าพเจ้า."
                },
                {
                    "number": 34,
                    "text": "และพระเจ้าตรัสกับคาอิน : อาแบล, น้องชายเจ้าอยู่ไหน ? และเขาทูลว่า : ข้าพระองค์หารู้ไม่. ข้าพระองค์เป็นผู้ดูแลน้องชายข้าพระองค์หรือ ?"
                },
                {
                    "number": 35,
                    "text": "และพระเจ้าตรัส : เจ้าทำอะไรลงไปเล่า ? เสียงของเลือดน้องชายเจ้าจึงร้องถึงเราจากดิน."
                },
                {
                    "number": 36,
                    "text": "และบัดนี้ เจ้าจะถูกสาปแช่งจากธรณีซึ่งอ้าปากของนางรับเลือดน้องชายเจ้าจากน้ำมือเจ้า."
                },
                {
                    "number": 37,
                    "text": "เมื่อเจ้าทำไร่ไถนาธรณีจะไม่ให้พละกำลังของนางแก่เจ้านับแต่นี้ไป. เจ้าจะเป็นผู้ลี้ภัยและคนร่อนเร่พเนจรอยู่ในแผ่นดินโลก."
                },
                {
                    "number": 38,
                    "text": "และคาอินทูลพระเจ้า : ซาตานล่อลวงข้าพระองค์เนื่องจากฝูงสัตว์ของน้องชายข้าพระองค์. และข้าพระองค์โมโหด้วย; เพราะเครื่องถวายบูชาของเขาพระองค์ทรงรับไว้และหาได้รับของข้าพระองค์ไม่; โทษของข้าพระองค์เกินกว่าข้าพระองค์จะทนได้."
                },
                {
                    "number": 39,
                    "text": "ดูเถิด พระองค์ทรงขับไล่ข้าพระองค์ออกไปวันนี้จากพระพักตร์พระเจ้า, และจากพระพักตร์พระองค์ข้าพระองค์จะถูกผลักไส; และข้าพระองค์จะเป็นผู้ลี้ภัยและคนร่อนเร่พเนจรอยู่ในแผ่นดินโลก; และเหตุการณ์จะบังเกิดขึ้น, คือคนที่พบข้าพระองค์จะสังหารข้าพระองค์, เนื่องจากความชั่วช้าสามานย์ของข้าพระองค์, เพราะสิ่งเหล่านี้ไม่ถูกปิดบังให้พ้นจากพระเจ้า."
                },
                {
                    "number": 40,
                    "text": "และเรา พระเจ้ากล่าวแก่เขา : ผู้ใดก็ตามที่สังหารเจ้า, การแก้แค้นจะเกิดกับเขาเจ็ดเท่า. และเรา พระเจ้าวางเครื่องหมายไว้บนคาอิน, เกลือกผู้ใดพบเขาจะฆ่าเขาเสีย."
                },
                {
                    "number": 41,
                    "text": "และคาอินถูกกันไว้จากที่ประทับของพระเจ้า, และไปพำนักพร้อมด้วยภรรยาของเขาและพี่น้องของเขาหลายคนในแผ่นดินแห่งโนด, ทางตะวันออกของเอเดน."
                },
                {
                    "number": 42,
                    "text": "และคาอินเสพสมกับภรรยาของเขา, และนางตั้งครรภ์และคลอดเอโนค, และเขาให้กำเนิดบุตรและธิดาหลายคนด้วย. และเขาสร้างเมืองเมืองหนึ่ง, และเขาเรียกชื่อเมืองตามชื่อบุตรของเขา, ว่าเอโนค."
                },
                {
                    "number": 43,
                    "text": "และแก่เอโนคเกิดอิราด, และบุตรและธิดาคนอื่น ๆ. และอิราดให้กำเนิดเมหุยาเอล, และบุตรและธิดาคนอื่น ๆ. และเมหุยาเอลให้กำเนิดเมธูชาเอล, และบุตรและธิดาคนอื่น ๆ. และเมธูชาเอลให้กำเนิดลาเมค."
                },
                {
                    "number": 44,
                    "text": "และลาเมครับภรรยาสองคนไว้กับตน; ชื่อของคนหนึ่งคืออาดาห์, และชื่อของอีกคน, ศิลลาห์."
                },
                {
                    "number": 45,
                    "text": "และอาดาห์คลอดยาบาล; เขาเป็นบิดาของพวกที่พำนักในกระโจม, และพวกเขาเป็นคนเฝ้าฝูงปศุสัตว์; และชื่อน้องชายเขาคือยูบาล, ผู้เป็นบิดาของผองชนผู้ดีดพิณและเป่าหีบเพลง."
                },
                {
                    "number": 46,
                    "text": "และศิลลาห์, เช่นกันนางคลอดทูบัลคาอิน, ครูสอนช่างฝีมือทุกคนทางด้านทองเหลืองและเหล็ก. และน้องสาวของทูบัลคาอินชื่อนาอามาห์."
                },
                {
                    "number": 47,
                    "text": "และลาเมคกล่าวแก่ภรรยาของเขา, อาดาห์และศิลลาห์ : จงฟังเสียงข้าพเจ้า, เจ้า ภรรยาของลาเมค, จงสดับฟังวาทะของข้าพเจ้า; เพราะข้าพเจ้าสังหารชายคนหนึ่งซึ่งยังความบาดเจ็บแก่ข้าพเจ้า, และชายหนุ่มคนหนึ่งซึ่งยังความเจ็บปวดแก่ข้าพเจ้า."
                },
                {
                    "number": 48,
                    "text": "หากคาอินจะถูกแก้แค้นเจ็ดเท่า, โดยแท้แล้วลาเมคจะเป็นเจ็ดสิบเจ็ดเท่า;"
                },
                {
                    "number": 49,
                    "text": "เพราะลาเมคโดยที่เข้ามาในพันธสัญญากับซาตาน, ตามวิธีของคาอิน, ซึ่งในการนั้นเขากลายเป็นเจ้าเมฮัน, เจ้าแห่งความลับอันยิ่งใหญ่นั้นซึ่งซาตานให้ไว้กับคาอิน; และอิราด, บุตรของเอโนค, โดยที่รู้ถึงความลับของพวกเขา, จึงเริ่มเปิดเผยแก่บรรดาบุตรของอาดัม;"
                },
                {
                    "number": 50,
                    "text": "ดังนั้นลาเมค, โดยที่โกรธ, จึงสังหารเขา, ไม่เหมือนคาอิน, กับอาแบล น้องชายเขา, เพื่อเห็นแก่การหาผลประโยชน์, แต่ตนสังหารเขาเพื่อเห็นแก่คำสาบาน."
                },
                {
                    "number": 51,
                    "text": "เพราะ, นับแต่วันเวลาของคาอิน, มีการมั่วสุมลับอย่างหนึ่ง, และงานของพวกเขาอยู่ในความมืด, และพวกเขารู้จักพี่น้องของพวกเขาทุกคน."
                },
                {
                    "number": 52,
                    "text": "ดังนั้นพระเจ้าจึงทรงสาปแช่งลาเมค, และครัวเรือนของเขา, และคนเหล่านั้นทั้งหมดที่ทำพันธสัญญาไว้กับซาตาน; เพราะพวกเขาหารักษาพระบัญญัติของพระผู้เป็นเจ้าไม่, และสิ่งนี้ทำให้พระผู้เป็นเจ้าไม่พอพระทัย, และพระองค์หาได้ทรงปฏิบัติต่อพวกเขาไม่, และงานของพวกเขาเป็นความน่าชิงชัง, และเริ่มแพร่ออกไปในบรรดาบุตรทั้งปวงของมนุษย์. และสิ่งนี้อยู่ในบรรดาบุตรของมนุษย์."
                },
                {
                    "number": 53,
                    "text": "และในบรรดาธิดาของมนุษย์สิ่งเหล่านี้ไม่ได้พูดถึง, เพราะว่าลาเมคพูดความลับไว้กับเหล่าภรรยาของเขา, และพวกนางกระด้างกระเดื่องต่อเขา, และประกาศสิ่งเหล่านี้ออกไปทั่ว, และไม่มีความสงสาร;"
                },
                {
                    "number": 54,
                    "text": "ดังนั้นลาเมคจึงถูกดูหมิ่น, และถูกขับออกไป, และหาได้มาอยู่ในบรรดาบุตรของมนุษย์ไม่, เกลือกเขาจะตาย."
                },
                {
                    "number": 55,
                    "text": "และด้วยเหตุนี้งานแห่งความมืดจึงเริ่มแพร่ออกไปในบรรดาบุตรทั้งปวงของมนุษย์."
                },
                {
                    "number": 56,
                    "text": "และพระผู้เป็นเจ้าทรงสาปแช่งผืนแผ่นดินด้วยการสาปแช่งอันสาหัส, และกริ้วคนชั่วร้าย, กริ้วบุตรทั้งปวงของมนุษย์ผู้ที่พระองค์ทรงรังสรรค์ไว้;"
                },
                {
                    "number": 57,
                    "text": "เพราะพวกเขาไม่สดับฟังสุรเสียงของพระองค์, ทั้งไม่เชื่อในพระบุตรองค์เดียวที่ถือกำเนิดของพระองค์, แม้ผู้ที่พระองค์ทรงประกาศว่าจะเสด็จมาในความเรืองโรจน์แห่งเวลา, ผู้ที่ทรงเตรียมไว้นับแต่ก่อนการวางรากฐานของโลก."
                },
                {
                    "number": 58,
                    "text": "และด้วยเหตุนี้จึงเริ่มมีการสั่งสอนพระกิตติคุณ, จากกาลเริ่มต้น, ด้วยการประกาศโดยเทพผู้บริสุทธิ์ที่ส่งออกไปจากที่ประทับของพระผู้เป็นเจ้า, และโดยสุรเสียงของพระองค์เอง, และโดยของประทานแห่งพระวิญญาณบริสุทธิ์."
                },
                {
                    "number": 59,
                    "text": "และสิ่งทั้งปวงจึงยืนยันกับอาดัมดังนั้น, โดยศาสนพิธีศักดิ์สิทธิ์, และพระกิตติคุณที่สั่งสอนออกไป, และประกาศิตที่ส่งออกไป, ว่าพระกิตติคุณจะอยู่ในโลก, จนถึงการสิ้นสุดของโลก; และเป็นไปดังนั้น. เอเมน."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "โมเสส 6",
            "data_type": "chapter",
            "chapter_name": "บทที่ ๖",
            "chapter_summary": [
                "พงศ์พันธุ์ของอาดัมเขียนบันทึกในหนังสือแห่งความทรงจำ—ลูกหลานที่ชอบธรรมของท่านสั่งสอนการกลับใจ—พระผู้เป็นเจ้าทรงเผยพระองค์ต่อเอโนค—เอโนคสั่งสอนพระกิตติคุณ—แผนแห่งความรอดเปิดเผยต่ออาดัม—ท่านได้รับบัพติศมาและฐานะปุโรหิต."
            ],
            "subtitle": [
                "(เดือนพฤศจิกายน–เดือนธันวาคม ค.ศ. ๑๘๓๐)"
            ],
            "verses": [
                {
                    "number": 1,
                    "text": "และอาดัมสดับฟังสุรเสียงของพระผู้เป็นเจ้า, และเรียกหาบุตรทั้งหลายของท่านให้กลับใจ."
                },
                {
                    "number": 2,
                    "text": "และอาดัมเสพสมกับภรรยาท่านอีก, และนางคลอดบุตรคนหนึ่ง, และท่านเรียกชื่อของเขาว่าเสท. และอาดัมสรรเสริญพระนามของพระผู้เป็นเจ้า; เพราะท่านกล่าว : พระผู้เป็นเจ้าทรงกำหนดพงศ์พันธุ์ให้ข้าพเจ้าอีกคนหนึ่ง, แทนอาแบล, ผู้ที่คาอินสังหาร."
                },
                {
                    "number": 3,
                    "text": "และพระผู้เป็นเจ้าทรงเผยพระองค์ต่อเสท, และเขาหาได้ขัดขืนไม่, แต่ถวายเครื่องพลีบูชาอันเป็นที่ยอมรับ, เหมือนกับอาแบล พี่ชายเขา. และบุตรคนหนึ่งเกิดกับเขาด้วย, และเขาเรียกชื่อบุตรว่าเอโนช."
                },
                {
                    "number": 4,
                    "text": "และในเวลานั้นคนเหล่านี้เริ่มเรียกหาพระนามของพระเจ้า, และพระเจ้าทรงอวยพรพวกเขา;"
                },
                {
                    "number": 5,
                    "text": "และมีการเขียนในหนังสือแห่งความทรงจำ, ซึ่งในนั้นมีบันทึกไว้, ในภาษาของอาดัม, เพราะได้ให้ไว้แก่คนมากเท่าที่เรียกหาพระผู้เป็นเจ้าให้เขียนโดยวิญญาณแห่งการดลใจ;"
                },
                {
                    "number": 6,
                    "text": "และโดยพวกเขาลูกหลานของพวกเขาได้รับการสอนให้อ่านและเขียน, โดยมีภาษาซึ่งบริสุทธิ์และไม่เสื่อมเสีย."
                },
                {
                    "number": 7,
                    "text": "บัดนี้ฐานะปุโรหิตเดียวกันนี้, ซึ่งอยู่ในกาลเริ่มต้น, จะอยู่ในการสิ้นสุดของโลกด้วย."
                },
                {
                    "number": 8,
                    "text": "บัดนี้คำพยากรณ์นี้อาดัมพูดไว้, ดังที่พระวิญญาณบริสุทธิ์ทรงดลใจท่าน, และมีการบันทึกลำดับการสืบเชื้อสายของลูก ๆ ของพระผู้เป็นเจ้า. และนี่คือหนังสือของคนรุ่นต่าง ๆ ของอาดัม, โดยกล่าวว่า : ในวันที่พระผู้เป็นเจ้าทรงสร้างมนุษย์, ในลักษณะเหมือนพระผู้เป็นเจ้าพระองค์ทรงรังสรรค์เขา;"
                },
                {
                    "number": 9,
                    "text": "ในรูปลักษณ์ของพระวรกายของพระองค์เอง, ชายและหญิง, พระองค์ทรงสร้างพวกเขา, และทรงอวยพรพวกเขา, และทรงเรียกชื่อพวกเขาว่าอาดัม, ในวันที่พระองค์ทรงสร้างพวกเขาและพวกเขากลายเป็นจิตวิญญาณมีชีวิตในแผ่นดินบนที่รองพระบาทของพระผู้เป็นเจ้า."
                },
                {
                    "number": 10,
                    "text": "และอาดัมมีชีวิตอยู่หนึ่งร้อยสามสิบปี, และให้กำเนิดบุตรคนหนึ่งในลักษณะเหมือนท่านเอง, ตามรูปลักษณ์ของท่านเอง, และเรียกชื่อเขาว่าเสท."
                },
                {
                    "number": 11,
                    "text": "และวันเวลาของอาดัม, หลังจากท่านให้กำเนิดเสท, คือแปดร้อยปี, และท่านให้กำเนิดบุตรและธิดาหลายคน;"
                },
                {
                    "number": 12,
                    "text": "และวันเวลาทั้งหมดที่อาดัมมีชีวิตอยู่คือเก้าร้อยสามสิบปี, และท่านตาย."
                },
                {
                    "number": 13,
                    "text": "เสทมีชีวิตอยู่หนึ่งร้อยห้าปี, และให้กำเนิดเอโนช, และพยากรณ์ในวันเวลาทั้งหมดของท่าน, และสอนเอโนช บุตรของท่านในวิถีทางของพระผู้เป็นเจ้า; ดังนั้นเอโนชจึงพยากรณ์เช่นเดียวกัน."
                },
                {
                    "number": 14,
                    "text": "และเสทมีชีวิตอยู่, หลังจากท่านให้กำเนิดเอโนช, แปดร้อยเจ็ดปี, และให้กำเนิดบุตรและธิดาหลายคน."
                },
                {
                    "number": 15,
                    "text": "และลูกหลานมนุษย์มีจำนวนมากทั่วผืนแผ่นดิน. และในวันเวลานั้นซาตานมีอำนาจปกครองมากในบรรดามนุษย์, และลุกลามในใจพวกเขา; และนับแต่นั้นมามีการทำสงครามและการนองเลือด; และมือของคนคนหนึ่งต่อสู้พี่น้องของตนเอง, ในการหยิบยื่นความตายให้, เนื่องจากงานลับทั้งหลาย, โดยแสวงหาอำนาจ."
                },
                {
                    "number": 16,
                    "text": "วันเวลาทั้งหมดของเสทคือเก้าร้อยสิบสองปี, และท่านตาย."
                },
                {
                    "number": 17,
                    "text": "และเอโนชมีชีวิตอยู่เก้าสิบปี, และให้กำเนิดเคนัน. และเอโนชกับพวกที่เหลืออยู่ของผู้คนแห่งพระผู้เป็นเจ้าออกมาจากแผ่นดิน, ซึ่งเรียกว่าชูลอน, และพำนักในแผ่นดินแห่งคำสัญญาแห่งหนึ่ง, ซึ่งท่านเรียกตามบุตรของท่านเอง, ผู้ซึ่งท่านตั้งชื่อว่าเคนัน."
                },
                {
                    "number": 18,
                    "text": "และเอโนชมีชีวิตอยู่, หลังจากท่านให้กำเนิดเคนัน, แปดร้อยสิบห้าปี, และให้กำเนิดบุตรและธิดาหลายคน. และวันเวลาทั้งหมดของเอโนชคือเก้าร้อยห้าปี, และท่านตาย."
                },
                {
                    "number": 19,
                    "text": "และเคนันมีชีวิตอยู่เจ็ดสิบปี, และให้กำเนิดมาหะลาเลล; และเคนันมีชีวิตอยู่หลังจากท่านให้กำเนิดมาหะลาเลลแปดร้อยสี่สิบปี, และให้กำเนิดบุตรและธิดา. และวันเวลาทั้งหมดของเคนันคือเก้าร้อยสิบปี, และท่านตาย."
                },
                {
                    "number": 20,
                    "text": "และมาหะลาเลลมีชีวิตอยู่หกสิบห้าปี, และให้กำเนิดยาเรด; และมาหะลาเลลมีชีวิตอยู่, หลังจากท่านให้กำเนิดยาเรด, แปดร้อยสามสิบปี, และให้กำเนิดบุตรและธิดา. และวันเวลาทั้งหมดของมาหะลาเลลคือแปดร้อยเก้าสิบห้าปี, และท่านตาย."
                },
                {
                    "number": 21,
                    "text": "และยาเรดมีชีวิตอยู่หนึ่งร้อยหกสิบสองปี, และให้กำเนิดเอโนค; และยาเรดมีชีวิตอยู่, หลังจากท่านให้กำเนิดเอโนค, แปดร้อยปี, และให้กำเนิดบุตรและธิดา. และยาเรดสอนเอโนคในวิถีทางทั้งปวงของพระผู้เป็นเจ้า."
                },
                {
                    "number": 22,
                    "text": "และนี่คือลำดับการสืบเชื้อสายของบุตรทั้งหลายของอาดัม, ผู้เป็นบุตรของพระผู้เป็นเจ้า, ผู้ซึ่งองค์พระผู้เป็นเจ้า, พระองค์เอง, ทรงสนทนาด้วย."
                },
                {
                    "number": 23,
                    "text": "และพวกเขาเป็นผู้สั่งสอนความชอบธรรม, และพูดและพยากรณ์, และเรียกหามนุษย์ทั้งปวง, ทุกแห่งหน, ให้กลับใจ; และมีการสอนศรัทธาแก่ลูกหลานมนุษย์."
                },
                {
                    "number": 24,
                    "text": "และเหตุการณ์ได้บังเกิดขึ้นคือ วันเวลาทั้งหมดของยาเรดคือเก้าร้อยหกสิบสองปี, และท่านตาย."
                },
                {
                    "number": 25,
                    "text": "และเอโนคมีชีวิตอยู่หกสิบห้าปี, และให้กำเนิดเมธูเสลาห์."
                },
                {
                    "number": 26,
                    "text": "และเหตุการณ์ได้บังเกิดขึ้นคือเอโนคเดินทางไปในแผ่นดิน, ในบรรดาผู้คน; และขณะที่ท่านเดินทาง, พระวิญญาณของพระผู้เป็นเจ้าเสด็จออกจากสวรรค์ลงมา, และสถิตอยู่กับท่าน."
                },
                {
                    "number": 27,
                    "text": "และท่านได้ยินพระสุรเสียงจากสวรรค์, ตรัสว่า : เอโนค, บุตรของเรา, จงพยากรณ์แก่ผู้คนเหล่านี้, และกล่าวแก่พวกเขา—จงกลับใจ, เพราะพระเจ้าตรัสดังนี้ : เราโกรธผู้คนเหล่านี้, และความโกรธอันรุนแรงของเราดาลเดือดกับพวกเขา; เพราะใจพวกเขาแข็งกระด้างขึ้น, และหูพวกเขาตึงต่อการได้ยิน, และสายตาพวกเขามองเห็นได้ไม่ไกล;"
                },
                {
                    "number": 28,
                    "text": "และสำหรับหลายรุ่นมานี้, นับแต่วันที่เราสร้างพวกเขา, พวกเขาหลงทางไป, และปฏิเสธเรา, และแสวงหาคำแนะนำของตนเองในความมืด; และในความน่าชิงชังของตนเอง พวกเขาวางแผนกระทำฆาตกรรม, และมิได้รักษาบัญญัติ, ซึ่งเราให้แก่อาดัม, บิดาพวกเขา."
                },
                {
                    "number": 29,
                    "text": "ดังนั้น, พวกเขาจึงกล่าวคำสาบานเท็จไว้กับตน, และ, โดยคำสาบานของพวกเขา, พวกเขานำความตายมาสู่ตนเอง; และเราเตรียมนรกแห่งหนึ่งไว้ให้พวกเขา, หากพวกเขาหากลับใจไม่;"
                },
                {
                    "number": 30,
                    "text": "และนี่คือประกาศิต, ซึ่งเราส่งออกไปในการเริ่มต้นของโลก, จากปากของเราเอง, นับแต่การวางรากฐานของโลก, และโดยปากของผู้รับใช้ทั้งหลายของเรา, บรรพบุรุษทั้งหลายของเจ้า, เราประกาศิตไว้, แม้ดังที่จะส่งประกาศิตนั้นออกไปในโลก, จนถึงสุดแดนของมัน."
                },
                {
                    "number": 31,
                    "text": "และเมื่อเอโนคได้ยินถ้อยคำเหล่านี้แล้ว, ท่านน้อมกายลงสู่พื้นดิน, ต่อพระพักตร์พระเจ้า, และทูลต่อพระพักตร์พระเจ้า, โดยกล่าวว่า : เหตุใดเล่าข้าพระองค์จึงได้รับความโปรดปรานในสายพระเนตรของพระองค์, และเป็นเพียงคนหนุ่ม, และผู้คนทั้งปวงเกลียดชังข้าพระองค์; เพราะข้าพระองค์เชื่องช้าในการพูด; เหตุใดข้าพระองค์จึงได้เป็นผู้รับใช้ของพระองค์ ?"
                },
                {
                    "number": 32,
                    "text": "และพระเจ้าตรัสกับเอโนค : จงออกไปและทำดังที่เราบัญชาเจ้า, และไม่มีมนุษย์คนใดจะทิ่มแทงเจ้า. จงอ้าปากของเจ้า, และเราจะเติมให้เต็ม, และเราจะให้เจ้าเอ่ยปาก, เพราะเนื้อหนังทั้งปวงอยู่ในมือเรา, และเราจะทำตามที่เราเห็นว่าดี."
                },
                {
                    "number": 33,
                    "text": "จงกล่าวแก่ผู้คนเหล่านี้ : ท่านจงเลือกเสียแต่วันนี้, ที่จะรับใช้พระเจ้า พระผู้เป็นเจ้าผู้ทรงรังสรรค์ท่าน."
                },
                {
                    "number": 34,
                    "text": "ดูเถิด พระวิญญาณของเราอยู่กับเจ้า, ดังนั้นถ้อยคำทั้งหมดของเจ้าเราจะรับรอง; และภูเขาจะหลบหนีไปต่อหน้าเจ้า, และแม่น้ำจะหันไปจากวิถีของมัน; และเจ้าจะอยู่กับเรา, และเรากับเจ้า; ฉะนั้นจงเดินกับเรา."
                },
                {
                    "number": 35,
                    "text": "และพระเจ้ารับสั่งกับเอโนค, และตรัสกับท่าน : จงเจิมดวงตาของเจ้าด้วยดินเหนียว, และล้างมัน, และเจ้าจะมองเห็น. และท่านทำเช่นนั้น."
                },
                {
                    "number": 36,
                    "text": "และท่านมองเห็นวิญญาณทั้งหลายที่พระผู้เป็นเจ้าทรงสร้างไว้; และท่านมองเห็นสิ่งซึ่งดวงตาฝ่ายธรรมชาติมองไม่เห็นด้วย; และนับแต่นั้นมามีการกล่าวขวัญไปทั่วแผ่นดินว่า : พระเจ้าทรงยกผู้หยั่งรู้คนหนึ่งสำหรับผู้คนของพระองค์."
                },
                {
                    "number": 37,
                    "text": "และเหตุการณ์ได้บังเกิดขึ้นคือ เอโนคออกไปในแผ่นดิน, ในบรรดาผู้คน, โดยยืนบนเนินเขาและสถานที่สูง, และร้องด้วยเสียงอันดัง, เป็นพยานว่ากล่าวการกระทำของพวกเขา; และคนทั้งปวงขุ่นเคืองเนื่องจากท่าน."
                },
                {
                    "number": 38,
                    "text": "และพวกเขาออกมาฟังท่าน, บนสถานที่สูง, โดยกล่าวแก่ผู้ดูแลกระโจม : เจ้าจงอยู่ที่นี่และดูแลกระโจม, ขณะพวกเราไปที่โน่นเพื่อดูผู้หยั่งรู้, เพราะเขาพยากรณ์, และมีสิ่งประหลาดในแผ่นดิน; คนป่าคนหนึ่งมาอยู่ในบรรดาพวกเรา."
                },
                {
                    "number": 39,
                    "text": "และเหตุการณ์ได้บังเกิดขึ้นเมื่อพวกเขาได้ฟังท่าน, ไม่มีผู้ใดจับท่าน; เพราะความกลัวเกิดกับพวกเขาทุกคนที่ได้ฟังท่าน; เพราะท่านเดินกับพระผู้เป็นเจ้า."
                },
                {
                    "number": 40,
                    "text": "และมีชายคนหนึ่งมาหาท่าน, ซึ่งชื่อของเขาคือมาหิยาห์, และกล่าวแก่ท่าน : บอกพวกเรามาตามตรงเถิดว่าท่านคือใคร, และท่านมาจากไหน ?"
                },
                {
                    "number": 41,
                    "text": "และท่านกล่าวแก่พวกเขา : ข้าพเจ้าออกมาจากแผ่นดินแห่งเคนัน, แผ่นดินบรรพบุรุษของข้าพเจ้า, แผ่นดินแห่งความชอบธรรมจนถึงวันนี้. และบิดาข้าพเจ้าสอนข้าพเจ้าในวิถีทางทั้งปวงของพระผู้เป็นเจ้า."
                },
                {
                    "number": 42,
                    "text": "และเหตุการณ์ได้บังเกิดขึ้น, ขณะที่ข้าพเจ้าเดินทางจากแผ่นดินแห่งเคนัน, ใกล้ทะเลทางตะวันออก, ข้าพเจ้าเห็นนิมิต; และดูเถิด, สวรรค์นั้นข้าพเจ้าได้เห็น, และพระเจ้ารับสั่งกับข้าพเจ้า, และประทานพระบัญชาแก่ข้าพเจ้า; ดังนั้น, เพราะเหตุนี้, เพื่อรักษาพระบัญชา, ข้าพเจ้าจึงพูดถ้อยคำเหล่านี้ออกมา."
                },
                {
                    "number": 43,
                    "text": "และเอโนคกล่าววาทะของท่านต่อไป, โดยกล่าวว่า : พระเจ้าซึ่งรับสั่งกับข้าพเจ้า, องค์เดียวกันนี้ทรงเป็นพระผู้เป็นเจ้าแห่งสวรรค์, และพระองค์ทรงเป็นพระผู้เป็นเจ้าของข้าพเจ้า, และพระผู้เป็นเจ้าของท่าน, และท่านเป็นพี่น้องของข้าพเจ้า, และเหตุใดท่านจึงให้คำแนะนำตนเอง, และปฏิเสธพระผู้เป็นเจ้าแห่งสวรรค์เล่า ?"
                },
                {
                    "number": 44,
                    "text": "ฟ้าสวรรค์นั้นพระองค์ทรงรังสรรค์; แผ่นดินโลกเป็นที่รองพระบาทของพระองค์; และรากฐานของมันเป็นของพระองค์. ดูเถิด, พระองค์ทรงวางรากฐานไว้, พระองค์ทรงนำไพร่พลมนุษย์มาอยู่บนพื้นผิวของมัน."
                },
                {
                    "number": 45,
                    "text": "และความตายมาถึงบรรพบุรุษของเรา; กระนั้นก็ตามเรายังรู้จักพวกเขา, และจะปฏิเสธไม่ได้, และแม้คนแรกของทั้งหมดเราก็รู้จัก, แม้อาดัม."
                },
                {
                    "number": 46,
                    "text": "เพราะหนังสือแห่งความทรงจำเราเขียนไว้ในบรรดาพวกเรา, ตามแบบซึ่งประทานไว้โดยนิ้วพระหัตถ์ของพระผู้เป็นเจ้า; และประทานไว้ในภาษาของเราเอง."
                },
                {
                    "number": 47,
                    "text": "และขณะที่เอโนคพูดถ้อยคำของพระผู้เป็นเจ้าออกมา, ผู้คนตัวสั่น, และทนอยู่ตรงหน้าท่านไม่ได้."
                },
                {
                    "number": 48,
                    "text": "และท่านกล่าวแก่พวกเขา : เพราะว่าอาดัมตก, พวกเราจึงเป็นอยู่; และโดยการตกของท่านจึงบังเกิดความตาย; และเราถูกกำหนดเป็นผู้มีส่วนในความเศร้าหมองและความโศกเศร้า."
                },
                {
                    "number": 49,
                    "text": "ดูเถิด ซาตานมาในบรรดาลูกหลานมนุษย์, และล่อลวงคนเหล่านั้นให้นมัสการเขา; และมนุษย์กลายเป็นคนมีตัณหา, ราคจริต, และเป็นเหมือนมาร, และถูกกันไว้จากที่ประทับของพระผู้เป็นเจ้า."
                },
                {
                    "number": 50,
                    "text": "แต่พระผู้เป็นเจ้าทรงทำให้เป็นที่รู้แก่บรรพบุรุษของเราว่ามนุษย์ทั้งปวงต้องกลับใจ."
                },
                {
                    "number": 51,
                    "text": "และพระองค์ทรงเรียกหาอาดัม บิดาของเราโดยสุรเสียงของพระองค์เอง, โดยตรัสว่า : เราคือพระผู้เป็นเจ้า; เรารังสรรค์โลก, และมนุษย์ก่อนพวกเขาเป็นอยู่ในเนื้อหนัง."
                },
                {
                    "number": 52,
                    "text": "และพระองค์ตรัสกับท่านด้วยว่า : หากเจ้าจะหันมาหาเรา, และสดับฟังเสียงของเรา, และเชื่อ, และกลับใจจากการล่วงละเมิดทั้งปวงของเจ้า, และรับบัพติศมา, แม้ในน้ำ, ในพระนามของพระบุตรองค์เดียวที่ถือกำเนิดของเรา, ผู้ทรงเปี่ยมด้วยพระคุณและความจริง, ซึ่งคือพระเยซูคริสต์, พระนามเดียวเท่านั้นซึ่งจะให้ไว้ภายใต้ฟ้าสวรรค์, ซึ่งโดยพระนามนั้นความรอดจะมาถึงลูกหลานมนุษย์, เจ้าจะได้รับของประทานแห่งพระวิญญาณบริสุทธิ์, โดยขอสิ่งทั้งปวงในพระนามของพระองค์, และสิ่งใดก็ตามที่เจ้าจะขอ, ก็จะให้มันแก่เจ้า."
                },
                {
                    "number": 53,
                    "text": "และอาดัม บิดาของเราพูดกับพระเจ้า, และทูลว่า : เหตุใดเล่ามนุษย์จึงต้องกลับใจและรับบัพติศมาในน้ำ ? และพระเจ้าตรัสกับอาดัม : ดูเถิด เราให้อภัยเจ้าในการล่วงละเมิดของเจ้าในสวนแห่งเอเดน."
                },
                {
                    "number": 54,
                    "text": "จากเหตุนี้เองมีการกล่าวขวัญไปทั่วในบรรดาผู้คน, ว่าพระบุตรของพระผู้เป็นเจ้าทรงชดใช้ความผิดดั้งเดิม, ซึ่งในนั้นบาปของบิดามารดาจะตอบไว้บนศีรษะของลูกไม่ได้, เพราะพวกเขาปลอดบาปนับแต่การวางรากฐานของโลก."
                },
                {
                    "number": 55,
                    "text": "และพระเจ้ารับสั่งกับอาดัม, โดยตรัสว่า : ตราบเท่าที่ลูก ๆ ของเจ้ากำเนิดในบาปฉันใด, เมื่อพวกเขาเริ่มเติบโตขึ้น, บาปย่อมกำเนิดในใจพวกเขาฉันนั้น, และพวกเขาลิ้มรสความขมขื่น, เพื่อพวกเขาจะรู้จักให้คุณค่าแก่ความดี."
                },
                {
                    "number": 56,
                    "text": "และให้แก่พวกเขาที่จะรู้จักความดีจากความชั่ว; ดังนั้น พวกเขาจึงเป็นผู้มีสิทธิ์เสรีของตนเอง, และเราให้กฎและบัญญัติอีกข้อหนึ่งแก่เจ้า."
                },
                {
                    "number": 57,
                    "text": "ดังนั้นจงสอนลูกหลานของเจ้า, ว่ามนุษย์ทั้งปวง, ทุกแห่งหน, ต้องกลับใจ, มิฉะนั้นพวกเขาจะไม่มีทางสืบทอดอาณาจักรของพระผู้เป็นเจ้าเป็นมรดกได้เลย, เพราะสิ่งไม่สะอาดจะพำนักที่นั่นไม่ได้, หรือพำนักในที่ประทับของพระองค์ก็ไม่ได้; เพราะ, ในภาษาของอาดัม, มหาบุรุษแห่งความบริสุทธิ์คือพระนามของพระองค์, และพระนามของพระองค์เดียวที่ถือกำเนิดของพระองค์คือบุตรแห่งพระมหาบุรุษ, แม้พระเยซูคริสต์, พระผู้พิพากษาที่ชอบธรรม, ผู้จะเสด็จมาในความเรืองโรจน์แห่งเวลา."
                },
                {
                    "number": 58,
                    "text": "ฉะนั้นเราจึงให้บัญญัติข้อหนึ่งแก่เจ้า, ให้สอนสิ่งเหล่านี้อย่างเปิดเผยแก่ลูกหลานของเจ้า, โดยกล่าวว่า :"
                },
                {
                    "number": 59,
                    "text": "คือโดยเหตุของการล่วงละเมิดการตกจึงเกิดขึ้น, การตกนั้นนำมาซึ่งความตาย, และตราบเท่าที่เจ้าเกิดมาในโลกโดยน้ำ, และโลหิต, และวิญญาณ, ซึ่งเรารังสรรค์ไว้, และจากผงธุลีกลายเป็นจิตวิญญาณมีชีวิตฉันใด, แม้ฉันนั้นเจ้าต้องเกิดใหม่สู่อาณาจักรแห่งสวรรค์, โดยน้ำ, และโดยพระวิญญาณ, และสะอาดโดยพระโลหิต, แม้พระโลหิตของพระองค์เดียวที่ถือกำเนิดของเรา; เพื่อเจ้าจะได้รับการชำระให้บริสุทธิ์จากบาปทั้งปวง, และยินดีกับถ้อยคำแห่งชีวิตนิรันดร์ในโลกนี้, และชีวิตนิรันดร์ในโลกที่จะมาถึง, แม้รัศมีภาพอมตะ;"
                },
                {
                    "number": 60,
                    "text": "เพราะโดยน้ำเจ้ารักษาบัญญัติ; โดยพระวิญญาณเจ้าได้รับการรับรอง, และโดยพระโลหิตเจ้าได้รับการชำระให้บริสุทธิ์;"
                },
                {
                    "number": 61,
                    "text": "ฉะนั้นจึงให้สิ่งนี้เพื่อจะอยู่กับเจ้า; พยานแห่งสวรรค์; พระผู้ปลอบโยน; สิ่งที่ส่งเสริมความสงบแห่งรัศมีภาพอมตะ; ความจริงของสิ่งทั้งปวง; สิ่งซึ่งชุบชีวิตให้สิ่งทั้งปวง, ซึ่งทำให้สิ่งทั้งปวงมีชีวิต; สิ่งซึ่งรู้สิ่งทั้งปวง, และมีเดชานุภาพทั้งปวงตามปัญญา, ความเมตตา, ความจริง, ความยุติธรรม, และความเที่ยงธรรม."
                },
                {
                    "number": 62,
                    "text": "และบัดนี้, ดูเถิด, เรากล่าวแก่เจ้า : นี่คือแผนแห่งความรอดเพื่อมนุษย์ทั้งปวง, โดยทางพระโลหิตของพระองค์เดียวที่ถือกำเนิดของเรา, ผู้จะเสด็จมาในความเรืองโรจน์แห่งเวลา."
                },
                {
                    "number": 63,
                    "text": "และดูเถิด, สิ่งทั้งปวงมีลักษณะที่เหมือนกัน, และสิ่งทั้งปวงสร้างและรังสรรค์ขึ้นเพื่อกล่าวคำพยานถึงเรา, ทั้งสิ่งซึ่งเป็นฝ่ายโลก, และสิ่งซึ่งเป็นฝ่ายวิญญาณ; สิ่งซึ่งอยู่ในฟ้าสวรรค์เบื้องบน, และสิ่งซึ่งอยู่บนผืนแผ่นดิน, และสิ่งซึ่งอยู่ในผืนแผ่นดิน, และสิ่งซึ่งอยู่ใต้ผืนแผ่นดิน, ทั้งเบื้องบนและเบื้องล่าง : สิ่งทั้งปวงกล่าวคำพยานถึงเรา."
                },
                {
                    "number": 64,
                    "text": "และเหตุการณ์ได้บังเกิดขึ้น, เมื่อพระเจ้ารับสั่งกับอาดัม, บิดาของเราแล้ว, คืออาดัมร้องทูลพระเจ้า, และพระวิญญาณของพระเจ้าพาท่านไป, และนำลงไปในน้ำ, และวางไว้ใต้น้ำ, และนำออกมาจากน้ำ."
                },
                {
                    "number": 65,
                    "text": "และท่านจึงรับบัพติศมาดังนั้น, และพระวิญญาณของพระผู้เป็นเจ้าเสด็จลงมาบนท่าน, และท่านจึงเกิดจากพระวิญญาณดังนั้น, และกลายเป็นผู้ที่ได้รับการชุบชีวิตในจิต."
                },
                {
                    "number": 66,
                    "text": "และท่านได้ยินพระสุรเสียงมาจากสวรรค์, ตรัสว่า : เจ้ารับบัพติศมาด้วยไฟ, และด้วยพระวิญญาณบริสุทธิ์. นี่คือพยานของพระบิดา, และพระบุตร, นับแต่นี้ไปและตลอดกาล;"
                },
                {
                    "number": 67,
                    "text": "และเจ้าเป็นคนในระเบียบของพระองค์ผู้ทรงปราศจากการเริ่มต้นของวันหรือการสิ้นสุดของปี, จากชั่วนิรันดรถึงชั่วนิรันดร."
                },
                {
                    "number": 68,
                    "text": "ดูเถิด, เจ้าเป็นหนึ่งเดียวกันกับเรา, บุตรคนหนึ่งของพระผู้เป็นเจ้า; และดังนั้นคนทั้งปวงจะเป็นบุตรของเรา. เอเมน."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "โมเสส 7",
            "data_type": "chapter",
            "chapter_name": "บทที่ ๗",
            "chapter_summary": [
                "เอโนคสอน, นำผู้คน, และเคลื่อนย้ายภูเขา—นครแห่งไซอันได้รับการสถาปนา—เอโนคมองเห็นล่วงหน้าถึงการเสด็จมาของบุตรแห่งพระมหาบุรุษ, การพลีพระชนม์ชีพเพื่อการชดใช้ของพระองค์, และการฟื้นคืนชีวิตของวิสุทธิชน—เขามองเห็นล่วงหน้าถึงการฟื้นฟู, การรวบรวม, การเสด็จมาครั้งที่สอง, และการกลับคืนของไซอัน."
            ],
            "subtitle": [
                "(เดือนธันวาคม ค.ศ. ๑๘๓๐)"
            ],
            "verses": [
                {
                    "number": 1,
                    "text": "และเหตุการณ์ได้บังเกิดขึ้นคือ เอโนคกล่าววาทะของเขาต่อไป, โดยกล่าวว่า : ดูเถิด, อาดัมบิดาเราสอนเรื่องเหล่านี้, และหลายคนเชื่อและมาเป็นบุตรของพระผู้เป็นเจ้า, และหลายคนหาได้เชื่อไม่, และตายในบาปของพวกเขา, และเฝ้ารอด้วยความหวาดกลัว, ในความทรมาน, ถึงความเคืองแค้นดังเพลิงแห่งพระพิโรธของพระผู้เป็นเจ้าที่จะเทลงบนพวกเขา."
                },
                {
                    "number": 2,
                    "text": "และนับแต่เวลานั้นมาเอโนคเริ่มพยากรณ์, โดยกล่าวแก่ผู้คน, ว่า : ขณะที่ข้าพเจ้าเดินทาง, และยืนอยู่บนสถานที่ เมหุยาห์, และร้องทูลพระเจ้า, มีพระสุรเสียงมาจากสวรรค์, ตรัสว่า—เจ้าจงหันกลับไป, และเจ้าจงขึ้นไปบนภูเขาสิเมโอน."
                },
                {
                    "number": 3,
                    "text": "และเหตุการณ์ได้บังเกิดขึ้นคือข้าพเจ้าหันกลับไปและขึ้นไปบนภูเขา; และขณะที่ข้าพเจ้ายืนอยู่บนภูเขา, ข้าพเจ้าเห็นฟ้าสวรรค์เปิด, และรัศมีภาพห่อหุ้มข้าพเจ้าไว้;"
                },
                {
                    "number": 4,
                    "text": "และข้าพเจ้าเห็นพระเจ้า; และพระองค์ทรงยืนอยู่ตรงหน้าข้าพเจ้า, และพระองค์ตรัสกับข้าพเจ้า, แม้ดังคนคนหนึ่งพูดกับอีกคนหนึ่ง, ตรงหน้า; และพระองค์ตรัสกับข้าพเจ้าว่า : จงดูเถิด, และเราจะให้เจ้าเห็นโลกในระยะเวลาต่อเนื่องกันหลายรุ่น."
                },
                {
                    "number": 5,
                    "text": "และเหตุการณ์ได้บังเกิดขึ้นคือ ข้าพเจ้ามองเห็นในหุบเขาแห่งชัม, และดูสิ, ผู้คนมากมายซึ่งพำนักในกระโจม, ซึ่งคือผู้คนแห่งชัม."
                },
                {
                    "number": 6,
                    "text": "และพระเจ้าตรัสกับข้าพเจ้าอีกว่า : จงดูเถิด; และข้าพเจ้ามองไปทางทิศเหนือ, และข้าพเจ้ามองเห็นผู้คนแห่งคานาอัน, ซึ่งพำนักในกระโจม."
                },
                {
                    "number": 7,
                    "text": "และพระเจ้าตรัสกับข้าพเจ้า : จงพยากรณ์; และข้าพเจ้าพยากรณ์, โดยกล่าวว่า : ดูเถิด ผู้คนแห่งคานาอัน, ซึ่งมีจำนวนมาก, จะออกไปในขบวนรบเพื่อต่อสู้กับผู้คนแห่งชัม, และจะสังหารพวกเขาจนพวกเขาจะถูกทำลายสิ้น; และผู้คนแห่งคานาอันจะแยกกันออกไปในแผ่นดิน, และแผ่นดินจะแห้งแล้งและกันดาร, และไม่มีผู้คนอื่นใดจะพำนักที่นั่นนอกจากผู้คนแห่งคานาอัน;"
                },
                {
                    "number": 8,
                    "text": "เพราะดูเถิด, พระเจ้าจะทรงสาปแช่งแผ่นดินด้วยความร้อนจัด, และความแห้งแล้งของมันจะเป็นเช่นนั้นตลอดกาล; และความดำเกิดกับลูกหลานทั้งปวงแห่งคานาอัน, จนพวกเขาถูกเกลียดชังในบรรดาผู้คนทั้งปวง."
                },
                {
                    "number": 9,
                    "text": "และเหตุการณ์ได้บังเกิดขึ้นคือ พระเจ้าตรัสกับข้าพเจ้า : จงดูเถิด; และข้าพเจ้ามองดู, และข้าพเจ้ามองเห็นแผ่นดินแห่งชาโรน, และแผ่นดินแห่งเอโนค, และแผ่นดินแห่งออมเนอร์, และแผ่นดินแห่งเฮไน, และแผ่นดินแห่งเชม, และแผ่นดินแห่งเฮเนอร์, และแผ่นดินแห่งฮานันนีฮาห์, และผู้อยู่อาศัยทั้งปวงในนั้น;"
                },
                {
                    "number": 10,
                    "text": "และพระเจ้าตรัสกับข้าพเจ้า : จงไปหาผู้คนเหล่านี้, และกล่าวแก่พวกเขา—จงกลับใจ, เกลือกเราจะออกมาและลงทัณฑ์พวกเขาด้วยคำสาปแช่ง, และพวกเขาจะตาย."
                },
                {
                    "number": 11,
                    "text": "และพระองค์ประทานพระบัญญัติข้อหนึ่งแก่ข้าพเจ้าว่า ข้าพเจ้าจะให้บัพติศมาในพระนามของพระบิดา, และของพระบุตร, ซึ่งทรงเปี่ยมด้วยพระคุณและความจริง, และของพระวิญญาณบริสุทธิ์, ซึ่งรับสั่งคำพยานถึงพระบิดาและพระบุตร."
                },
                {
                    "number": 12,
                    "text": "และเหตุการณ์ได้บังเกิดขึ้นคือ เอโนคเรียกหาผู้คนทั้งปวงต่อไป, ยกเว้นผู้คนแห่งคานาอัน, ให้กลับใจ;"
                },
                {
                    "number": 13,
                    "text": "และศรัทธาของเอโนคมั่นคงยิ่งนักจนเขานำผู้คนของพระผู้เป็นเจ้า, และศัตรูของพวกเขามารบกับพวกเขา; และเขาพูดพระคำของพระเจ้า, และแผ่นดินโลกสั่นสะเทือน, และภูเขาหลบหนีไป, แม้ตามคำสั่งของเขา; และบรรดาแม่น้ำที่มีสายน้ำเบนไปจากวิถีของมัน; และเสียงคำรามของฝูงสิงโตได้ยินออกมาจากแดนทุรกันดาร; และประชาชาติทั้งปวงหวาดกลัวยิ่งนัก, คำของเอโนคทรงพลังยิ่ง, และพลังของภาษาซึ่งพระผู้เป็นเจ้าประทานให้เขาทรงอานุภาพยิ่ง."
                },
                {
                    "number": 14,
                    "text": "มีแผ่นดินแห่งหนึ่งขึ้นมาจากห้วงลึกของทะเลด้วย, และความหวาดกลัวของศัตรูแห่งผู้คนของพระผู้เป็นเจ้าใหญ่หลวงยิ่งนัก, จนพวกเขาหลบหนีและยืนอยู่ห่างออกไป และไปบนแผ่นดินซึ่งขึ้นมาจากห้วงลึกของทะเล."
                },
                {
                    "number": 15,
                    "text": "และบรรดายักษ์ของแผ่นดิน, เช่นเดียวกัน, ยืนอยู่ห่างออกไป; และมีคำสาปแช่งออกไปสู่ผู้คนทั้งปวงที่ต่อสู้กับพระผู้เป็นเจ้า;"
                },
                {
                    "number": 16,
                    "text": "และนับแต่เวลานั้นมามีสงครามและการนองเลือดในบรรดาพวกเขา; แต่พระเจ้าเสด็จมาและทรงพำนักกับผู้คนของพระองค์, และพวกเขาดำรงอยู่ในความชอบธรรม."
                },
                {
                    "number": 17,
                    "text": "ความเกรงกลัวพระเจ้าอยู่บนประชาชาติทั้งปวง, รัศมีภาพของพระเจ้ามหาศาลยิ่งนัก, ซึ่งอยู่บนผู้คนของพระองค์. และพระเจ้าทรงอวยพรแผ่นดิน, และพวกเขาได้รับพรบนภูเขา, และบนสถานที่สูง, และเจริญรุ่งเรือง."
                },
                {
                    "number": 18,
                    "text": "และพระเจ้าทรงเรียกผู้คนของพระองค์ว่าไซอัน, เพราะพวกเขามีจิตใจเดียวและความคิดเดียว, และดำรงอยู่ในความชอบธรรม; และไม่มีคนจนในบรรดาพวกเขา."
                },
                {
                    "number": 19,
                    "text": "และเอโนคสืบต่อการสั่งสอนของเขาในความชอบธรรมแก่ผู้คนของพระผู้เป็นเจ้า. และเหตุการณ์ได้บังเกิดขึ้นในวันเวลาของเขา, คือเขาสร้างนครหนึ่งที่เรียกว่านครแห่งความบริสุทธิ์, แม้ไซอัน."
                },
                {
                    "number": 20,
                    "text": "และเหตุการณ์ได้บังเกิดขึ้นคือเอโนคพูดกับพระเจ้า; และเขาทูลพระเจ้า : แน่นอนว่าไซอันจะพำนักในความปลอดภัยตลอดกาล. แต่พระเจ้าตรัสกับเอโนค : ไซอันเราได้อวยพร, แต่พวกที่เหลืออยู่ของผู้คนเราได้สาปแช่ง."
                },
                {
                    "number": 21,
                    "text": "และเหตุการณ์ได้บังเกิดขึ้นคือพระเจ้าทรงทำให้เอโนคเห็นผู้อยู่อาศัยทั้งปวงของแผ่นดินโลก; และเขามองดู, และดูเถิด, ไซอัน, ตามวิถีแห่งเวลา, พระองค์ทรงรับขึ้นสู่สวรรค์. และพระเจ้าตรัสกับเอโนค : จงดูเรือนพำนักของเราตลอดกาล."
                },
                {
                    "number": 22,
                    "text": "และเอโนคมองเห็นพวกที่เหลืออยู่ของผู้คนซึ่งเป็นบุตรทั้งหลายของอาดัมด้วย; และพวกเขาคือการผสมผสานของพงศ์พันธุ์ทั้งปวงของอาดัมยกเว้นก็แต่พงศ์พันธุ์ของคาอิน, เพราะพงศ์พันธุ์ของคาอินดำ, และไม่มีที่อยู่ในบรรดาพวกเขา."
                },
                {
                    "number": 23,
                    "text": "และหลังจากที่ทรงรับไซอันขึ้นสู่สวรรค์แล้ว, เอโนคมองดู, และดูเถิด, ประชาชาติทั้งปวงของแผ่นดินโลกอยู่ต่อหน้าเขา;"
                },
                {
                    "number": 24,
                    "text": "และรุ่นแล้วรุ่นเล่าเกิดมาและล่วงลับไป; และเอโนคอยู่ ณ ที่สูงและยกขึ้นสู่ที่สูง, แม้ในพระอุระของพระบิดา, และของบุตรแห่งพระมหาบุรุษ; และดูเถิด, อำนาจของซาตานอยู่ทั่วพื้นพิภพ."
                },
                {
                    "number": 25,
                    "text": "และเขาเห็นเหล่าเทพลงมาจากสวรรค์; และเขาได้ยินเสียงอุโฆษซึ่งกล่าวว่า : วิบัติ, วิบัติจงมีแก่ผู้อยู่อาศัยของแผ่นดินโลก."
                },
                {
                    "number": 26,
                    "text": "และเขามองเห็นซาตาน; และซาตานมีโซ่เส้นมหึมาในมือเขา, และมันบดบังทั่วทั้งพื้นพิภพด้วยความมืด; และเขาแหงนหน้าและหัวเราะ, และบรรดาเทพของเขาชื่นชมยินดี."
                },
                {
                    "number": 27,
                    "text": "และเอโนคมองเห็นเหล่าเทพลงมาจากสวรรค์, โดยแสดงประจักษ์พยานถึงพระบิดาและพระบุตร; และพระวิญญาณบริสุทธิ์เสด็จลงมาบนคนหลายคน, และเดชานุภาพแห่งสวรรค์พาพวกเขาขึ้นไปไซอัน."
                },
                {
                    "number": 28,
                    "text": "และเหตุการณ์ได้บังเกิดขึ้นคือ พระผู้เป็นเจ้าแห่งสวรรค์ทอดพระเนตรพวกที่เหลืออยู่ของผู้คน, และพระองค์ทรงกันแสง; และเอโนคกล่าวคำพยานถึงเรื่องนี้, โดยกล่าวว่า : ไฉนสวรรค์จึงร่ำไห้, และหลั่งน้ำตาของพวกเขาให้ไหลรินดังสายฝนบนภูเขา ?"
                },
                {
                    "number": 29,
                    "text": "และเอโนคทูลพระเจ้า : ไฉนพระองค์จะทรงกันแสงได้, โดยเห็นว่าพระองค์ทรงบริสุทธิ์, และทรงดำรงอยู่จากชั่วนิรันดรถึงชั่วนิรันดร ?"
                },
                {
                    "number": 30,
                    "text": "และหากอยู่ในวิสัยที่มนุษย์จะนับอนุภาคทั้งหลายของแผ่นดินโลกได้, แท้จริงแล้ว, แผ่นดินโลกนับล้าน ๆ เฉกเช่นโลกนี้, ก็ยังไม่ถือว่านี่คือการเริ่มต้นจำนวนงานสร้างทั้งหลายของพระองค์; และม่านทั้งหลายของพระองค์ยังคงกางกั้นไว้; ทว่าพระองค์ทรงอยู่ที่นั่น, และพระอุระของพระองค์ทรงอยู่ที่นั่น; และพระองค์ทรงเที่ยงธรรมด้วย, พระองค์ทรงมีพระเมตตาและพระกรุณาตลอดกาล;"
                },
                {
                    "number": 31,
                    "text": "และพระองค์ทรงรับไซอันสู่พระอุระของพระองค์เอง, จากงานสร้างทั้งปวงของพระองค์, จากชั่วนิรันดรถึงชั่วนิรันดร; และไม่มีสิ่งใดเลยนอกจากสันติสุข, ความยุติธรรม, และความจริงที่เป็นราชนิเวศน์แห่งพระราชบัลลังก์ของพระองค์; และพระเมตตาจะดำเนินไปเบื้องพระพักตร์พระองค์และไม่มีสิ้นสุด; ไฉนพระองค์จะทรงกันแสงได้เล่า ?"
                },
                {
                    "number": 32,
                    "text": "พระเจ้าตรัสกับเอโนค : จงดูพี่น้องเหล่านี้ของเจ้า; พวกเขาคือหัตถศิลป์จากมือเราเอง, และเราให้ความรู้แก่พวกเขา, ในวันที่เราสร้างพวกเขา; และในสวนแห่งเอเดน, เราให้สิทธิ์เสรีของมนุษย์แก่เขา;"
                },
                {
                    "number": 33,
                    "text": "และแก่พี่น้องเจ้าเรากล่าว, และให้บัญญัติไว้ด้วย, ว่าพวกเขาจะรักกัน, และว่าพวกเขาจะเลือกเรา, พระบิดาของพวกเขา; แต่ดูเถิด, พวกเขาปราศจากความรัก, และพวกเขาเกลียดชังสายโลหิตของตนเอง;"
                },
                {
                    "number": 34,
                    "text": "และเพลิงแห่งความเคืองแค้นของเราดาลเดือดกับพวกเขา; และในความขุ่นเคืองราวกับไฟของเรา เราจะส่งน้ำท่วมไปยังพวกเขา, เพราะความโกรธแค้นของเราดาลเดือดกับพวกเขา."
                },
                {
                    "number": 35,
                    "text": "ดูเถิด, เราคือพระผู้เป็นเจ้า; มหาบุรุษแห่งความบริสุทธิ์คือนามของเรา; มหาบุรุษแห่งคำปรึกษาคือนามของเรา; และอนันตและนิรันดร์คือนามของเรา, เช่นเดียวกัน."
                },
                {
                    "number": 36,
                    "text": "ดังนั้น, เราสามารถยื่นมือของเราออกไปและกุมงานสร้างทั้งปวงซึ่งเรารังสรรค์ไว้; และดวงตาของเราสามารถทิ่มแทงมันได้ด้วย, และในบรรดาหัตถศิลป์ทั้งปวงจากมือเรายังไม่เคยมีความชั่วร้ายใหญ่หลวงยิ่งเหมือนในบรรดาพี่น้องเจ้า."
                },
                {
                    "number": 37,
                    "text": "แต่ดูเถิด, บาปของพวกเขาจะอยู่บนศีรษะของบรรพบุรุษพวกเขา; ซาตานจะเป็นบิดาพวกเขา, และความเศร้าหมองจะเป็นชะตากรรมของพวกเขา; และทั่วทั้งสวรรค์จะร่ำไห้ด้วยเรื่องพวกเขา, แม้หัตถศิลป์ทั้งปวงจากมือเรา; ดังนั้นสวรรค์จะไม่ร่ำไห้หรอกหรือ, โดยเห็นคนเหล่านี้จะรับทุกขเวทนา ?"
                },
                {
                    "number": 38,
                    "text": "แต่ดูเถิด, คนเหล่านี้ซึ่งดวงตาของเจ้ามองเห็นจะตายในน้ำท่วม; และดูเถิด, เราจะขังพวกเขา; เราเตรียมเรือนจำแห่งหนึ่งไว้ให้พวกเขา."
                },
                {
                    "number": 39,
                    "text": "และคนนั้นที่เราเลือกไว้ได้วิงวอนต่อหน้าเรา. ดังนั้น, เขาจึงทนรับทุกขเวทนาเพื่อบาปของคนเหล่านั้น; ตราบเท่าที่พวกเขาจะกลับใจในวันที่พระองค์ผู้ที่เราเลือกไว้จะกลับมาหาเรา, และจนถึงวันนั้นพวกเขาจะอยู่ในความทรมาน;"
                },
                {
                    "number": 40,
                    "text": "ดังนั้น, เพราะการนี้สวรรค์จะร่ำไห้, แท้จริงแล้ว, และหัตถศิลป์ทั้งปวงจากมือเรา."
                },
                {
                    "number": 41,
                    "text": "และเหตุการณ์ได้บังเกิดขึ้นคือ พระเจ้ารับสั่งกับเอโนค, และทรงบอกเอโนคถึงการกระทำทั้งปวงของลูกหลานมนุษย์; ดังนั้นเอโนคจึงรู้, และมองเห็นความชั่วร้ายของพวกเขา, และความเศร้าหมองของพวกเขา, และร่ำไห้และยื่นแขนเขาออกไป, และใจเขาพองกว้างประดุจอนันตกาล; และอุทรของเขาสังเวช; และอนันตจักรวาลสั่นสะเทือน."
                },
                {
                    "number": 42,
                    "text": "และเอโนคเห็นโนอาห์ด้วย, และครอบครัวของเขา; ว่าลูกหลานของบุตรทั้งปวงของโนอาห์จะได้รับการช่วยให้รอดด้วยความรอดทางร่างกาย;"
                },
                {
                    "number": 43,
                    "text": "ดังนั้นเอโนคจึงมองเห็นว่าโนอาห์ต่อนาวาลำหนึ่ง; และว่าพระเจ้าทรงแย้มพระสรวลกับนาวาลำนี้, และทรงกุมมันไว้ในพระหัตถ์ของพระองค์เอง; แต่น้ำท่วมไหลบ่ามาถึงพวกที่เหลืออยู่ของคนชั่วร้ายและกลืนพวกเขาสิ้น."
                },
                {
                    "number": 44,
                    "text": "และขณะที่เอโนคเห็นดังนี้, เขาเกิดความขมขื่นแห่งจิตวิญญาณ, และร่ำไห้เพราะพี่น้องของเขา, และกล่าวเแก่สวรรค์ : ข้าพเจ้าจะปฏิเสธที่จะรับการปลอบโยน; แต่พระเจ้าตรัสกับเอโนค : จงรื่นเริงใจ, และยินดีเถิด; และจงมองดู."
                },
                {
                    "number": 45,
                    "text": "และเหตุการณ์ได้บังเกิดขึ้นคือ เอโนคมองดู; และนับแต่โนอาห์เป็นต้นไป, เขามองเห็นครอบครัวทั้งปวงของแผ่นดินโลก; และเขาร้องทูลพระเจ้า, โดยกล่าวว่า : เมื่อไรเล่าวันของพระเจ้าจะมาถึง ? เมื่อไรเล่าพระโลหิตของพระผู้ชอบธรรมจะหลั่ง, เพื่อคนทั้งปวงที่โศกเศร้านั้นจะได้รับการชำระให้บริสุทธิ์และมีชีวิตนิรันดร์ ?"
                },
                {
                    "number": 46,
                    "text": "และพระเจ้าตรัส : สิ่งนี้จะเกิดขึ้นในความเรืองโรจน์แห่งเวลา, ในวันเวลาของความชั่วร้ายและการแก้แค้น."
                },
                {
                    "number": 47,
                    "text": "และดูเถิด, เอโนคมองเห็นวันแห่งการเสด็จมาของบุตรแห่งพระมหาบุรุษ, แม้ในเนื้อหนัง; และจิตวิญญาณเขาชื่นชมยินดี, โดยกล่าวว่า : พระผู้ชอบธรรมทรงถูกยกขึ้น, และพระเมษโปดกทรงถูกประหารนับแต่การวางรากฐานของโลก; และด้วยเหตุจากศรัทธาข้าพเจ้าจึงอยู่ในพระอุระของพระบิดา, และดูเถิด, ไซอันอยู่กับข้าพเจ้า."
                },
                {
                    "number": 48,
                    "text": "และเหตุการณ์ได้บังเกิดขึ้นคือเอโนคมองดูแผ่นดินโลก; และเขาได้ยินเสียงจากอุทรของนาง, กล่าวว่า : โธ่เอ๋ย, โธ่เอ๋ยเรา, มารดาของมนุษย์; เราเจ็บปวด, เราอ่อนล้า, เนื่องจากความชั่วร้ายของลูก ๆ เรา. เมื่อไรเล่าเราจะพักผ่อน, และได้รับการชำระล้างจากความสกปรกซึ่งออกไปจากเรา ? เมื่อไรเล่าพระผู้สร้างของเราจะทรงชำระเราให้บริสุทธิ์, เพื่อเราจะพักผ่อน, และความชอบธรรมในระยะเวลาหนึ่งจะอยู่บนพื้นผิวของเรา ?"
                },
                {
                    "number": 49,
                    "text": "และเมื่อเอโนคได้ยินแผ่นดินโลกโศกเศร้า, เขาร่ำไห้, และร้องทูลพระเจ้า, โดยกล่าวว่า : ข้าแต่พระเจ้า, พระองค์จะไม่ทรงมีน้ำพระทัยสงสารแผ่นดินโลกหรอกหรือ ? พระองค์จะไม่ทรงอวยพรลูกหลานของโนอาห์หรอกหรือ ?"
                },
                {
                    "number": 50,
                    "text": "และเหตุการณ์ได้บังเกิดขึ้นคือ เอโนคร้องทูลพระเจ้าต่อไป, โดยกล่าวว่า : ข้าพระองค์ทูลขอพระองค์, ข้าแต่พระเจ้า, ในพระนามของพระองค์เดียวที่ถือกำเนิดของพระองค์, แม้พระเยซูคริสต์, ว่าพระองค์จะทรงมีพระเมตตาต่อโนอาห์และพงศ์พันธุ์ของเขา, เพื่อแผ่นดินโลกจะไม่ถูกน้ำท่วมปกคลุมอีกเลย."
                },
                {
                    "number": 51,
                    "text": "และพระเจ้าหาปฏิเสธได้ไม่; และพระองค์ทรงทำพันธสัญญากับเอโนค, และประทานคำมั่นแก่เขาด้วยคำปฏิญาณ, ว่าพระองค์จะทรงยับยั้งน้ำท่วมไว้; ว่าพระองค์จะทรงเรียกหาลูกหลานของโนอาห์;"
                },
                {
                    "number": 52,
                    "text": "และพระองค์ทรงออกประกาศิตซึ่งไม่อาจเปลี่ยนแปลงได้, คือจะพบส่วนหนึ่งที่เหลืออยู่ของพงศ์พันธุ์ของเขาเสมอในบรรดาประชาชาติทั้งปวง, ขณะที่แผ่นดินโลกยังดำรงอยู่;"
                },
                {
                    "number": 53,
                    "text": "และพระเจ้าตรัส : ขอให้เขาเป็นสุขเถิดซึ่งโดยทางพงศ์พันธุ์ของเขาพระเมสสิยาห์จะเสด็จมา; เพราะพระองค์ตรัส—เราคือพระเมสสิยาห์, จอมราชันแห่งไซอัน, ศิลาแห่งสวรรค์, ซึ่งกว้างใหญ่ดังอนันตกาล; ผู้ใดเข้าทางประตูและปีนขึ้นโดยอาศัยเราจะไม่มีวันตก; ดังนั้น, ขอให้คนทั้งหลายที่เราพูดถึงจงเป็นสุขเถิด, เพราะพวกเขาจะออกมาด้วยบทเพลงแห่งปีติอันเป็นนิจ."
                },
                {
                    "number": 54,
                    "text": "และเหตุการณ์ได้บังเกิดขึ้นคือเอโนคร้องทูลพระเจ้า, โดยกล่าวว่า : เมื่อบุตรแห่งพระมหาบุรุษเสด็จมาในเนื้อหนัง, แผ่นดินโลกจะพักผ่อนไหม ? ข้าพระองค์อ้อนวอนพระองค์, ขอทรงโปรดให้ข้าพระองค์ได้เห็นสิ่งเหล่านี้เถิด."
                },
                {
                    "number": 55,
                    "text": "และพระเจ้าตรัสกับเอโนค : จงมองดูเถิด, และเขามองดูและเห็นบุตรแห่งพระมหาบุรุษถูกยกขึ้นบนกางเขน, ตามวิธีของมนุษย์;"
                },
                {
                    "number": 56,
                    "text": "และเขาได้ยินเสียงอุโฆษ; และฟ้าสวรรค์ถูกม่านปิดไว้; และงานสร้างทั้งปวงของพระผู้เป็นเจ้าโศกเศร้า; และแผ่นดินโลกคร่ำครวญ; และศิลาแยกเป็นเสี่ยง ๆ; และวิสุทธิชนลุกขึ้น, และรับการสวมมงกุฎทางพระหัตถ์ขวาของบุตรแห่งพระมหาบุรุษ, ด้วยมงกุฎแห่งรัศมีภาพ;"
                },
                {
                    "number": 57,
                    "text": "และวิญญาณมากเท่าที่อยู่ในเรือนจำพากันออกมา, และยืนทางพระหัตถ์ขวาของพระผู้เป็นเจ้า; และคนที่เหลือถูกจองจำไว้ในโซ่แห่งความมืดจนถึงการพิพากษาแห่งวันอันสำคัญยิ่ง."
                },
                {
                    "number": 58,
                    "text": "และเอโนคร่ำไห้อีกและร้องทูลพระเจ้า, โดยกล่าวว่า : เมื่อไรเล่าแผ่นดินโลกจะพักผ่อน ?"
                },
                {
                    "number": 59,
                    "text": "และเอโนคมองเห็นบุตรแห่งพระมหาบุรุษเสด็จขึ้นไปเฝ้าพระบิดา; และเขาเรียกหาพระเจ้า, โดยกล่าวว่า : พระองค์จะไม่เสด็จมาบนแผ่นดินโลกอีกหรือ ? โดยที่เห็นว่าพระองค์ทรงเป็นพระผู้เป็นเจ้า, และข้าพระองค์รู้จักพระองค์, และพระองค์ประทานคำมั่นกับข้าพระองค์, และทรงบัญชาข้าพระองค์ว่าข้าพระองค์จะทูลถามในพระนามของพระองค์เดียวที่ถือกำเนิดของพระองค์; พระองค์ทรงรังสรรค์ข้าพระองค์, และประทานสิทธิ์ต่อพระราชบัลลังก์ของพระองค์ให้แก่ข้าพระองค์, และมิใช่ด้วยตัวข้าพระองค์, แต่โดยทางพระคุณของพระองค์เอง; ดังนั้น, ข้าพระองค์จึงทูลถามพระองค์ว่าพระองค์จะไม่เสด็จมาบนแผ่นดินโลกอีกหรือ."
                },
                {
                    "number": 60,
                    "text": "และพระเจ้าตรัสกับเอโนค : เรามีชีวิตอยู่ฉันใด, แม้ฉันนั้นเราจะมาในวันเวลาสุดท้าย, ในวันเวลาของความชั่วร้ายและการแก้แค้น, เพื่อทำให้คำมั่นซึ่งเราทำกับเจ้าเกิดสัมฤทธิผลเกี่ยวกับลูกหลานของโนอาห์;"
                },
                {
                    "number": 61,
                    "text": "และวันนั้นจะมาถึงเมื่อแผ่นดินโลกจะพักผ่อน, แต่ก่อนวันนั้นฟ้าสวรรค์จะถูกทำให้มืด, และม่านแห่งความมืดจะคลุมผืนแผ่นดิน; และฟ้าสวรรค์จะสั่นสะเทือน, และผืนแผ่นดินด้วย; และความยากลำบากใหญ่หลวงจะมีอยู่ในบรรดาลูกหลานมนุษย์, แต่ผู้คนของเรา เราจะปกปักรักษาไว้;"
                },
                {
                    "number": 62,
                    "text": "และเราจะส่งความชอบธรรมลงมาจากสวรรค์; และเราจะส่งความจริงออกมาจากแผ่นดินโลก, เพื่อแสดงประจักษ์พยานถึงพระองค์เดียวที่ถือกำเนิดของเรา; การฟื้นคืนพระชนม์ของพระองค์จากบรรดาคนตาย; แท้จริงแล้ว, และการฟื้นคืนชีวิตของมนุษย์ทั้งปวงด้วย; และเราจะทำให้ความชอบธรรมและความจริงถั่งท้นแผ่นดินโลกดังด้วยน้ำท่วม, เพื่อรวบรวมผู้ที่เราเลือกไว้ออกมาจากสี่เสี้ยวของแผ่นดินโลก, มายังสถานที่แห่งหนึ่งซึ่งเราจะเตรียมไว้, นครศักดิ์สิทธิ์, เพื่อผู้คนของเราจะคาดเอวพวกเขาไว้, และเฝ้ารอเวลาแห่งการมาของเรา; เพราะพลับพลาของเราจะอยู่ที่นั่น, และจะเรียกนครนั้นว่าไซอัน, เยรูซาเล็มใหม่."
                },
                {
                    "number": 63,
                    "text": "และพระเจ้าตรัสกับเอโนค : จากนั้นเจ้ากับเมืองของเจ้าทั้งเมืองจะพบพวกเขาที่นั่น, และเราทั้งหลายจะรับพวกเขาไว้ในอกของเรา, และพวกเขาจะเห็นพวกเรา; และพวกเราจะกอดคอพวกเขา, และพวกเขาจะกอดคอพวกเรา, และเราจะจุมพิตกัน;"
                },
                {
                    "number": 64,
                    "text": "และเรือนพำนักของเราจะอยู่ที่นั่น, และมันจะเป็นไซอัน, ซึ่งจะแยกออกมาจากงานสร้างทั้งปวงซึ่งเรารังสรรค์ไว้; และเป็นระยะเวลาต่อเนื่องหนึ่งพันปีแผ่นดินโลกจะพักผ่อน."
                },
                {
                    "number": 65,
                    "text": "และเหตุการณ์ได้บังเกิดขึ้นคือ เอโนคมองเห็นวันแห่งการเสด็จมาของบุตรแห่งพระมหาบุรุษ, ในวันเวลาสุดท้าย, ที่จะทรงพำนักบนแผ่นดินโลกในความชอบธรรมเป็นระยะเวลาต่อเนื่องหนึ่งพันปี;"
                },
                {
                    "number": 66,
                    "text": "แต่ก่อนวันนั้นเขาเห็นความยากลำบากใหญ่หลวงในบรรดาคนชั่วร้าย; และเขาเห็นทะเลด้วย, ว่ามันปั่นป่วน, และใจมนุษย์จะท้อแท้, เฝ้ารอการพิพากษาของพระผู้เป็นเจ้าผู้ทรงฤทธานุภาพด้วยความหวาดกลัว, ซึ่งจะมาบนคนชั่วร้าย."
                },
                {
                    "number": 67,
                    "text": "และพระเจ้าทรงทำให้เอโนคมองเห็นสิ่งทั้งปวง, แม้จนถึงการสิ้นสุดของโลก; และเขาเห็นวันของคนชอบธรรม, โมงแห่งการไถ่ของพวกเขา, และได้รับความสมบูรณ์แห่งปีติ;"
                },
                {
                    "number": 68,
                    "text": "และวันเวลาทั้งหมดของไซอัน, ในวันเวลาของเอโนค, คือสามร้อยหกสิบห้าปี."
                },
                {
                    "number": 69,
                    "text": "และเอโนคและผู้คนทั้งปวงของเขาเดินกับพระผู้เป็นเจ้า, และพระองค์ทรงพำนักท่ามกลางไซอัน; และเหตุการณ์ได้บังเกิดขึ้นคือ ไซอันไม่มีแล้ว, เพราะพระผู้เป็นเจ้าทรงรับขึ้นไปไว้ในพระอุระของพระองค์เอง; และนับแต่นั้นมามีการกล่าวกันว่า, ไซอันหลบหนีไปแล้ว."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "โมเสส 8",
            "data_type": "chapter",
            "chapter_name": "บทที่ ๘",
            "chapter_summary": [
                "เมธูเสลาห์พยากรณ์—โนอาห์และบุตรทั้งหลายของเขาสั่งสอนพระกิตติคุณ—ความชั่วร้ายอย่างใหญ่หลวงแพร่ออกไป—การเรียกให้กลับใจถูกเพิกเฉย—พระผู้เป็นเจ้าทรงประกาศิตความพินาศของเนื้อหนังทั้งปวงโดยน้ำท่วม."
            ],
            "subtitle": [
                "(เดือนกุมภาพันธ์ ค.ศ. ๑๘๓๑)"
            ],
            "verses": [
                {
                    "number": 1,
                    "text": "และวันเวลาทั้งหมดของเอโนคคือสี่ร้อยสามสิบปี."
                },
                {
                    "number": 2,
                    "text": "และเหตุการณ์ได้บังเกิดขึ้นคือ พระองค์มิได้ทรงรับเมธูเสลาห์, บุตรของเอโนคไป, เพื่อพันธสัญญาทั้งหลายของพระเจ้าจะเกิดสัมฤทธิผล, ซึ่งพระองค์ทรงทำไว้กับเอโนค; เพราะพระองค์ทรงทำพันธสัญญากับเอโนคอย่างแท้จริงว่าโนอาห์จะมาจากเลือดเนื้อเชื้อไขของเขา."
                },
                {
                    "number": 3,
                    "text": "และเหตุการณ์ได้บังเกิดขึ้นคือ เมธูเสลาห์พยากรณ์ว่าจากเอวเขาจะเกิดอาณาจักรทั้งปวงของแผ่นดินโลก (โดยทางโนอาห์), และเขารับเกียรติไว้กับตน."
                },
                {
                    "number": 4,
                    "text": "และเกิดความอดอยากใหญ่หลวงขึ้นในแผ่นดิน, และพระเจ้าทรงสาปแช่งผืนแผ่นดินด้วยการสาปแช่งอันสาหัส, และผู้อยู่อาศัยในนั้นล้มตายเป็นอันมาก."
                },
                {
                    "number": 5,
                    "text": "และเหตุการณ์ได้บังเกิดขึ้นคือ เมธูเสลาห์มีชีวิตอยู่หนึ่งร้อยแปดสิบเจ็ดปี, และให้กำเนิดลาเมค;"
                },
                {
                    "number": 6,
                    "text": "และเมธูเสลาห์มีชีวิตอยู่, หลังจากเขาให้กำเนิดลาเมค, เจ็ดร้อยแปดสิบสองปี, และให้กำเนิดบุตรและธิดา;"
                },
                {
                    "number": 7,
                    "text": "และวันเวลาทั้งหมดของเมธูเสลาห์คือเก้าร้อยหกสิบเก้าปี, และเขาตาย."
                },
                {
                    "number": 8,
                    "text": "และลาเมคมีชีวิตอยู่หนึ่งร้อยแปดสิบสองปี, และให้กำเนิดบุตรคนหนึ่ง,"
                },
                {
                    "number": 9,
                    "text": "และเขาเรียกชื่อบุตรว่าโนอาห์, โดยกล่าวว่า : บุตรคนนี้จะปลอบโยนเราเกี่ยวกับงานของเราและความเหนื่อยยากของมือเรา, เนื่องจากดินซึ่งพระเจ้าทรงสาปแช่งไว้."
                },
                {
                    "number": 10,
                    "text": "และลาเมคมีชีวิตอยู่, หลังจากเขาให้กำเนิดโนอาห์, ห้าร้อยเก้าสิบห้าปี, และให้กำเนิดบุตรและธิดา;"
                },
                {
                    "number": 11,
                    "text": "และวันเวลาทั้งหมดของลาเมคคือเจ็ดร้อยเจ็ดสิบเจ็ดปี, และเขาตาย."
                },
                {
                    "number": 12,
                    "text": "และโนอาห์อายุสี่ร้อยห้าสิบปี, และให้กำเนิดยาเฟท; และสี่สิบสองปีต่อมาเขาให้กำเนิดเชมโดยนางผู้เป็นมารดาของยาเฟท, และเมื่อเขาอายุห้าร้อยปีเขาให้กำเนิดฮาม."
                },
                {
                    "number": 13,
                    "text": "และโนอาห์และบุตรทั้งหลายของเขาสดับฟังพระเจ้า, และเอาใจใส่, และพวกเขาได้รับการเรียกขานว่าบุตรทั้งหลายของพระผู้เป็นเจ้า."
                },
                {
                    "number": 14,
                    "text": "และเมื่อคนเหล่านี้เริ่มขยายเผ่าพันธุ์บนพื้นพิภพ, และเหล่าธิดากำเนิดแก่พวกเขา, บรรดาบุตรของมนุษย์เห็นว่าธิดาเหล่านั้นงดงาม, และพวกเขาจึงรับพวกนางเป็นภรรยา, แม้ตามแต่พวกเขาจะเลือก."
                },
                {
                    "number": 15,
                    "text": "และพระเจ้าตรัสกับโนอาห์ : เหล่าธิดาของบุตรเจ้าได้ขายตนเอง; เพราะดูเถิด ความโกรธของเราดาลเดือดกับบรรดาบุตรของมนุษย์, เพราะพวกเขาไม่ยอมสดับฟังเสียงของเรา."
                },
                {
                    "number": 16,
                    "text": "และเหตุการณ์ได้บังเกิดขึ้นคือ โนอาห์พยากรณ์, และสอนเรื่องของพระผู้เป็นเจ้า, แม้ดังที่เคยเป็นมาในกาลเริ่มต้น."
                },
                {
                    "number": 17,
                    "text": "และพระเจ้าตรัสกับโนอาห์ : พระวิญญาณของเราจะไม่พากเพียรกับมนุษย์เสมอไป, เพราะเขาจะรู้ว่าเนื้อหนังทั้งปวงจะตาย; ทว่าวันเวลาของเขาจะเป็นหนึ่งร้อยยี่สิบปี; และหากมนุษย์ไม่กลับใจ, เราจะส่งน้ำท่วมไปยังพวกเขา."
                },
                {
                    "number": 18,
                    "text": "และในวันเวลาเหล่านั้นมียักษ์บนแผ่นดินโลก, และพวกเขาเสาะหาโนอาห์เพื่อเอาชีวิตเขา; แต่พระเจ้าทรงอยู่กับโนอาห์, และอำนาจของพระเจ้าอยู่กับเขา."
                },
                {
                    "number": 19,
                    "text": "และพระเจ้าทรงแต่งตั้งโนอาห์ตามระเบียบของพระองค์เอง, และทรงบัญชาเขาให้ออกไปประกาศพระกิตติคุณของพระองค์แก่ลูกหลานมนุษย์, แม้ดังที่ประทานแก่เอโนค."
                },
                {
                    "number": 20,
                    "text": "และเหตุการณ์ได้บังเกิดขึ้นคือ โนอาห์เรียกหาลูกหลานมนุษย์ว่าพวกเขาพึงกลับใจ; แต่พวกเขาหาได้สดับฟังถ้อยคำของเขาไม่;"
                },
                {
                    "number": 21,
                    "text": "นอกจากนี้, หลังจากที่พวกเขาได้ยินเขาแล้ว, พวกเขาเข้ามาอยู่ต่อหน้าเขา, โดยกล่าวว่า : ดูเถิด, เราเป็นบุตรของพระผู้เป็นเจ้า; เรามิได้รับธิดาของมนุษย์ให้ตนเองหรอกหรือ ? และเรามิได้กินและดื่ม, และแต่งงานและยกให้แต่งงานกันหรอกหรือ ? และภรรยาของเราคลอดลูกให้เรา, และคนเหล่านี้เป็นคนองอาจ, ซึ่งเป็นเหมือนคนในสมัยโบราณ, คนมีชื่อเสียงยิ่งนัก. และพวกเขาหาได้สดับฟังถ้อยคำของโนอาห์ไม่."
                },
                {
                    "number": 22,
                    "text": "และพระผู้เป็นเจ้าทรงเห็นว่าความชั่วร้ายของมนุษย์กลายเป็นความชั่วร้ายใหญ่หลวงในแผ่นดินโลก; และทุกคนทะนงตนในจินตนาการของความนึกคิดในใจตน, โดยมีแต่ความชั่วตลอดเวลา."
                },
                {
                    "number": 23,
                    "text": "และเหตุการณ์ได้บังเกิดขึ้นคือโนอาห์สืบต่อการสั่งสอนของเขาแก่ผู้คน, โดยกล่าวว่า : จงสดับฟัง, และเอาใจใส่ถ้อยคำของข้าพเจ้า;"
                },
                {
                    "number": 24,
                    "text": "จงเชื่อและกลับใจจากบาปของท่านและรับบัพติศมาในพระนามของพระเยซูคริสต์, พระบุตรของพระผู้เป็นเจ้า, แม้ดังบรรพบุรุษของเรา, และท่านจะได้รับพระวิญญาณบริสุทธิ์, เพื่อท่านจะมีสิ่งทั้งปวงเป็นที่ประจักษ์; และหากท่านไม่ทำเช่นนี้, น้ำท่วมจะไหลบ่าเข้ามาถึงท่าน; กระนั้นก็ตามพวกเขายังหาได้สดับฟังไม่."
                },
                {
                    "number": 25,
                    "text": "และเรื่องนี้ทำให้โนอาห์เสียใจ, และใจเขาเจ็บปวดที่พระเจ้าทรงรังสรรค์มนุษย์ไว้บนแผ่นดินโลก, และมันทำให้เขาเศร้าสลดที่ใจ."
                },
                {
                    "number": 26,
                    "text": "และพระเจ้าตรัส : เราจะทำลายมนุษย์ผู้ที่เราสร้าง, ให้พ้นจากพื้นพิภพ, ทั้งมนุษย์และสัตว์, และสิ่งเลื้อยคลาน, และสัตว์ปีกในอากาศ; เพราะมันทำให้โนอาห์เสียใจที่เราสร้างสิ่งเหล่านั้น, และที่เรารังสรรค์สิ่งเหล่านั้น; และเขาเรียกหาเรา; เพราะพวกเขาหมายมั่นจะเอาชีวิตเขา."
                },
                {
                    "number": 27,
                    "text": "และโนอาห์ได้รับพระคุณในสายพระเนตรของพระเจ้าดังนั้น; เพราะโนอาห์เป็นคนเที่ยงธรรม, และดีพร้อมในรุ่นของเขา; และเขาเดินกับพระผู้เป็นเจ้า, ดังที่บุตรสามคนของเขา, เชม, ฮาม, และยาเฟทก็ทำเช่นกัน."
                },
                {
                    "number": 28,
                    "text": "แผ่นดินโลกเสื่อมทรามต่อพระพักตร์พระผู้เป็นเจ้า, และเต็มไปด้วยความรุนแรง."
                },
                {
                    "number": 29,
                    "text": "และพระผู้เป็นเจ้าทอดพระเนตรแผ่นดินโลก, และ, ดูเถิด, มันเสื่อมทราม, เพราะเนื้อหนังทั้งปวงทำให้วิถีของตนเสื่อมทรามบนแผ่นดินโลก."
                },
                {
                    "number": 30,
                    "text": "และพระผู้เป็นเจ้าตรัสกับโนอาห์ : การสิ้นสุดของเนื้อหนังทั้งปวงมาอยู่ต่อหน้าเราแล้ว, เพราะแผ่นดินโลกเต็มไปด้วยความรุนแรง, และดูเถิด เราจะทำลายเนื้อหนังทั้งปวงให้พ้นไปจากแผ่นดินโลก."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "อับราฮัม 1",
            "data_type": "chapter",
            "chapter_name": "บทที่ ๑",
            "chapter_summary": [
                "อับราฮัมแสวงหาพรของระเบียบแห่งปิตุ—เขาถูกปุโรหิตปลอมในเคลเดียข่มเหง—พระเยโฮวาห์ทรงช่วยเขาให้รอด—เขาอธิบายถึงต้นกำเนิดและการปกครองของอียิปต์."
            ],
            "book_title": "หนังสือของอับราฮัม",
            "subtitle": [
                "แปลจากแผ่นปาปิรุส, โดยโจเซฟ สมิธ"
            ],
            "verses": [
                {
                    "number": 1,
                    "text": "ในแผ่นดินของชาวเคลเดีย, ณ ถิ่นพำนักของบรรพบุรุษข้าพเจ้า, ข้าพเจ้า, อับราฮัม, เห็นว่าจำเป็นสำหรับข้าพเจ้าที่จะหาถิ่นพำนักอีกแห่ง;"
                },
                {
                    "number": 2,
                    "text": "และ, โดยพบว่ามีความสุขและความสงบสุขและการพักผ่อนมากขึ้นสำหรับข้าพเจ้า, ข้าพเจ้าจึงแสวงหาพรของบรรพบุรุษ, และสิทธิ์ซึ่งสิทธิ์นั้นข้าพเจ้าจะได้รับแต่งตั้งให้มีเพื่อดูแลพรดังกล่าว; โดยที่ข้าพเจ้าเองเป็นผู้ดำเนินชีวิตในความชอบธรรม, ปรารถนาเป็นผู้หนึ่งที่มีความรู้มากด้วย, และเป็นผู้ดำเนินชีวิตในความชอบธรรมอย่างซื่อสัตย์ยิ่งขึ้น, และมีความรู้มากขึ้น, และเป็นบิดาของประชาชาติมากมาย, เจ้าชายแห่งสันติ, และปรารถนาจะได้รับคำแนะนำ, และรักษาพระบัญญัติของพระผู้เป็นเจ้า, ข้าพเจ้ากลายเป็นทายาทโดยสิทธิ์, มหาปุโรหิต, โดยถือสิทธิ์ซึ่งเป็นของบรรพบุรุษ."
                },
                {
                    "number": 3,
                    "text": "สิทธิ์นี้ประสาทให้แก่ข้าพเจ้าจากบรรพบุรุษ; ลงมาจากบรรพบุรุษ, จากกาลเริ่มต้นของเวลา, แท้จริงแล้ว, แม้จากกาลเริ่มต้น, หรือก่อนการวางรากฐานของแผ่นดินโลก, ลงมาถึงเวลาปัจจุบัน, แม้สิทธิ์ของบุตรหัวปี, หรือมนุษย์คนแรก, ผู้คืออาดัม, หรือบิดาคนแรก, โดยทางบรรพบุรุษจนถึงข้าพเจ้า."
                },
                {
                    "number": 4,
                    "text": "ข้าพเจ้าแสวงหางานมอบหมายสู่ฐานะปุโรหิตตามข้อกำหนดของพระผู้เป็นเจ้าต่อบรรพบุรุษเกี่ยวกับพงศ์พันธุ์."
                },
                {
                    "number": 5,
                    "text": "บรรพบุรุษของข้าพเจ้า โดยที่หันไปจากความชอบธรรมของพวกเขา, และจากพระบัญญัติศักดิ์สิทธิ์ซึ่งพระเจ้าพระผู้เป็นเจ้าของพวกเขาประทานแก่พวกเขาไว้, ไปสู่การนมัสการเทพเจ้าของคนนอกศาสนา, ได้ปฏิเสธโดยสิ้นเชิงที่จะสดับฟังเสียงของข้าพเจ้า;"
                },
                {
                    "number": 6,
                    "text": "เพราะใจพวกเขามุ่งจะทำชั่ว, และหันไปสู่เทพเจ้าของเอลเคนาห์, และเทพเจ้าของลิบนาห์, และเทพเจ้าของมาห์มัคคราห์, และเทพเจ้าของโคแรช, และเทพเจ้าของฟาโรห์, กษัตริย์แห่งอียิปต์จนหมด;"
                },
                {
                    "number": 7,
                    "text": "ฉะนั้นพวกเขาหันใจของตนไปสู่การถวายเครื่องพลีบูชาโดยคนนอกศาสนาในการถวายลูกหลานของพวกเขาเพื่อสังเวยรูปเคารพที่พูดไม่ได้, และหาได้สดับฟังเสียงข้าพเจ้าไม่, แต่พยายามเอาชีวิตข้าพเจ้าโดยมือของพระแห่งเอลเคนาห์. พระแห่งเอลเคนาห์เป็นพระแห่งฟาโรห์ด้วย."
                },
                {
                    "number": 8,
                    "text": "บัดนี้, ในเวลานี้เป็นประเพณีของพระแห่งฟาโรห์, กษัตริย์แห่งอียิปต์, ที่จะถวายบนแท่นบูชาซึ่งสร้างในแผ่นดินแห่งเคลเดีย, เพื่อการสังเวยเทพเจ้าจากต่างแดนเหล่านี้, ด้วยชาย, หญิง, และเด็ก."
                },
                {
                    "number": 9,
                    "text": "และเหตุการณ์ได้บังเกิดขึ้นคือ พระประกอบพิธีถวายเครื่องบูชาแก่เทพเจ้าแห่งฟาโรห์, และแก่เทพเจ้าแห่งชากรีลด้วย, แม้ตามวิธีของชาวอียิปต์. บัดนี้เทพเจ้าแห่งชากรีลคือดวงอาทิตย์."
                },
                {
                    "number": 10,
                    "text": "แม้เครื่องบูชายัญด้วยเด็กพระแห่งฟาโรห์ก็ได้ถวายบนแท่นบูชาซึ่งตั้งอยู่ข้างเนินเขาชื่อเนินเขาโปทิฟาร์, ณ ต้นทางของที่ราบโอลีเชม."
                },
                {
                    "number": 11,
                    "text": "บัดนี้, พระคนนี้ถวายหญิงพรหมจารีสามคนพร้อมกันบนแท่นบูชานี้, ผู้เป็นธิดาของโอนิทาห์, ผู้เป็นเชื้อพระวงศ์โดยตรงคนหนึ่งจากเอวของฮาม. เขานำหญิงพรหมจารีเหล่านี้มาถวายเนื่องจากคุณธรรมของพวกนาง; พวกนางไม่ยอมน้อมกายลงนมัสการเทพเจ้าซึ่งเป็นไม้หรือศิลา, ฉะนั้นพวกนางจึงถูกฆ่าบนแท่นบูชานี้, และเป็นไปตามวิธีของชาวอียิปต์."
                },
                {
                    "number": 12,
                    "text": "และเหตุการณ์ได้บังเกิดขึ้นคือบรรดาพระกระทำรุนแรงกับข้าพเจ้า, เพื่อพวกเขาจะได้สังหารข้าพเจ้าด้วย, ดังที่พวกเขาทำกับหญิงพรหมจารีเหล่านั้นบนแท่นบูชานี้; และเพื่อท่านจะมีความรู้ถึงแท่นบูชานี้, ข้าพเจ้าจะอ้างกับท่านถึงภาพในตอนต้นของบันทึกนี้."
                },
                {
                    "number": 13,
                    "text": "มันสร้างขึ้นตามแบบเตียงนอน, เช่นที่มีอยู่ในบรรดาชาวเคลเดีย, และมันตั้งอยู่เบื้องหน้าเทพเจ้าของเอลเคนาห์, ลิบนาห์, มาห์มัคคราห์, โคแรช, และเทพเจ้าเหมือนกับเทพเจ้าของฟาโรห์ด้วย, กษัตริย์แห่งอียิปต์."
                },
                {
                    "number": 14,
                    "text": "เพื่อท่านจะมีความเข้าใจถึงเทพเจ้าเหล่านี้, ข้าพเจ้าจึงให้รูปแบบไว้แก่ท่านในภาพในตอนต้น, ซึ่งลักษณะรูปแบบของภาพชาวเคลเดียเรียกว่าราห์ลีโนส, ซึ่งหมายถึงสัญลักษณ์ภาพ."
                },
                {
                    "number": 15,
                    "text": "และขณะที่พวกเขาเงื้อมือจะมาจับข้าพเจ้า, เพื่อพวกเขาจะได้ถวายข้าพเจ้าและเอาชีวิตข้าพเจ้า, ดูเถิด, ข้าพเจ้าเปล่งเสียงทูลพระเจ้า พระผู้เป็นเจ้าของข้าพเจ้า, และพระเจ้าทรงสดับฟังและทรงได้ยิน, และพระองค์ทรงบันดาลให้ข้าพเจ้าเปี่ยมด้วยนิมิตแห่งพระผู้ทรงฤทธานุภาพ, และเทพแห่งที่ประทับของพระองค์ยืนข้างข้าพเจ้า, และแก้สายรัดข้าพเจ้าทันที;"
                },
                {
                    "number": 16,
                    "text": "และสุรเสียงของพระองค์มาถึงข้าพเจ้า : อับราฮัม, อับราฮัม, ดูเถิด, นามของเราคือเยโฮวาห์, และเราได้ยินเจ้า, และลงมาปลดปล่อยเจ้า, และพาเจ้าไปจากบ้านของบิดาเจ้า, และจากญาติพี่น้องทั้งหมดของเจ้า, เข้าสู่แผ่นดินต่างแดนซึ่งเจ้าหารู้จักไม่;"
                },
                {
                    "number": 17,
                    "text": "และนี่เพราะพวกเขาเอาใจออกห่างเรา, เพื่อนมัสการเทพเจ้าของเอลเคนาห์, และเทพเจ้าของลิบนาห์, และเทพเจ้าของมาห์มัคคราห์, และเทพเจ้าของโคแรช, และเทพเจ้าของฟาโรห์, กษัตริย์แห่งอียิปต์; ฉะนั้นเราจึงลงมาเยือนพวกเขา, และทำลายคนที่เงื้อมือทำร้ายเจ้า, อับราฮัม, บุตรของเรา, เพื่อเอาชีวิตเจ้า."
                },
                {
                    "number": 18,
                    "text": "ดูเถิด, เราจะจูงมือนำเจ้าไปเอง, และเราจะพาเจ้าไป, เพื่อมอบนามของเราไว้กับเจ้า, แม้ฐานะปุโรหิตของบิดาเจ้า, และอำนาจของเราจะอยู่เหนือเจ้า."
                },
                {
                    "number": 19,
                    "text": "ดังที่เป็นเช่นนั้นกับโนอาห์ฉันใดก็จะเป็นเช่นนั้นกับเจ้าฉันนั้น; แต่โดยการปฏิบัติศาสนกิจของเจ้า นามของเราจะเป็นที่รู้จักในแผ่นดินโลกตลอดกาล, เพราะเราคือพระผู้เป็นเจ้าของเจ้า."
                },
                {
                    "number": 20,
                    "text": "ดูเถิด, เนินเขาโปทิฟาร์อยู่ในแผ่นดินแห่งเออร์, ในเคลเดีย. และพระเจ้าทรงโค่นแท่นบูชาของเอลเคนาห์, และของเทพเจ้าต่าง ๆ ของแผ่นดิน, และทำลายลงสิ้น, และลงทัณฑ์พระนั้นจนเขาตาย; และมีความโศกเศร้าอย่างใหญ่หลวงในเคลเดีย, และในราชสำนักของฟาโรห์ด้วย; ซึ่งฟาโรห์หมายถึงกษัตริย์โดยสายโลหิตราชนิกูล."
                },
                {
                    "number": 21,
                    "text": "บัดนี้กษัตริย์แห่งอียิปต์ผู้นี้คือผู้สืบตระกูลจากเอวของฮาม, และเป็นผู้มีสายโลหิตของชาวคานาอันโดยกำเนิด."
                },
                {
                    "number": 22,
                    "text": "จากตระกูลนี้จึงเกิดชาวอียิปต์ทั้งปวง, และสายโลหิตของชาวคานาอันได้รับการปกปักรักษาดังนั้นในแผ่นดิน."
                },
                {
                    "number": 23,
                    "text": "แผ่นดินแห่งอียิปต์โดยที่ค้นพบครั้งแรกโดยสตรีนางหนึ่ง, ผู้เป็นธิดาของฮาม, และธิดาของอียิปตุส, ซึ่งในภาษาเคลเดียหมายถึงอียิปต์, ซึ่งหมายถึงสิ่งต้องห้าม;"
                },
                {
                    "number": 24,
                    "text": "เมื่อสตรีนางนี้ค้นพบแผ่นดินมันอยู่ใต้น้ำ, ผู้ซึ่งต่อมาตั้งถิ่นฐานบุตรทั้งหลายของนางในนั้น; และดังนั้น, จากฮาม, จึงเกิดเชื้อชาตินั้นซึ่งคงคำสาปแช่งไว้ในแผ่นดิน."
                },
                {
                    "number": 25,
                    "text": "บัดนี้การปกครองแรกของอียิปต์สถาปนาโดยฟาโรห์, บุตรคนโตของอียิปตุส, ธิดาของฮาม, และเป็นไปตามวิธีการปกครองของฮาม, ซึ่งคือปิตุ."
                },
                {
                    "number": 26,
                    "text": "ฟาโรห์, โดยที่เป็นคนชอบธรรม, สถาปนาอาณาจักรของเขาและพิพากษาผู้คนของเขาอย่างฉลาดและเที่ยงธรรมตลอดวันเวลาของเขา, โดยแสวงหาอย่างตั้งใจจริงที่จะเลียนแบบระเบียบนั้นที่บรรพบุรุษสถาปนาไว้ในรุ่นแรก ๆ, ในวันเวลาแห่งการปกครองแบบปิตุสมัยแรก, แม้ในการปกครองของอาดัม, และของโนอาห์, บิดาของเขาด้วย, ผู้ซึ่งอวยพรเขาด้วยพรแห่งแผ่นดินโลก, และด้วยพรแห่งปัญญา, แต่สาปแช่งเขาเกี่ยวกับฐานะปุโรหิต."
                },
                {
                    "number": 27,
                    "text": "บัดนี้, ฟาโรห์ โดยที่เป็นของเชื้อสายนั้น ซึ่งโดยเชื้อสายนั้นเขามีสิทธิ์ของฐานะปุโรหิตไม่ได้, ทั้งที่บรรดาฟาโรห์อยากจะอ้างสิทธิ์นั้นด้วยความเต็มใจจากโนอาห์, โดยผ่านฮาม, ฉะนั้นบิดาข้าพเจ้าจึงถูกชักจูงให้หลงผิดโดยการนับถือรูปเคารพของคนเหล่านั้น;"
                },
                {
                    "number": 28,
                    "text": "แต่ข้าพเจ้าจะพยายาม, ในภายหลัง, ให้เค้าโครงลำดับเหตุการณ์ย้อนไปจากตัวข้าพเจ้าจนถึงการเริ่มต้นของการสร้าง, เพราะบันทึกมาถึงมือข้าพเจ้า, ซึ่งข้าพเจ้าถืออยู่จนถึงเวลาปัจจุบันนี้."
                },
                {
                    "number": 29,
                    "text": "บัดนี้, หลังจากพระแห่งเอลเคนาห์ถูกลงทัณฑ์จนตาย, เกิดสัมฤทธิผลของสิ่งเหล่านั้นซึ่งมีกล่าวแก่ข้าพเจ้าเกี่ยวกับแผ่นดินแห่งเคลเดีย, ว่าจะมีความอดอยากในแผ่นดิน."
                },
                {
                    "number": 30,
                    "text": "ความอดอยากมีอยู่ตลอดทั่วแผ่นดินแห่งเคลเดียดังนี้, และบิดาข้าพเจ้าทุกข์ทรมานแสนสาหัสเนื่องจากความอดอยาก, และท่านกลับใจจากความชั่วซึ่งท่านวางแผนไว้ต่อต้านข้าพเจ้า, เพื่อเอาชีวิตข้าพเจ้า."
                },
                {
                    "number": 31,
                    "text": "แต่บันทึกของบรรพบุรุษ, แม้ปิตุ, เกี่ยวกับสิทธิ์ของฐานะปุโรหิต, พระเจ้า พระผู้เป็นเจ้าของข้าพเจ้าก็ทรงปกปักรักษาไว้ในมือข้าพเจ้าเอง; ฉะนั้นความรู้เรื่องการเริ่มต้นของการสร้าง, และเรื่องดาวพระเคราะห์ด้วย, และเรื่องดวงดาว, ดังที่เรื่องเหล่านี้ได้ทำให้เป็นที่รู้แก่บรรพบุรุษ, ข้าพเจ้าเก็บไว้แม้จนถึงวันนี้, และข้าพเจ้าจะพยายามเขียนบางเรื่องจากสิ่งเหล่านี้ในบันทึกนี้, เพื่อประโยชน์ของลูกหลานข้าพเจ้าที่จะเกิดตามข้าพเจ้ามา."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "อับราฮัม 2",
            "data_type": "chapter",
            "chapter_name": "บทที่ ๒",
            "chapter_summary": [
                "อับราฮัมออกจากเออร์เพื่อไปคานาอัน—พระเยโฮวาห์ทรงปรากฏต่อเขาที่ฮาราน—พรพระกิตติคุณทั้งปวงสัญญาไว้แก่พงศ์พันธุ์ของเขาและผ่านพงศ์พันธุ์ของเขาไปสู่คนทั้งปวง—เขาไปคานาอันและต่อไปยังอียิปต์."
            ],
            "verses": [
                {
                    "number": 1,
                    "text": "บัดนี้พระเจ้า พระผู้เป็นเจ้าทรงทำให้ความอดอยากรุนแรงขึ้นในแผ่นดินแห่งเออร์, ถึงขนาดที่ฮาราน, น้องชายข้าพเจ้า, ตาย; แต่เทราห์, บิดาข้าพเจ้า, ยังมีชีวิตอยู่ในแผ่นดินแห่งเออร์, ของชาวเคลเดีย."
                },
                {
                    "number": 2,
                    "text": "และเหตุการณ์ได้บังเกิดขึ้นคือ ข้าพเจ้า, อับราฮัม, รับซารายเป็นภรรยา, และนาโฮร์, น้องชายข้าพเจ้า, รับมิลคาห์เป็นภรรยา, นางเป็นธิดาของฮาราน."
                },
                {
                    "number": 3,
                    "text": "บัดนี้พระเจ้าตรัสกับข้าพเจ้าไว้ว่า : อับราฮัม, เจ้าจงออกจากแผ่นดินของเจ้า, และจากญาติพี่น้องของเจ้า, และจากบ้านบิดาของเจ้า, ไปยังแผ่นดินที่เราจะแสดงแก่เจ้า."
                },
                {
                    "number": 4,
                    "text": "ฉะนั้นข้าพเจ้าออกจากแผ่นดินแห่งเออร์, ของชาวเคลเดีย, เพื่อเข้าไปในแผ่นดินแห่งคานาอัน; และข้าพเจ้าพาโลท, บุตรของน้องชายข้าพเจ้า, และภรรยาของเขา, และซารายภรรยาข้าพเจ้าไป; และบิดาข้าพเจ้าตามข้าพเจ้าไปด้วย, ไปยังแผ่นดินซึ่งเราขนานนามว่าฮาราน."
                },
                {
                    "number": 5,
                    "text": "และความอดอยากทุเลาลง; และบิดาข้าพเจ้าอยู่ในฮารานต่อไปและพำนักที่นั่น, เพราะมีฝูงสัตว์มากมายในฮาราน; และบิดาข้าพเจ้าหันไปสู่การนับถือรูปเคารพของท่านอีก, ฉะนั้นท่านจึงยังอยู่ต่อไปในฮาราน."
                },
                {
                    "number": 6,
                    "text": "แต่ข้าพเจ้า, อับราฮัม, และโลท, บุตรของน้องชายข้าพเจ้า, สวดอ้อนวอนพระเจ้า, และพระเจ้าทรงปรากฏต่อข้าพเจ้า, และตรัสกับข้าพเจ้า : จงลุกขึ้น, และพาโลทไปกับเจ้า; เพราะเราตกลงใจจะพาเจ้าออกไปจากฮาราน, และจะทำให้เจ้าเป็นผู้ปฏิบัติศาสนกิจเพื่อรับนามของเราในแผ่นดินต่างแดนแห่งหนึ่งซึ่งเราจะให้แก่พงศ์พันธุ์ของเจ้าต่อจากเจ้า เพื่อเป็นทรัพย์สมบัติอันเป็นนิจ, เมื่อพวกเขาสดับฟังเสียงของเรา."
                },
                {
                    "number": 7,
                    "text": "เพราะเราคือพระเจ้า พระผู้เป็นเจ้าของเจ้า; เราพำนักในสวรรค์; แผ่นดินโลกคือที่วางเท้าของเรา; เรายื่นมือของเราเหนือทะเล, และมันเชื่อฟังเสียงของเรา; เราทำให้ลมและไฟเป็นรถศึกของเรา; เรากล่าวแก่ภูเขา—จงออกไปจากที่นี่—และดูเถิด, มันถูกลมหมุนพัดไป, ในทันทีทันใด, อย่างฉับพลัน."
                },
                {
                    "number": 8,
                    "text": "นามของเราคือเยโฮวาห์, และเรารู้จุดจบนับแต่กาลเริ่มต้น; ฉะนั้นมือของเราจะอยู่เหนือเจ้า."
                },
                {
                    "number": 9,
                    "text": "และเราจะรังสรรค์จากเจ้าประชาชาติที่ยิ่งใหญ่, และเราจะอวยพรเจ้าจนมิอาจประมาณได้, และทำให้นามของเจ้ายิ่งใหญ่ในบรรดาประชาชาติทั้งปวง, และเจ้าจะเป็นพรแก่พงศ์พันธุ์ของเจ้าต่อจากเจ้า, กระทั่งในมือพวกเขา พวกเขาจะนำการปฏิบัติศาสนกิจและฐานะปุโรหิตนี้สู่ประชาชาติทั้งปวง;"
                },
                {
                    "number": 10,
                    "text": "และเราจะอวยพรพวกเขาโดยผ่านชื่อของเจ้า; เพราะมากเท่าที่ได้รับพระกิตติคุณนี้จะได้รับเรียกตามชื่อของเจ้า, และจะนับไว้เป็นพงศ์พันธุ์ของเจ้า, และจะลุกขึ้นและอวยพรเจ้า, เป็นบิดาพวกเขา;"
                },
                {
                    "number": 11,
                    "text": "และเราจะอวยพรคนเหล่านั้นที่อวยพรเจ้า, และสาปแช่งคนเหล่านั้นที่สาปแช่งเจ้า; และโดยเจ้า (นั่นคือ, โดยฐานะปุโรหิตของเจ้า) และโดยพงศ์พันธุ์ของเจ้า (นั่นคือ, ฐานะปุโรหิตของเจ้า), คือเราให้สัญญาแก่เจ้าว่าสิทธิ์นี้จะยังคงอยู่ในเจ้า, และในพงศ์พันธุ์ของเจ้าต่อจากเจ้า (นั่นหมายถึง, พงศ์พันธุ์โดยตรง, หรือพงศ์พันธุ์จากตัวเจ้า) ครอบครัวทั้งหมดของแผ่นดินโลกจะได้รับพร, แม้ด้วยพรแห่งพระกิตติคุณ, ซึ่งคือพรแห่งความรอด, แม้แห่งชีวิตนิรันดร์."
                },
                {
                    "number": 12,
                    "text": "บัดนี้, หลังจากพระเจ้าทรงละไปจากการรับสั่งกับข้าพเจ้า, และทรงถอนพระพักตร์ไปจากข้าพเจ้าแล้ว, ข้าพเจ้ากล่าวในใจข้าพเจ้า : ผู้รับใช้ของพระองค์แสวงหาพระองค์มาอย่างตั้งใจจริง; บัดนี้ข้าพระองค์พบพระองค์แล้ว;"
                },
                {
                    "number": 13,
                    "text": "พระองค์ได้ทรงส่งเทพของพระองค์มาปลดปล่อยข้าพระองค์จากเทพเจ้าของเอลเคนาห์, และจะเป็นการดีหากข้าพระองค์สดับฟังสุรเสียงของพระองค์, ฉะนั้นขอทรงโปรดให้ผู้รับใช้ของพระองค์ลุกขึ้นและออกไปอย่างสงบสุข."
                },
                {
                    "number": 14,
                    "text": "ดังนั้นข้าพเจ้า, อับราฮัม, จึงออกไปดังที่พระเจ้าตรัสกับข้าพเจ้า, และโลทกับข้าพเจ้า; และข้าพเจ้า, อับราฮัม, อายุหกสิบสองปีเมื่อข้าพเจ้าออกไปจากฮาราน."
                },
                {
                    "number": 15,
                    "text": "และข้าพเจ้าพาซารายไป, ผู้ซึ่งข้าพเจ้ารับเป็นภรรยาเมื่อข้าพเจ้าอยู่ในเออร์, ในเคลเดีย, และโลท, บุตรของน้องชายข้าพเจ้า, และทรัพย์สินทั้งหมดของเราที่เรารวบรวมไว้, และบรรดาคนที่เราชนะใจในฮาราน, และออกไปในเส้นทางสู่แผ่นดินแห่งคานาอัน, และพำนักในกระโจมเมื่อเราอยู่ระหว่างทาง;"
                },
                {
                    "number": 16,
                    "text": "ฉะนั้น, อนันตกาลคือเครื่องกำบังของเราและศิลาของเราและความรอดของเรา, ขณะที่เราเดินทางจากฮารานโดยผ่านไปทางเจอร์ชอน, เพื่อมายังแผ่นดินแห่งคานาอัน."
                },
                {
                    "number": 17,
                    "text": "บัดนี้ข้าพเจ้า, อับราฮัม, สร้างแท่นบูชาในแผ่นดินแห่งเจอร์ชอน, และประกอบพิธีถวายเครื่องบูชาแด่พระเจ้า, และสวดอ้อนวอนเพื่อความอดอยากจะได้หมดสิ้นไปจากบ้านของบิดาข้าพเจ้า, เพื่อพวกเขาจะไม่ตาย."
                },
                {
                    "number": 18,
                    "text": "และจากนั้นเราผ่านจากเจอร์ชอนทางแผ่นดินไปยังสถานที่แห่งเชเคม; สถานที่นี้ตั้งอยู่ในที่ราบโมเรห์, และเราได้เข้ามาในชายแดนแผ่นดินของชาวคานาอันแล้ว, และข้าพเจ้าถวายเครื่องพลีบูชาที่นั่นในที่ราบโมเรห์, และเรียกหาพระเจ้าอย่างภักดี, เพราะเราเข้ามาในแผ่นดินของประชาชาติที่กราบไหว้รูปเคารพนี้แล้ว."
                },
                {
                    "number": 19,
                    "text": "และพระเจ้าทรงปรากฏต่อข้าพเจ้าเป็นการตอบคำสวดอ้อนวอนของข้าพเจ้า, และตรัสกับข้าพเจ้า : แก่พงศ์พันธุ์ของเจ้าเราจะให้แผ่นดินนี้."
                },
                {
                    "number": 20,
                    "text": "และข้าพเจ้า, อับราฮัม, ลุกจากสถานที่ของแท่นบูชาซึ่งข้าพเจ้าสร้างถวายพระเจ้า, และออกจากที่นั่นไปยังภูเขาลูกหนึ่งทางตะวันออกของเบธเอล, และตั้งกระโจมของข้าพเจ้าที่นั่น, เบธเอลทางตะวันตก, และอัยทางตะวันออก; และที่นั่นข้าพเจ้าสร้างแท่นบูชาอีกแท่นหนึ่งถวายพระเจ้า, และเรียกหาพระนามของพระเจ้าอีกครั้ง."
                },
                {
                    "number": 21,
                    "text": "และข้าพเจ้า, อับราฮัม, เดินทางไป, โดยยังมุ่งไปทางทิศใต้; และมีความอดอยากต่อเนื่องในแผ่นดิน; และข้าพเจ้า, อับราฮัม, ตัดสินใจลงไปในอียิปต์, เพื่อพักแรมอยู่ที่นั่น, เพราะความอดอยากเริ่มทวีความรุนแรง."
                },
                {
                    "number": 22,
                    "text": "และเหตุการณ์ได้บังเกิดขึ้นเมื่อข้าพเจ้ามาใกล้จนเกือบจะเข้าไปในอียิปต์, พระเจ้าตรัสกับข้าพเจ้า : ดูเถิด, ซาราย, ภรรยาเจ้า, เป็นหญิงที่งดงามมากน่าพิสมัย;"
                },
                {
                    "number": 23,
                    "text": "ฉะนั้นเหตุการณ์จะบังเกิดขึ้น, เมื่อชาวอียิปต์จะเห็นนาง, พวกเขาจะกล่าว—นางเป็นภรรยาของเขา; และพวกเขาจะฆ่าเจ้า, แต่พวกเขาจะช่วยนางไว้ไม่ให้นางตาย; ฉะนั้นดูว่าเจ้าทำในทำนองนี้ :"
                },
                {
                    "number": 24,
                    "text": "ให้นางกล่าวแก่ชาวอียิปต์, นางเป็นน้องสาวเจ้า, และชีวิตเจ้าจะยังอยู่."
                },
                {
                    "number": 25,
                    "text": "และเหตุการณ์ได้บังเกิดขึ้นคือข้าพเจ้า, อับราฮัม, บอกซาราย, ภรรยาข้าพเจ้า, ทุกอย่างที่พระเจ้าตรัสกับข้าพเจ้า—ฉะนั้นจงกล่าวแก่พวกเขา, ข้าอ้อนวอนเจ้า, เจ้าเป็นน้องสาวของข้า, เพื่อจะเป็นการดีกับข้าเพราะเห็นแก่เจ้า, และชีวิตข้าจะยังอยู่เนื่องจากเจ้า."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "อับราฮัม 3",
            "data_type": "chapter",
            "chapter_name": "บทที่ ๓",
            "chapter_summary": [
                "อับราฮัมเรียนรู้เกี่ยวกับดวงอาทิตย์, ดวงจันทร์, และดวงดาวโดยผ่านอูริมและทูมมิม—พระเจ้าทรงเปิดเผยธรรมชาตินิรันดร์ของวิญญาณแก่เขา—เขาเรียนรู้ถึงชีวิตก่อนมายังแผ่นดินโลก, การแต่งตั้งล่วงหน้า, การสร้าง, การเลือกพระผู้ไถ่, และสถานะที่สองของมนุษย์."
            ],
            "verses": [
                {
                    "number": 1,
                    "text": "และข้าพเจ้า, อับราฮัม, มีอูริมและทูมมิม, ซึ่งพระเจ้า พระผู้เป็นเจ้าของข้าพเจ้าประทานแก่ข้าพเจ้า, ในเออร์ของชาวเคลเดีย;"
                },
                {
                    "number": 2,
                    "text": "และข้าพเจ้าเห็นหมู่ดาว, ว่ามันเจิดจ้ายิ่งนัก, และว่าดาวดวงหนึ่งในหมู่ดาวนั้นอยู่ใกล้กับพระราชบัลลังก์ของพระผู้เป็นเจ้ามากที่สุด; และมีดาวเจิดจ้าหลายดวงซึ่งอยู่ใกล้กับดาวดวงนี้;"
                },
                {
                    "number": 3,
                    "text": "และพระเจ้าตรัสกับข้าพเจ้า : หมู่ดาวเหล่านี้คือหมู่ดาวที่ปกครอง; และชื่อของดวงที่เจิดจ้าคือ โคลอบ, เพราะมันอยู่ใกล้กับเรา, เพราะเราคือพระเจ้า พระผู้เป็นเจ้าของเจ้า : เราวางดาวดวงนี้ไว้ให้ปกครองดาวทั้งหลายทั้งปวงเหล่านั้นซึ่งอยู่ในระเบียบเดียวกันกับดาวซึ่งบนนั้นเจ้ายืนอยู่."
                },
                {
                    "number": 4,
                    "text": "และพระเจ้าตรัสกับข้าพเจ้า, โดยอูริมและทูมมิม, ว่าโคลอบสอดคล้องกับวิธีของพระเจ้า, ตามเวลาและฤดูกาลของมันในการหมุนรอบตัวเอง; คือการหมุนรอบตัวเองหนึ่งรอบเป็นหนึ่งวันสำหรับพระเจ้า, ตามวิธีการคำนวณของพระองค์, เป็นหนึ่งพันปีตามเวลาที่กำหนดให้กับดาวซึ่งบนนั้นเจ้ายืนอยู่. นี่คือการคำนวณเวลาของพระเจ้า, ตามการคำนวณของโคลอบ."
                },
                {
                    "number": 5,
                    "text": "และพระเจ้าตรัสกับข้าพเจ้า : ดาวพระเคราะห์ซึ่งเป็นแสงที่เจิดจ้าน้อยกว่า, เจิดจ้าน้อยกว่าแสงซึ่งจะปกครองกลางวัน, แม้กลางคืน, เหนือกว่าหรือเจิดจ้ากว่าดาวซึ่งบนนั้นเจ้ายืนอยู่ในเรื่องการคำนวณเวลา, เพราะมันเคลื่อนไปในระเบียบที่ช้ากว่า; นี้อยู่ในระเบียบเพราะมันอยู่เหนือแผ่นดินโลกซึ่งบนนั้นเจ้ายืนอยู่, ฉะนั้นการคำนวณเวลาของมันในเรื่องของจำนวนวัน, และเดือน, และปีของมันจึงไม่มากเท่า."
                },
                {
                    "number": 6,
                    "text": "และพระเจ้าตรัสกับข้าพเจ้า : บัดนี้, อับราฮัม, ข้อเท็จจริงสองข้อนี้มีอยู่, ดูเถิด ดวงตาเจ้ามองเห็นมัน; จึงให้ไว้แก่เจ้าแล้วที่จะรู้เวลาสำหรับการคำนวณ, และเวลาที่กำหนดไว้, แท้จริงแล้ว, เวลาที่กำหนดไว้สำหรับแผ่นดินโลกซึ่งบนนั้นเจ้ายืนอยู่, และเวลาที่กำหนดไว้สำหรับแสงที่เจิดจ้ากว่าซึ่งกำหนดไว้เพื่อปกครองกลางวัน, และเวลาที่กำหนดไว้ของแสงที่เจิดจ้าน้อยกว่าซึ่งกำหนดไว้เพื่อปกครองกลางคืน."
                },
                {
                    "number": 7,
                    "text": "บัดนี้เวลาที่กำหนดไว้สำหรับแสงที่เจิดจ้าน้อยกว่าตามการคำนวณของมันเป็นเวลาที่นานกว่าการคำนวณเวลาของแผ่นดินโลกซึ่งบนนั้นเจ้ายืนอยู่."
                },
                {
                    "number": 8,
                    "text": "และในกรณีที่ข้อเท็จจริงสองข้อนี้มีอยู่, จะมีข้อเท็จจริงอีกข้อหนึ่งเหนือสองข้อนี้, นั่นคือ, จะมีดาวพระเคราะห์อีกดวงหนึ่งซึ่งการคำนวณเวลาของมันจะยิ่งนานกว่านี้อีก;"
                },
                {
                    "number": 9,
                    "text": "และจะมีการคำนวณเวลาของดาวพระเคราะห์ดวงหนึ่งเหนืออีกดวงหนึ่งดังนั้น, จนเจ้ามาใกล้กับโคลอบ, ซึ่งโคลอบนั้นสอดคล้องกับการคำนวณเวลาของพระเจ้า; ซึ่งโคลอบนั้นวางอยู่ใกล้กับพระราชบัลลังก์ของพระผู้เป็นเจ้า, ให้ปกครองดาวพระเคราะห์ทั้งหลายทั้งปวงเหล่านั้นซึ่งอยู่ในระเบียบเดียวกันกับดาวซึ่งบนนั้นเจ้ายืนอยู่."
                },
                {
                    "number": 10,
                    "text": "และให้ไว้แก่เจ้าแล้วที่จะรู้เวลาที่กำหนดไว้สำหรับดวงดาวทั้งหมดที่กำหนดไว้เพื่อให้ความสว่าง, จนเจ้ามาใกล้พระราชบัลลังก์ของพระผู้เป็นเจ้า."
                },
                {
                    "number": 11,
                    "text": "ดังนั้นข้าพเจ้า, อับราฮัม, จึงพูดกับพระเจ้า, ตรงหน้า, ดังคนคนหนึ่งพูดกับอีกคนหนึ่ง; และพระองค์ทรงบอกข้าพเจ้าถึงงานทั้งหลายซึ่งพระหัตถ์ของพระองค์ทรงรังสรรค์ไว้;"
                },
                {
                    "number": 12,
                    "text": "และพระองค์ตรัสกับข้าพเจ้า : บุตรของเรา, บุตรของเรา (และพระองค์ทรงยื่นพระหัตถ์ออกมา), ดูเถิด เราจะแสดงสิ่งทั้งหลายทั้งปวงเหล่านี้แก่เจ้า. และพระองค์ทรงวางพระหัตถ์บนดวงตาข้าพเจ้า, และข้าพเจ้ามองเห็นสิ่งเหล่านั้นซึ่งพระหัตถ์ของพระองค์ทรงรังสรรค์ไว้, ซึ่งมีเป็นอันมาก; และสิ่งเหล่านั้นทวีขึ้นต่อหน้าต่อตาข้าพเจ้า, และข้าพเจ้าไม่สามารถมองเห็นการสิ้นสุดของมัน."
                },
                {
                    "number": 13,
                    "text": "และพระองค์ตรัสกับข้าพเจ้า : นี่คือไชนิฮาห์, ซึ่งคือดวงอาทิตย์. และพระองค์ตรัสกับข้าพเจ้า : โคคอบ, ซึ่งคือดวงดาว. และพระองค์ตรัสกับข้าพเจ้า : โอลีอา, ซึ่งคือดวงจันทร์. และพระองค์ตรัสกับข้าพเจ้า : โคคอบีม, ซึ่งให้ความหมายถึงหมู่ดาว, หรือแสงที่เจิดจ้าทั้งปวง, ซึ่งอยู่ในท้องนภาแห่งฟ้าสวรรค์."
                },
                {
                    "number": 14,
                    "text": "และเป็นเวลากลางคืนเมื่อพระเจ้ารับสั่งพระวจนะเหล่านี้กับข้าพเจ้า : เราจะขยายเผ่าพันธุ์เจ้า, และพงศ์พันธุ์ของเจ้าต่อจากเจ้า, เหมือนกับสิ่งเหล่านี้; และหากเจ้าจะนับจำนวนเม็ดทรายได้ฉันใด, จำนวนพงศ์พันธุ์ของเจ้าก็จะเป็นฉันนั้น."
                },
                {
                    "number": 15,
                    "text": "และพระเจ้าตรัสกับข้าพเจ้า : อับราฮัม, เราให้เจ้าเห็นสิ่งเหล่านี้ก่อนเจ้าจะเข้าไปในอียิปต์, เพื่อเจ้าจะประกาศถ้อยคำทั้งหลายทั้งปวงเหล่านี้."
                },
                {
                    "number": 16,
                    "text": "หากวัตถุสองสิ่งดำรงอยู่, และมีสิ่งหนึ่งเหนืออีกสิ่งหนึ่ง, จะมีบรรดาสิ่งที่ยิ่งใหญ่กว่าเหนือมัน; ฉะนั้นโคลอบเจิดจ้าที่สุดในโคคอบีมทั้งหมดที่เจ้าเห็น, เพราะมันอยู่ใกล้เราที่สุด."
                },
                {
                    "number": 17,
                    "text": "บัดนี้, หากมีวัตถุสองสิ่ง, สิ่งหนึ่งเหนืออีกสิ่งหนึ่ง, และดวงจันทร์อยู่เหนือแผ่นดินโลก, เมื่อเป็นเช่นนั้นจะเป็นได้ว่ามีดาวพระเคราะห์หรือดาวดวงหนึ่งอยู่เหนือมัน; และไม่มีสิ่งใดที่พระเจ้า พระผู้เป็นเจ้าของเจ้าจะมีพระดำริว่าจะทำนอกจากสิ่งที่พระองค์จะทรงทำ."
                },
                {
                    "number": 18,
                    "text": "กระนั้นก็ตามพระองค์ทรงรังสรรค์ดาวดวงที่เจิดจ้ากว่า; ในทำนองเดียวกัน, หากมีวิญญาณสองวิญญาณ, เช่นกัน, และวิญญาณหนึ่งจะรู้แจ้งกว่าอีกวิญญาณหนึ่ง, แต่วิญญาณทั้งสองนี้, ทั้งที่วิญญาณหนึ่งรู้แจ้งกว่าอีกวิญญาณหนึ่ง, ก็มิได้มีกาลเริ่มต้น; พวกเขาดำรงอยู่มาก่อน, พวกเขาจะไม่มีการสิ้นสุด, พวกเขาจะดำรงอยู่ในภายหลัง, เพราะพวกเขาคือ โนลาม, หรือนิรันดร์."
                },
                {
                    "number": 19,
                    "text": "และพระเจ้าตรัสกับข้าพเจ้า : ข้อเท็จจริงสองข้อนี้มีอยู่จริง, คือมีวิญญาณสองวิญญาณ, วิญญาณหนึ่งรู้แจ้งกว่าอีกวิญญาณหนึ่ง; จะมีอีกวิญญาณหนึ่งรู้แจ้งกว่าพวกเขา; เราคือพระเจ้า พระผู้เป็นเจ้าของเจ้า, เรารู้แจ้งกว่าพวกเขาทั้งปวง."
                },
                {
                    "number": 20,
                    "text": "พระเจ้า พระผู้เป็นเจ้าของเจ้าทรงส่งเทพของพระองค์มาปลดปล่อยเจ้าจากเงื้อมมือของพระแห่งเอลเคนาห์."
                },
                {
                    "number": 21,
                    "text": "เราพำนักท่ามกลางพวกเขาทั้งปวง; ฉะนั้น, บัดนี้ เราจึงลงมาหาเจ้าเพื่อประกาศแก่เจ้าถึงงานทั้งหลายซึ่งมือเรารังสรรค์ไว้, ซึ่งในนั้นปัญญาของเรามากกว่าพวกเขาทั้งหมด, เพราะเราปกครองอยู่ในฟ้าสวรรค์เบื้องบน, และในแผ่นดินโลกเบื้องล่าง, ในปัญญาและความเฉียบแหลมทั้งปวง, เหนือสัตภาวะรู้แจ้งทั้งปวงซึ่งดวงตาเจ้ามองเห็นตลอดมาจากกาลเริ่มต้น; เราลงมาในกาลเริ่มต้นท่ามกลางสัตภาวะรู้แจ้งทั้งปวงซึ่งเจ้าเคยเห็นมา."
                },
                {
                    "number": 22,
                    "text": "บัดนี้ พระเจ้าทรงให้ข้าพเจ้า, อับราฮัม, เห็นสัตภาวะรู้แจ้งซึ่งจัดวางไว้ก่อนมีโลกขึ้นมา; และในบรรดาสัตภาวะทั้งหลายทั้งปวงเหล่านี้มีสัตภาวะที่สูงศักดิ์และยิ่งใหญ่มากมาย;"
                },
                {
                    "number": 23,
                    "text": "และพระผู้เป็นเจ้าทรงมองเห็นจิตวิญญาณเหล่านี้ว่าพวกเขาดี, และพระองค์ทรงยืนท่ามกลางพวกเขา, และพระองค์ตรัส : เราจะทำให้จิตวิญญาณเหล่านี้เป็นผู้ปกครองของเรา; เพราะพระองค์ทรงยืนในบรรดาจิตวิญญาณเหล่านั้นที่เป็นวิญญาณ, และพระองค์ทรงเห็นว่าพวกเขาดี; และพระองค์ตรัสกับข้าพเจ้า : อับราฮัม, เจ้าเป็นคนหนึ่งในพวกเขา; เจ้าได้รับเลือกไว้ก่อนเจ้าเกิด."
                },
                {
                    "number": 24,
                    "text": "และมีวิญญาณหนึ่งที่เหมือนกับพระผู้เป็นเจ้า ยืนอยู่ท่ามกลางพวกเขา, และเขากล่าวแก่วิญญาณเหล่านั้นผู้ที่อยู่กับเขา : พวกเราจะลงไป, เพราะมีที่ว่างที่นั่น, และเราจะนำสารเหล่านี้ไปส่วนหนึ่ง, และเราจะรังสรรค์แผ่นดินโลกแห่งหนึ่งซึ่งบนนั้นวิญญาณเหล่านี้จะพำนัก;"
                },
                {
                    "number": 25,
                    "text": "และพวกเราจะพิสูจน์พวกเขาโดยวิธีนี้, เพื่อดูว่าพวกเขาจะทำสิ่งทั้งปวงไม่ว่าอะไรก็ตามที่พระเจ้า พระผู้เป็นเจ้าของพวกเขาจะทรงบัญชาพวกเขาหรือไม่;"
                },
                {
                    "number": 26,
                    "text": "และวิญญาณเหล่านั้นที่รักษาสถานะแรกของพวกเขาจะได้รับเพิ่มเติม; และวิญญาณเหล่านั้นที่หารักษาสถานะแรกของพวกเขาไม่จะไม่มีรัศมีภาพในอาณาจักรเดียวกับวิญญาณเหล่านั้นที่รักษาสถานะแรกของพวกเขา; และวิญญาณเหล่านั้นที่รักษาสถานะที่สองของพวกเขาจะมีรัศมีภาพเพิ่มเติมบนศีรษะพวกเขาตลอดกาลและตลอดไป."
                },
                {
                    "number": 27,
                    "text": "และพระเจ้าตรัส : เราจะส่งใครไปเล่า ? และวิญญาณหนึ่งซึ่งเหมือนกับบุตรแห่งพระมหาบุรุษทูลตอบ : ข้าพระองค์อยู่ที่นี่, ขอทรงส่งข้าพระองค์ไปเถิด. และอีกวิญญาณหนึ่งทูลตอบและกล่าวว่า : ข้าพระองค์อยู่ที่นี่, ขอทรงส่งข้าพระองค์ไปเถิด. และพระเจ้าตรัส : เราจะส่งวิญญาณแรก."
                },
                {
                    "number": 28,
                    "text": "และวิญญาณที่สองโกรธ, และหารักษาสถานะแรกของเขาไม่; และ, ในวันนั้น, วิญญาณเป็นอันมากติดตามเขาไป."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "อับราฮัม 4",
            "data_type": "chapter",
            "chapter_name": "บทที่ ๔",
            "chapter_summary": [
                "บรรดาพระผู้เป็นเจ้าทรงวางแผนการสร้างแผ่นดินโลกและชีวิตทั้งปวงบนนั้น—อรรถาธิบายแผนของพระองค์ทั้งหลายสำหรับการสร้างในหกวันนั้น."
            ],
            "verses": [
                {
                    "number": 1,
                    "text": "และจากนั้นพระเจ้าตรัส : เราลงไปกันเถิด. และพระองค์ทั้งหลายพากันลงไป ณ กาลเริ่มต้น, และพระองค์ทั้งหลาย, นั่นคือบรรดาพระผู้เป็นเจ้า, ทรงวางระบบและประกอบฟ้าสวรรค์และแผ่นดินโลก."
                },
                {
                    "number": 2,
                    "text": "และแผ่นดินโลก, หลังจากประกอบแล้ว, ว่างเปล่าและร้าง, เพราะพระองค์ทั้งหลายมิได้ทรงประกอบสิ่งใดนอกจากแผ่นดินโลก; และความมืดแผ่คลุมพื้นผิวของห้วงลึก, และพระวิญญาณของพระผู้เป็นเจ้าทั้งหลายทรงวนเวียนบนผิวน้ำ."
                },
                {
                    "number": 3,
                    "text": "และพระองค์ทั้งหลาย (บรรดาพระผู้เป็นเจ้า) ตรัส : จงบังเกิดความสว่าง; และความสว่างก็บังเกิด."
                },
                {
                    "number": 4,
                    "text": "และพระองค์ทั้งหลาย (บรรดาพระผู้เป็นเจ้า) ทรงเข้าใจความสว่างนั้น, เพราะมันเจิดจ้า; และพระองค์ทั้งหลายทรงแยกความสว่าง, หรือทำให้มันแยก, จากความมืด."
                },
                {
                    "number": 5,
                    "text": "และบรรดาพระผู้เป็นเจ้าทรงเรียกความสว่างว่ากลางวัน, และความมืดพระองค์ทั้งหลายทรงเรียกว่ากลางคืน. และเหตุการณ์ได้บังเกิดขึ้นคือจากเวลาค่ำจนเวลาเช้าพระองค์ทั้งหลายทรงเรียกว่ากลางคืน; และจากเวลาเช้าจนเวลาค่ำพระองค์ทั้งหลายทรงเรียกว่ากลางวัน; และนี่เป็นจุดเริ่มต้น, หรือกาลเริ่มต้น, ของสิ่งซึ่งพระองค์ทั้งหลายทรงเรียกว่ากลางวันและกลางคืน."
                },
                {
                    "number": 6,
                    "text": "และบรรดาพระผู้เป็นเจ้าตรัสด้วยว่า : จงบังเกิดแผ่นฟ้าท่ามกลางผืนน้ำ, และมันจะแยกผืนน้ำจากผืนน้ำ."
                },
                {
                    "number": 7,
                    "text": "และบรรดาพระผู้เป็นเจ้าทรงสั่งแผ่นฟ้า, เพื่อให้มันแยกผืนน้ำซึ่งอยู่ใต้แผ่นฟ้าจากผืนน้ำซึ่งอยู่เหนือแผ่นฟ้า; และมันเป็นเช่นนั้น, แม้ดังที่พระองค์ทั้งหลายทรงสั่ง."
                },
                {
                    "number": 8,
                    "text": "และบรรดาพระผู้เป็นเจ้าทรงเรียกแผ่นฟ้า, ว่าฟ้าสวรรค์. และเหตุการณ์ได้บังเกิดขึ้นคือ จากเวลาค่ำจนเวลาเช้าที่พระองค์ทั้งหลายทรงเรียกว่ากลางคืน; และเหตุการณ์ได้บังเกิดขึ้นคือจากเวลาเช้าจนเวลาค่ำที่พระองค์ทั้งหลายทรงเรียกว่ากลางวัน; และนี่เป็นช่วงเวลาที่สองซึ่งพระองค์ทั้งหลายทรงเรียกว่ากลางคืนและกลางวัน."
                },
                {
                    "number": 9,
                    "text": "และบรรดาพระผู้เป็นเจ้าทรงสั่ง, โดยตรัสว่า : จงให้ผืนน้ำภายใต้ฟ้าสวรรค์มารวมไว้ด้วยกันยังสถานที่แห่งหนึ่ง, และจงให้แผ่นดินขึ้นมาเป็นแผ่นดินแห้ง; และมันเป็นเช่นนั้นดังที่พระองค์ทั้งหลายทรงสั่ง;"
                },
                {
                    "number": 10,
                    "text": "และบรรดาพระผู้เป็นเจ้าทรงประกาศผืนดินแห้ง, เป็นแผ่นดิน; และการมารวมกันของผืนน้ำ, พระองค์ทั้งหลายทรงประกาศ, เป็นมหาสมุทร; และบรรดาพระผู้เป็นเจ้าทรงมองเห็นว่าสิ่งเหล่านี้เชื่อฟังพระองค์."
                },
                {
                    "number": 11,
                    "text": "และบรรดาพระผู้เป็นเจ้าตรัส : ขอให้พวกเราเตรียมแผ่นดินเพื่อให้เกิดหญ้า; พืชพันธุ์ออกเมล็ด; ไม้ผลออกผล, ตามชนิดของมัน, ซึ่งเมล็ดของมันในตัวมันออกไม้ผลในลักษณะเหมือนตัวมันเองบนแผ่นดินโลก; และมันเป็นเช่นนั้น, แม้ดังที่พระองค์ทั้งหลายทรงสั่ง."
                },
                {
                    "number": 12,
                    "text": "และบรรดาพระผู้เป็นเจ้าทรงวางระบบให้แผ่นดินเกิดหญ้าจากเมล็ดของมันเอง, และพืชพรรณให้เกิดพืชพรรณจากเมล็ดของมันเอง, โดยออกเมล็ดตามชนิดของมัน; และให้แผ่นดินเกิดต้นไม้จากเมล็ดของมันเอง, โดยออกผล, ซึ่งเมล็ดของมันเกิดต้นไม้ได้อย่างเดียวกันในตัวมันเองเท่านั้น, ตามชนิดของมัน; และบรรดาพระผู้เป็นเจ้าทรงมองเห็นว่าสิ่งเหล่านี้เชื่อฟังพระองค์."
                },
                {
                    "number": 13,
                    "text": "และเหตุการณ์ได้บังเกิดขึ้นคือ พระองค์ทั้งหลายทรงนับจำนวนวัน; จากเวลาค่ำจนเวลาเช้าพระองค์ทั้งหลายทรงเรียกว่ากลางคืน; และเหตุการณ์ได้บังเกิดขึ้น, จากเวลาเช้าจนเวลาค่ำพระองค์ทั้งหลายทรงเรียกว่ากลางวัน; และมันเป็นช่วงเวลาที่สาม."
                },
                {
                    "number": 14,
                    "text": "และบรรดาพระผู้เป็นเจ้าทรงวางระบบแสงทั้งหลายในแผ่นฟ้าแห่งฟ้าสวรรค์, และทรงทำให้มันแยกกลางวันจากกลางคืน; และทรงวางระบบมันเพื่อให้เป็นเครื่องหมายและเป็นฤดูกาล, และเป็นวันและเป็นปี;"
                },
                {
                    "number": 15,
                    "text": "และทรงวางระบบมันเพื่อเป็นแสงในแผ่นฟ้าแห่งฟ้าสวรรค์เพื่อให้ความสว่างบนแผ่นดินโลก; และมันเป็นเช่นนั้น."
                },
                {
                    "number": 16,
                    "text": "และบรรดาพระผู้เป็นเจ้าทรงวางระบบแสงเจิดจ้าสองดวงนั้น, แสงที่เจิดจ้ามากกว่าเพื่อปกครองกลางวัน, และแสงที่เจิดจ้าน้อยกว่าเพื่อปกครองกลางคืน; พร้อมกับแสงที่เจิดจ้าน้อยกว่าพระองค์ทั้งหลายทรงวางหมู่ดาวด้วย;"
                },
                {
                    "number": 17,
                    "text": "และบรรดาพระผู้เป็นเจ้าทรงวางมันในแผ่นฟ้าแห่งฟ้าสวรรค์, เพื่อให้ความสว่างบนแผ่นดินโลก, และเพื่อปกครองเหนือกลางวันและเหนือกลางคืน, และเพื่อทำให้แยกความสว่างจากความมืด."
                },
                {
                    "number": 18,
                    "text": "และบรรดาพระผู้เป็นเจ้าทรงเฝ้าดูสิ่งเหล่านั้นซึ่งพระองค์ทั้งหลายทรงสั่งจนมันเชื่อฟัง."
                },
                {
                    "number": 19,
                    "text": "และเหตุการณ์ได้บังเกิดขึ้นคือจากเวลาค่ำจนเวลาเช้าที่เป็นกลางคืน; และเหตุการณ์ได้บังเกิดขึ้นคือจากเวลาเช้าจนเวลาค่ำที่เป็นกลางวัน, และมันเป็นช่วงเวลาที่สี่."
                },
                {
                    "number": 20,
                    "text": "และบรรดาพระผู้เป็นเจ้าตรัส : ขอให้พวกเราเตรียมผืนน้ำเพื่อให้บังเกิดอย่างอุดมด้วยบรรดาสัตว์โลกเคลื่อนไหวที่มีชีวิต; และสัตว์ปีก, เพื่อมันจะบินเหนือแผ่นดินโลกในแผ่นฟ้าอันโล่งกว้างแห่งฟ้าสวรรค์."
                },
                {
                    "number": 21,
                    "text": "และบรรดาพระผู้เป็นเจ้าทรงเตรียมผืนน้ำเพื่อมันจะได้บังเกิดวาฬใหญ่, และสัตว์โลกมีชีวิตทุกอย่างที่เคลื่อนไหว, ซึ่งผืนน้ำพึงบังเกิดอย่างอุดมตามชนิดของมัน; และสัตว์มีปีกทุกตัวตามชนิดของมัน. และบรรดาพระผู้เป็นเจ้าทรงมองเห็นว่าจะมีการเชื่อฟังพระองค์, และว่าแผนของพระองค์ดี."
                },
                {
                    "number": 22,
                    "text": "และบรรดาพระผู้เป็นเจ้าตรัส : พวกเราจะอวยพรสิ่งเหล่านี้, และทำให้มันอุดมสมบูรณ์และขยายเผ่าพันธุ์, และเติมเต็มผืนน้ำในทะเลหรือผืนน้ำกว้างใหญ่; และทำให้สัตว์ปีกขยายเผ่าพันธุ์ในแผ่นดินโลก."
                },
                {
                    "number": 23,
                    "text": "และเหตุการณ์ได้บังเกิดขึ้นคือ จากเวลาค่ำจนเวลาเช้าที่พระองค์ทั้งหลายทรงเรียกว่ากลางคืน; และเหตุการณ์ได้บังเกิดขึ้นคือ จากเวลาเช้าจนเวลาค่ำที่พระองค์ทั้งหลายทรงเรียกว่ากลางวัน; และมันเป็นช่วงเวลาที่ห้า."
                },
                {
                    "number": 24,
                    "text": "และบรรดาพระผู้เป็นเจ้าทรงเตรียมแผ่นดินเพื่อให้บังเกิดสัตว์โลกมีชีวิตตามชนิดของมัน, ฝูงปศุสัตว์และสิ่งเลื้อยคลาน, และสัตว์แห่งแผ่นดินโลกตามชนิดของมัน; และมันเป็นเช่นนั้น, ดังที่พระองค์ทั้งหลายตรัสไว้."
                },
                {
                    "number": 25,
                    "text": "และบรรดาพระผู้เป็นเจ้าทรงวางระบบแผ่นดินเพื่อให้บังเกิดสัตว์ตามชนิดของมัน, และฝูงปศุสัตว์ตามชนิดของมัน, และทุกสิ่งที่เลื้อยคลานบนแผ่นดินโลกตามชนิดของมัน; และบรรดาพระผู้เป็นเจ้าทรงมองเห็นว่าสิ่งเหล่านั้นจะเชื่อฟัง."
                },
                {
                    "number": 26,
                    "text": "และบรรดาพระผู้เป็นเจ้าทรงปรึกษากันในบรรดาพระองค์ทั้งหลายและตรัส : ขอให้พวกเราลงไปและประกอบมนุษย์ในรูปลักษณ์ของเรา, ตามลักษณะที่เหมือนเรา; และพวกเราจะให้อำนาจปกครองแก่พวกเขาเหนือสัตว์น้ำในทะเล, และเหนือสัตว์ปีกในอากาศ, และเหนือฝูงปศุสัตว์, และเหนือทั้งแผ่นดินโลก, และเหนือสิ่งเลื้อยคลานทั้งหมดที่เลื้อยคลานบนแผ่นดินโลก."
                },
                {
                    "number": 27,
                    "text": "ดังนั้นบรรดาพระผู้เป็นเจ้าจึงทรงลงไปวางระบบมนุษย์ในรูปลักษณ์ของพวกพระองค์เอง, ในรูปลักษณ์ของบรรดาพระผู้เป็นเจ้าเพื่อพระองค์จะทรงประกอบเขา, ชายและหญิงเพื่อพระองค์จะทรงประกอบพวกเขา."
                },
                {
                    "number": 28,
                    "text": "และบรรดาพระผู้เป็นเจ้าตรัส : เราจะอวยพรพวกเขา. และบรรดาพระผู้เป็นเจ้าตรัส : เราจะทำให้พวกเขาอุดมสมบูรณ์และขยายเผ่าพันธุ์, และเพิ่มพูนให้เต็มแผ่นดินโลก, และทำให้มันศิโรราบ, และมีอำนาจปกครองเหนือสัตว์น้ำในทะเล, และเหนือสัตว์ปีกในอากาศ, และเหนือสิ่งมีชีวิตทุกอย่างที่เคลื่อนไหวบนแผ่นดินโลก."
                },
                {
                    "number": 29,
                    "text": "และบรรดาพระผู้เป็นเจ้าตรัส : ดูเถิด, เราจะให้พืชพรรณทุกอย่างที่เกิดเมล็ดแก่พวกเขา ซึ่งจะเกิดบนพื้นพิภพทั้งปวง, และต้นไม้ทุกต้นซึ่งจะมีผลบนนั้น; แท้จริงแล้ว, ผลของต้นที่ออกเมล็ดแก่พวกเขาเราจะให้มัน; มันจะเป็นอาหารสำหรับพวกเขา."
                },
                {
                    "number": 30,
                    "text": "และแก่สัตว์ทุกตัวของแผ่นดินโลก, และแก่สัตว์ปีกทุกตัวในอากาศ, และแก่ทุกสิ่งที่เลื้อยคลานบนแผ่นดินโลก, ดูเถิด, เราจะให้ชีวิต, และเราจะให้พืชพรรณสีเขียวทุกอย่างแก่มันไว้เป็นอาหารด้วย, และสิ่งทั้งหลายทั้งปวงเหล่านี้จะวางระบบไว้ดังนั้น."
                },
                {
                    "number": 31,
                    "text": "และบรรดาพระผู้เป็นเจ้าตรัส : เราจะทำทุกสิ่งที่เรากล่าวไว้, และวางระบบสิ่งเหล่านั้น; และดูเถิด, มันจะเชื่อฟังอย่างเคร่งครัด. และเหตุการณ์ได้บังเกิดขึ้นคือ จากเวลาค่ำจนเวลาเช้าที่พระองค์ทั้งหลายทรงเรียกว่ากลางคืน; และเหตุการณ์ได้บังเกิดขึ้นคือ จากเวลาเช้าจนเวลาค่ำที่พระองค์ทั้งหลายทรงเรียกว่ากลางวัน; และพระองค์ทั้งหลายทรงนับเป็นช่วงเวลาที่หก."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "อับราฮัม 5",
            "data_type": "chapter",
            "chapter_name": "บทที่ ๕",
            "chapter_summary": [
                "บรรดาพระผู้เป็นเจ้าทรงเสร็จสิ้นการวางแผนของพระองค์ในการสร้างสิ่งทั้งปวง—พระองค์ทั้งหลายทรงให้บังเกิดการสร้างตามแผนของพระองค์—อาดัมตั้งชื่อสัตว์โลกมีชีวิตทุกตัว."
            ],
            "verses": [
                {
                    "number": 1,
                    "text": "และดังนั้นเราจะทำให้ฟ้าสวรรค์และแผ่นดินโลกเสร็จสมบูรณ์, และไพร่พลทั้งหมดในนั้น."
                },
                {
                    "number": 2,
                    "text": "และบรรดาพระผู้เป็นเจ้าตรัสในบรรดาพระองค์เอง : ในช่วงเวลาที่เจ็ดเราจะเสร็จสิ้นงานของเรา, ซึ่งเราปรึกษากันไว้; และเราจะพักผ่อนในช่วงเวลาที่เจ็ดจากงานทั้งหมดของเราซึ่งเราปรึกษากันไว้."
                },
                {
                    "number": 3,
                    "text": "และบรรดาพระผู้เป็นเจ้าทรงยุติในช่วงเวลาที่เจ็ด, เพราะว่าในช่วงเวลาที่เจ็ดพระองค์ทั้งหลายจะทรงพักผ่อนจากงานทั้งหมดของพระองค์ ซึ่งพระองค์ทั้งหลาย(บรรดาพระผู้เป็นเจ้า) ทรงปรึกษากันในบรรดาพระองค์เองที่จะประกอบ; และทำให้ช่วงเวลานั้นศักดิ์สิทธิ์. และการตัดสินพระทัยของพระองค์ทั้งหลายเป็นดังนั้นในเวลาที่พระองค์ทั้งหลายทรงปรึกษากันในบรรดาพระองค์เองที่จะประกอบฟ้าสวรรค์และแผ่นดินโลก."
                },
                {
                    "number": 4,
                    "text": "และบรรดาพระผู้เป็นเจ้าเสด็จลงมาและทรงประกอบลำดับการสร้างเหล่านี้ของฟ้าสวรรค์และของแผ่นดินโลก, เมื่อประกอบขึ้นในวันที่บรรดาพระผู้เป็นเจ้าทรงประกอบแผ่นดินโลกและฟ้าสวรรค์,"
                },
                {
                    "number": 5,
                    "text": "ตามทุกสิ่งซึ่งพระองค์ทั้งหลายตรัสไว้เกี่ยวกับพืชทุกอย่างในทุ่งก่อนมันอยู่ในพื้นดิน, และพืชพรรณทุกอย่างในทุ่งก่อนมันเติบโต; เพราะบรรดาพระผู้เป็นเจ้ามิได้ทรงทำให้ฝนตกบนแผ่นดินโลกเมื่อพระองค์ทั้งหลายทรงปรึกษากันที่จะทำให้เกิดสิ่งเหล่านี้, และมิได้ทรงประกอบมนุษย์ไว้ให้ทำไร่ไถนา."
                },
                {
                    "number": 6,
                    "text": "แต่มีหมอกลอยขึ้นมาจากแผ่นดินโลก, และพรมน้ำชุ่มพื้นผิวดิน."
                },
                {
                    "number": 7,
                    "text": "และบรรดาพระผู้เป็นเจ้าทรงประกอบมนุษย์จากผงธุลีแห่งแผ่นดิน, และทรงพาวิญญาณของเขาไป (นั่นคือ, วิญญาณของชายนั้น), และใส่วิญญาณไว้ในเขา; และระบายปราณเข้าไปในรูจมูกของเขาเป็นปราณแห่งชีวิต, และมนุษย์กลายเป็นจิตวิญญาณมีชีวิต."
                },
                {
                    "number": 8,
                    "text": "และบรรดาพระผู้เป็นเจ้าทรงปลูกสวนไว้, ทางตะวันออกในเอเดน, และที่นั่นพระองค์ทั้งหลายทรงวางชายนั้น, ซึ่งวิญญาณของเขาพระองค์ทั้งหลายทรงใส่ไว้ในร่างกายซึ่งพระองค์ทั้งหลายทรงประกอบไว้."
                },
                {
                    "number": 9,
                    "text": "และจากดินพระผู้เป็นเจ้าทั้งหลายทรงทำให้ต้นไม้ทุกต้นเติบโตซึ่งเป็นที่พึงพอใจในสายตาและดีสำหรับเป็นอาหาร; ต้นไม้แห่งชีวิต, เช่นกัน, ท่ามกลางสวน, และต้นไม้แห่งความรู้ถึงความดีและความชั่ว."
                },
                {
                    "number": 10,
                    "text": "มีแม่น้ำสายหนึ่งไหลออกจากเอเดน, เพื่อรดน้ำสวน, และจากที่นั่นมันแยกออกและกลายเป็นต้นน้ำสี่สาย."
                },
                {
                    "number": 11,
                    "text": "และบรรดาพระผู้เป็นเจ้าทรงนำชายนั้นไปและวางเขาไว้ในสวนแห่งเอเดน, เพื่อบำรุงสวนและเพื่อดูแลรักษาสวน."
                },
                {
                    "number": 12,
                    "text": "และบรรดาพระผู้เป็นเจ้าทรงบัญชาชายผู้นั้น, โดยกล่าวว่า : จากต้นไม้ทุกต้นในสวนเจ้ากินได้ตามใจชอบ,"
                },
                {
                    "number": 13,
                    "text": "แต่จากต้นไม้แห่งความรู้ถึงความดีและความชั่ว, เจ้าจะไม่กินจากต้นนั้น; เพราะในเวลาที่เจ้ากินจากต้นนั้น, เจ้าจะตายอย่างแน่นอน. บัดนี้ข้าพเจ้า, อับราฮัม, มองเห็นว่าเวลานั้นสอดคล้องกับเวลาของพระเจ้า, ซึ่งสอดคล้องกับเวลาของโคลอบ; เพราะจนบัดนี้บรรดาพระผู้เป็นเจ้ายังมิได้ทรงกำหนดการคำนวณของเขาไว้แก่อาดัม."
                },
                {
                    "number": 14,
                    "text": "และบรรดาพระผู้เป็นเจ้าตรัส : ขอให้เรารังสรรค์ผู้ช่วยที่เหมาะสมสำหรับชายผู้นั้น, เพราะไม่ดีเลยที่ชายคนนี้จะอยู่คนเดียว, ฉะนั้นเราจะประกอบผู้ช่วยที่เหมาะสมสำหรับเขา."
                },
                {
                    "number": 15,
                    "text": "และบรรดาพระผู้เป็นเจ้าทรงทำให้การหลับใหลเกิดแก่อาดัม; และเขานอนหลับ, และพระองค์ทั้งหลายทรงนำซี่โครงของเขาออกมาซี่หนึ่ง, และปิดเนื้อไว้แทนที่;"
                },
                {
                    "number": 16,
                    "text": "และจากซี่โครงซึ่งบรรดาพระผู้เป็นเจ้าได้ทรงนำไปจากชาย, พระองค์ทั้งหลายทรงประกอบหญิงคนหนึ่ง, และพานางมาหาชายนั้น."
                },
                {
                    "number": 17,
                    "text": "และอาดัมกล่าว : นี่เคยเป็นกระดูกจากกระดูกของข้าพเจ้า, และเนื้อหนังจากเนื้อหนังของข้าพเจ้า; บัดนี้จะเรียกนางว่าชายา, เพราะทรงพานางออกมาจากชาย;"
                },
                {
                    "number": 18,
                    "text": "ฉะนั้นชายจะละจากบิดาเขาและมารดาเขา, และจะแนบสนิทอยู่กับภรรยาของเขา, และพวกเขาจะเป็นเนื้อเดียวกัน."
                },
                {
                    "number": 19,
                    "text": "และพวกเขาเปลือยเปล่าทั้งคู่, ชายและภรรยาของเขา, และไม่รู้สึกละอาย."
                },
                {
                    "number": 20,
                    "text": "และจากดินบรรดาพระผู้เป็นเจ้าทรงปั้นสัตว์ทุกตัวในทุ่ง, และสัตว์ปีกทุกตัวในอากาศ, และทรงพามันมายังอาดัมเพื่อดูว่าเขาจะเรียกมันว่าอะไร; และอะไรก็ตามที่อาดัมเรียกสัตว์โลกมีชีวิตทุกตัว, นั่นจะเป็นชื่อของมัน."
                },
                {
                    "number": 21,
                    "text": "และอาดัมตั้งชื่อให้ฝูงปศุสัตว์ทั้งปวง, ให้สัตว์ปีกในอากาศ, ให้สัตว์ทุกตัวในท้องทุ่ง; และสำหรับอาดัม, ก็ได้ค้นหาผู้ช่วยที่เหมาะสมไว้สำหรับเขา."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "สำเนาหมายเลข ๑",
            "data_type": "figure",
            "book_title": "สำเนาจากหนังสือของอับราฮัม",
            "subtitle": [
                "หมายเลข ๑"
            ],
            "text": [
                "คำอธิบาย",
                "ภาพ ๑. เทพของพระเจ้า.",
                "ภาพ ๒. อับราฮัมถูกมัดอยู่บนแท่นบูชา.",
                "ภาพ ๓. พระแห่งเอลเคนาห์ผู้นับถือรูปเคารพหมายมุ่งจะถวายอับราฮัมเป็นเครื่องพลีบูชา.",
                "ภาพ ๔. แท่นสำหรับพระซึ่งนับถือรูปเคารพกระทำพิธีพลีบูชา, โดยตั้งอยู่เบื้องหน้าเหล่าเทพเจ้าของเอลเคนาห์, ลิบนาห์, มาห์มัคคราห์, โคแรช, และฟาโรห์.",
                "ภาพ ๕. เทพเจ้าอันเป็นรูปเคารพของเอลเคนาห์.",
                "ภาพ ๖. เทพเจ้าอันเป็นรูปเคารพของลิบนาห์.",
                "ภาพ ๗. เทพเจ้าอันเป็นรูปเคารพของมาห์มัคคราห์.",
                "ภาพ ๘. เทพเจ้าอันเป็นรูปเคารพของโคแรช.",
                "ภาพ ๙. เทพเจ้าอันเป็นรูปเคารพของฟาโรห์.",
                "ภาพ ๑๐. อับราฮัมในอียิปต์.",
                "ภาพ ๑๑. จุดมุ่งหมายเพื่อแสดงให้เห็นเสาหลักทั้งหลายแห่งฟ้าสวรรค์, ตามความเข้าใจของชาวอียิปต์.",
                "ภาพ ๑๒. รอคียังก์, หมายถึงแผ่นฟ้าหรือท้องนภาเหนือศีรษะเรา; แต่ในกรณีนี้, เกี่ยวกับเรื่องนี้, ชาวอียิปต์ให้ความหมายซึ่งบ่งชี้ถึงชอมอ, อยู่สูง, หรือฟ้าสวรรค์, ตรงกันกับคำฮีบรู, ชอมาห์ยีม."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "สำเนาหมายเลข ๒",
            "data_type": "figure",
            "book_title": "สำเนาจากหนังสือของอับราฮัม",
            "subtitle": [
                "หมายเลข ๒"
            ],
            "text": [
                "คำอธิบาย",
                "ภาพ ๑. โคลอบ, หมายถึงงานสร้างครั้งแรก, ใกล้โลกซีเลสเชียลที่สุด, หรือที่พำนักของพระผู้เป็นเจ้า. เป็นอันดับหนึ่งในการปกครอง, อันดับสุดท้ายเกี่ยวกับการวัดเวลา. การวัดตามเวลาซีเลสเชียล, ซึ่งเวลาซีเลสเชียลหมายถึงหนึ่งวันต่อหนึ่งคิวบิท. หนึ่งวันในโคลอบเท่ากับหนึ่งพันปีตามการวัดของแผ่นดินโลกนี้, ซึ่งชาวอียิปต์เรียกว่าจาห์-โอห์-เอห์.",
                "ภาพ ๒. ตั้งอยู่ถัดจากโคลอบ, ชาวอียิปต์เรียกว่า ออลิบลิช, ซึ่งเป็นงานสร้างแห่งการปกครองที่ยิ่งใหญ่รองลงมา อยู่ใกล้โลกซีเลสเชียลหรือสถานที่ซึ่งพระผู้เป็นเจ้าทรงพำนัก; โดยถือกุญแจแห่งอำนาจด้วย, เกี่ยวกับดาวพระเคราะห์อื่น ๆ; ดังที่พระผู้เป็นเจ้าทรงเปิดเผยแก่อับราฮัม, ขณะเขาถวายเครื่องพลีบูชาบนแท่น, ซึ่งเขาสร้างถวายพระเจ้า.",
                "ภาพ ๓. ทำขึ้นเพื่อแสดงถึงพระผู้เป็นเจ้า, ประทับอยู่บนพระราชบัลลังก์ของพระองค์, ห่อหุ้มด้วยพลังอำนาจและสิทธิอำนาจ; โดยมีมงกุฎแห่งความสว่างนิรันดร์บนพระเศียร; แสดงถึงบรรดาคำไขที่สำคัญยิ่งของฐานะปุโรหิตศักดิ์สิทธิ์ด้วย, ดังที่เปิดเผยแก่อาดัมในสวนแห่งเอเดน, เฉกเช่นกันแก่เสท, โนอาห์, เมลคีเซเดค, อับราฮัม, และคนทั้งปวงที่รับการเปิดเผยฐานะปุโรหิต.",
                "ภาพ ๔. ตรงกันกับคำฮีบรู รอคียังก์, หมายถึงแผ่นฟ้า, หรือท้องนภาแห่งฟ้าสวรรค์; เป็นตัวเลขด้วย, ในภาษาอียิปต์หมายถึงหนึ่งพัน; ตรงกันกับการวัดเวลาของออลิบลิช, ซึ่งเท่ากันกับโคลอบในการหมุนของมันและในการวัดเวลาของมัน.",
                "ภาพ ๕. เรียกในภาษาอียิปต์ว่า อีนิช-โก-อน-ดอช; นี่เป็นดาวพระเคราะห์ปกครองดวงหนึ่งด้วย, และชาวอียิปต์กล่าวว่าเป็นดวงอาทิตย์, และยืมแสงสว่างของมันจากโคลอบโดยผ่านแค-อี-วันแรชเป็นสื่อกลาง, ซึ่งเป็นกุญแจที่สำคัญยิ่ง, หรือ, อีกนัยหนึ่ง, อำนาจปกครอง, ซึ่งปกครองดาวพระเคราะห์และดวงดาวอื่น ๆ สิบห้าดวงที่มีตำแหน่งคงที่, ดังโฟลอีสหรือดวงจันทร์, โลกและดวงอาทิตย์ในการโคจรประจำปีของมันด้วย. ดาวพระเคราะห์ดวงนี้ได้รับพลังของมันโดยผ่านคลิ-ฟลอส-อิส-เอส, หรือฮาห์-โค-คอ-บีมเป็นสื่อกลาง, ดวงดาวที่แสดงให้เห็นโดยเลข ๒๒ และ ๒๓, โดยได้รับแสงสว่างจากการหมุนของโคลอบ.",
                "ภาพ ๖. แสดงถึงแผ่นดินโลกนี้ในสี่เสี้ยวของมัน.",
                "ภาพ ๗. แสดงถึงพระผู้เป็นเจ้าประทับอยู่บนพระราชบัลลังก์ของพระองค์, ทรงเปิดเผยบรรดาคำไขที่สำคัญยิ่งของฐานะปุโรหิตโดยผ่านฟ้าสวรรค์; นอกจากนี้, ยังแสดงถึง, เครื่องหมายของพระวิญญาณบริสุทธิ์แก่อับราฮัม, ในรูปของนกพิราบ.",
                "ภาพ ๘. มีงานเขียนที่ไม่สามารถเปิดเผยแก่โลกได้; แต่สามารถรับได้ในพระวิหารศักดิ์สิทธิ์ของพระผู้เป็นเจ้า.",
                "ภาพ ๙. ไม่ควรเปิดเผยในเวลาปัจจุบัน.",
                "ภาพ ๑๐. เช่นเดียวกัน.",
                "ภาพ ๑๑. เช่นเดียวกัน. หากโลกสามารถค้นพบตัวเลขเหล่านี้, ก็ให้เป็นไปตามนั้น. เอเมน.",
                "ภาพ ๑๒, ๑๓, ๑๔, ๑๕, ๑๖, ๑๗, ๑๘, ๑๙, ๒๐, และ ๒๑, จะประทานให้ในเวลาที่เหมาะสมของพระเจ้าเอง.",
                "การแปลข้างต้นนี้มีไว้ให้เท่าที่เรามีสิทธิ์จะให้ได้ ณ เวลาปัจจุบัน."
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "สำเนาหมายเลข ๓",
            "data_type": "figure",
            "book_title": "สำเนาจากหนังสือของอับราฮัม",
            "subtitle": [
                "หมายเลข ๓"
            ],
            "text": [
                "คำอธิบาย",
                "ภาพ ๑. อับราฮัมนั่งบนบัลลังก์ของฟาโรห์, โดยความกรุณาของกษัตริย์, พร้อมด้วยมงกุฎบนศีรษะ, แสดงถึงฐานะปุโรหิต, เป็นเครื่องหมายแสดงถึงฝ่ายประธานที่ยิ่งใหญ่ในสวรรค์; พร้อมด้วยคทาแห่งความยุติธรรมและการพิพากษาในมือ.",
                "ภาพ ๒. กษัตริย์ฟาโรห์, ซึ่งนามของเขาให้ไว้เป็นตัวอักษรเหนือศีรษะ.",
                "ภาพ ๓. หมายถึงอับราฮัมในอียิปต์ดังที่ให้ไว้เช่นกันในภาพ ๑๐ ของสำเนาหมายเลข ๑.",
                "ภาพ ๔. เจ้าชายแห่งฟาโรห์, กษัตริย์แห่งอียิปต์, ดังที่เขียนไว้เหนือมือ.",
                "ภาพ ๕. ชูเลม, หัวหน้าคนรับใช้คนหนึ่งของกษัตริย์, ดังที่บ่งชี้ไว้โดยตัวอักษรเหนือมือเขา.",
                "ภาพ ๖. โอลิมลาห์, ทาสคนหนึ่งที่เป็นของเจ้าชาย.",
                "อับราฮัมอธิบายหลักดาราศาสตร์, ในราชสำนักของกษัตริย์."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "โจเซฟ สมิธ—มัทธิว 1",
            "data_type": "chapter",
            "chapter_name": "บทที่ ๑",
            "chapter_summary": [
                "พระเยซูทรงบอกล่วงหน้าถึงความพินาศที่กำลังจะเกิดแก่เยรูซาเล็ม—พระองค์ทรงปราศรัยเกี่ยวกับการเสด็จมาครั้งที่สองของบุตรแห่งพระมหาบุรุษ, และความพินาศของคนชั่วร้าย."
            ],
            "book_title": "โจเซฟ สมิธ—มัทธิว",
            "verses": [
                {
                    "number": 1,
                    "text": "เพราะเรากล่าวแก่เจ้า, ว่าเจ้าจะไม่เห็นเรานับแต่นี้ไปและรู้ว่าเราคือผู้ที่บรรดาศาสดาพยากรณ์เขียนถึง, จนกว่าเจ้าจะกล่าว : ขอพระองค์ผู้เสด็จมาในพระนามของพระเจ้า, ในหมู่เมฆแห่งฟ้าสวรรค์ทรงเจริญด้วยพระสิริเถิด, และเทพผู้บริสุทธิ์ทั้งหมดพร้อมกับพระองค์. จากนั้นบรรดาสานุศิษย์ของพระองค์จึงได้เข้าใจว่าพระองค์จะเสด็จมาอีกครั้งบนแผ่นดินโลก, หลังจากที่พระองค์ทรงรับรัศมีภาพและรับการสวมมงกุฎทางพระหัตถ์ขวาของพระผู้เป็นเจ้า."
                },
                {
                    "number": 2,
                    "text": "และพระเยซูเสด็จออกไป, และออกจากพระวิหาร; และสานุศิษย์ทั้งหลายของพระองค์มาเฝ้าพระองค์, เพื่อฟังพระองค์, โดยทูลว่า : พระอาจารย์เจ้าข้า, ขอทรงแสดงแก่พวกข้าพระองค์เกี่ยวกับอาคารทั้งหลายของพระวิหาร, เพราะพระองค์ตรัสไว้—อาคารเหล่านี้จะถูกทลาย, และถูกทิ้งให้อ้างว้างแก่เจ้า."
                },
                {
                    "number": 3,
                    "text": "และพระเยซูตรัสกับพวกเขา : เจ้าไม่เห็นสิ่งทั้งหลายทั้งปวงเหล่านี้หรอกหรือ, และเจ้าไม่เข้าใจสิ่งเหล่านี้หรอกหรือ ? ตามจริงแล้วเรากล่าวแก่เจ้า, จะไม่มีหลงเหลือไว้ที่นี่, บนวิหารนี้, หินสักก้อนซ้อนทับกันอยู่ที่จะไม่ถูกทลาย."
                },
                {
                    "number": 4,
                    "text": "และพระเยซูเสด็จไปจากพวกเขา, และเสด็จไปบนภูเขามะกอกเทศ. และขณะที่พระองค์ประทับอยู่บนภูเขามะกอกเทศ, เหล่าสานุศิษย์มาเฝ้าพระองค์เป็นการส่วนตัว, โดยทูลว่า : ขอทรงบอกพวกข้าพระองค์เถิดว่าสิ่งเหล่านี้จะเกิดขึ้นเมื่อไร ซึ่งพระองค์ตรัสไว้เกี่ยวกับความพินาศของพระวิหาร, และชาวยิว; และอะไรคือเครื่องหมายการเสด็จมาของพระองค์, และการสิ้นสุดของโลก, หรือความพินาศของคนชั่วร้าย, ซึ่งเป็นการสิ้นสุดของโลก ?"
                },
                {
                    "number": 5,
                    "text": "และพระเยซูทรงตอบ, และตรัสกับพวกเขา : จงระวังเพื่อมิให้ผู้ใดหลอกลวงเจ้า;"
                },
                {
                    "number": 6,
                    "text": "เพราะหลายคนจะมาในนามของเรา, โดยกล่าวว่า—เราคือพระคริสต์—และจะหลอกลวงคนเป็นอันมาก;"
                },
                {
                    "number": 7,
                    "text": "จากนั้นพวกเขาจะมอบตัวเจ้าเพื่อให้รับทุกข์ทรมาน, และจะฆ่าเจ้า, และเจ้าจะถูกประชาชาติทั้งปวงเกลียดชัง, เพราะเห็นแก่นามของเรา;"
                },
                {
                    "number": 8,
                    "text": "และจากนั้นคนเป็นอันมากจะขัดเคืองใจ, และจะทรยศกัน, และจะเกลียดชังกัน;"
                },
                {
                    "number": 9,
                    "text": "และบรรดาศาสดาพยากรณ์ปลอมจะลุกขึ้นมาเป็นอันมาก, และจะหลอกลวงคนเป็นอันมาก;"
                },
                {
                    "number": 10,
                    "text": "และเพราะความชั่วช้าสามานย์จะมีมาก, ความรักของคนเป็นอันมากจะเย็นชาลง;"
                },
                {
                    "number": 11,
                    "text": "แต่คนที่ยังแน่วแน่และไม่แพ้, คนคนนั้นจะรอด."
                },
                {
                    "number": 12,
                    "text": "ฉะนั้น, เมื่อเจ้าจะเห็นความน่าชิงชังแห่งหายนะ, ซึ่งดาเนียลศาสดาพยากรณ์พูดถึง, เกี่ยวกับความพินาศของเยรูซาเล็ม, เวลานั้นเจ้าพึงยืนอยู่ในสถานที่ศักดิ์สิทธิ์; ผู้ใดที่อ่านก็ให้เขาเข้าใจ."
                },
                {
                    "number": 13,
                    "text": "จากนั้นให้คนเหล่านั้นที่อยู่ในยูเดียหลบหนีเข้าไปในภูเขา;"
                },
                {
                    "number": 14,
                    "text": "ให้คนที่อยู่บนหลังคาบ้านหลบหนี, และไม่กลับไปเอาสิ่งใดออกจากบ้านเขา;"
                },
                {
                    "number": 15,
                    "text": "ทั้งอย่าให้คนที่อยู่ในทุ่งกลับไปเอาเสื้อผ้าของเขา;"
                },
                {
                    "number": 16,
                    "text": "และวิบัติแก่คนเหล่านั้นที่ตั้งครรภ์, และแก่คนเหล่านั้นที่ให้นมในวันเวลาเหล่านั้น;"
                },
                {
                    "number": 17,
                    "text": "ฉะนั้น, เจ้าจงสวดอ้อนวอนพระเจ้าเพื่อการหลบหนีของเจ้าจะไม่เกิดขึ้นในฤดูหนาว, หรือในวันสะบาโต;"
                },
                {
                    "number": 18,
                    "text": "เพราะเมื่อนั้น, ในวันเวลาเหล่านั้น, ความยากลำบากจะแสนสาหัสนักกับชาวยิว, และกับผู้อยู่อาศัยของเยรูซาเล็ม, อย่างที่ก่อนหน้านี้ก็ไม่เคยส่งมายังอิสราเอล, โดยพระผู้เป็นเจ้า, นับแต่กาลเริ่มต้นของอาณาจักรพวกเขาจนถึงเวลานี้; ไม่เลย, ทั้งจะไม่มีวันส่งมายังอิสราเอลอีก."
                },
                {
                    "number": 19,
                    "text": "สิ่งทั้งปวงซึ่งบังเกิดกับพวกเขาเป็นเพียงจุดเริ่มต้นของโทมนัสทั้งหลายซึ่งจะเกิดกับพวกเขา."
                },
                {
                    "number": 20,
                    "text": "และเว้นแต่พระองค์จะทรงทำให้วันเวลาเหล่านั้นสั้นลง, จะไม่มีเนื้อหนังใดของพวกเขารอดเลย; แต่เพราะเห็นแก่ผู้ที่ทรงเลือกไว้, ตามพันธสัญญา, พระองค์จะทรงทำให้วันเวลาเหล่านั้นสั้นลง."
                },
                {
                    "number": 21,
                    "text": "ดูเถิด, สิ่งเหล่านี้เราพูดกับเจ้าเกี่ยวกับชาวยิว; และอนึ่ง, หลังจากความยากลำบากของวันเวลาเหล่านั้นซึ่งจะเกิดกับเยรูซาเล็ม, หากคนใดจะกล่าวแก่เจ้า, ดูสิ, พระคริสต์อยู่ที่นี่, หรือที่นั่น, อย่าเชื่อเขา;"
                },
                {
                    "number": 22,
                    "text": "เพราะในวันเวลาเหล่านั้นจะเกิดพระคริสต์ปลอมทั้งหลายด้วย, และศาสดาพยากรณ์ปลอมทั้งหลาย, และจะแสดงเครื่องหมายอัศจรรย์และการอันน่าพิศวง, ถึงขนาด, ที่ว่า, หากเป็นไปได้, พวกเขาจะหลอกลวงแม้ผู้ที่ทรงเลือกไว้, ซึ่งเป็นผู้ที่ทรงเลือกไว้ตามพันธสัญญา."
                },
                {
                    "number": 23,
                    "text": "ดูเถิด, เราพูดเรื่องเหล่านี้กับเจ้าเพราะเห็นแก่ผู้ที่ทรงเลือกไว้; และเจ้าจะได้ยินเรื่องสงครามด้วย, และข่าวลือเรื่องสงคราม; จงดูว่าเจ้าจะไม่กังวลใจ, เพราะทั้งหมดที่เราบอกเจ้าจะต้องบังเกิดขึ้น; แต่การสิ้นสุดจะยังไม่เกิด."
                },
                {
                    "number": 24,
                    "text": "ดูเถิด, เราบอกเจ้าก่อนหน้านี้แล้ว;"
                },
                {
                    "number": 25,
                    "text": "ดังนั้น, หากพวกเขาจะกล่าวแก่เจ้า : ดูเถิด, พระองค์ทรงอยู่ในทะเลทราย; อย่าออกไป : ดูเถิด, พระองค์ทรงอยู่ในห้องรโหฐาน; จงอย่าเชื่อ;"
                },
                {
                    "number": 26,
                    "text": "เพราะดังที่แสงอรุโณทัยส่องจากทิศตะวันออก, และส่องสว่างแม้ถึงทิศตะวันตก, และปกคลุมทั้งแผ่นดินโลกฉันใด, การเสด็จมาของบุตรแห่งพระมหาบุรุษจะเป็นฉันนั้นด้วย."
                },
                {
                    "number": 27,
                    "text": "และบัดนี้เราแสดงอุปมาแก่เจ้าเรื่องหนึ่ง. ดูเถิด, ที่ใดก็ตามที่มีซากศพ, ที่นั่นฝูงแร้งจะมารวมกัน; เช่นเดียวกันนั้นผู้ที่เราเลือกไว้จะมารวมกันจากสี่เสี้ยวของแผ่นดินโลก."
                },
                {
                    "number": 28,
                    "text": "และพวกเขาจะได้ยินเรื่องสงคราม, และข่าวลือเรื่องสงคราม."
                },
                {
                    "number": 29,
                    "text": "ดูเถิด เราพูดเพื่อเห็นแก่ผู้ที่เราเลือกไว้; เพราะประชาชาติจะลุกขึ้นต่อสู้ประชาชาติ, และอาณาจักรต่อสู้อาณาจักร; จะมีความอดอยาก, และโรคระบาด, และแผ่นดินไหว, ในสถานที่ต่าง ๆ."
                },
                {
                    "number": 30,
                    "text": "และอนึ่ง, เพราะความชั่วช้าสามานย์จะมีมาก, ความรักของคนเป็นอันมากจะเย็นชาลง; แต่คนที่จะไม่ยอมแพ้, คนคนนั้นจะได้รับการช่วยให้รอด."
                },
                {
                    "number": 31,
                    "text": "และอนึ่ง, จะมีการสั่งสอนพระกิตติคุณนี้ของอาณาจักรไปทั่วโลก, เพื่อเป็นพยานต่อประชาชาติทั้งปวง, และเมื่อนั้นการสิ้นสุดจะมาถึง, หรือความพินาศของคนชั่วร้าย;"
                },
                {
                    "number": 32,
                    "text": "และอนึ่งความน่าชิงชังแห่งหายนะ, ซึ่งดาเนียล ศาสดาพยากรณ์พูดถึง, จะเกิดสัมฤทธิผล."
                },
                {
                    "number": 33,
                    "text": "และทันทีหลังจากความยากลำบากของวันเวลาเหล่านั้น, พระองค์จะทรงทำให้ดวงอาทิตย์อับแสง, และดวงจันทร์จะไม่ยอมส่องแสง, และเหล่าดวงดาราจะร่วงหล่นจากฟ้าสวรรค์, และอำนาจแห่งฟ้าสวรรค์จะถูกเขย่า."
                },
                {
                    "number": 34,
                    "text": "ตามจริงแล้ว, เรากล่าวแก่เจ้า, คนรุ่นนี้, ในรุ่นที่พระองค์จะทรงแสดงสิ่งเหล่านี้ออกมา, จะไม่สูญสิ้นไปจนกว่าสิ่งทั้งปวงที่เราบอกเจ้าจะเกิดสัมฤทธิผล."
                },
                {
                    "number": 35,
                    "text": "แม้ว่า, วันเวลาจะมาถึง, ที่ฟ้าสวรรค์และแผ่นดินโลกจะสูญสิ้นไป; ทว่าถ้อยคำของเราจะไม่สูญสิ้นไป, แต่ทั้งหมดจะเกิดสัมฤทธิผล."
                },
                {
                    "number": 36,
                    "text": "และ, ดังที่เรากล่าวมาก่อน, หลังจากความยากลำบากของวันเวลาเหล่านั้น, และอำนาจแห่งฟ้าสวรรค์นั้นจะถูกเขย่า, จากนั้นจะปรากฏเครื่องหมายของบุตรแห่งพระมหาบุรุษในฟ้าสวรรค์, และจากนั้นเผ่าทั้งปวงของแผ่นดินโลกจะโศกเศร้า; และพวกเขาจะเห็นบุตรแห่งพระมหาบุรุษเสด็จมาในหมู่เมฆแห่งฟ้าสวรรค์, ด้วยเดชานุภาพและรัศมีภาพแผ่ไพศาล;"
                },
                {
                    "number": 37,
                    "text": "และผู้ใดที่สั่งสมคำของเรา, จะไม่ถูกหลอกลวง, เพราะบุตรแห่งพระมหาบุรุษจะเสด็จมา, และพระองค์จะทรงส่งเหล่าเทพของพระองค์มาก่อนพระองค์พร้อมด้วยเสียงดังของแตร, และพวกเขาจะรวมพวกที่เหลืออยู่ของผู้ที่ทรงเลือกไว้จากลมทั้งสี่ทิศ, จากปลายฟ้าฟากหนึ่งถึงอีกฟากหนึ่ง."
                },
                {
                    "number": 38,
                    "text": "บัดนี้จงเรียนรู้คำอุปมาจากต้นมะเดื่อ—เมื่อกิ่งก้านของมันยังอ่อน, และมันเริ่มผลิใบ, เจ้าจะรู้ว่าฤดูร้อนอยู่แค่เอื้อม;"
                },
                {
                    "number": 39,
                    "text": "เช่นเดียวกันนั้น, ผู้ที่เราเลือกไว้, เมื่อพวกเขาจะเห็นสิ่งทั้งปวงเหล่านี้, พวกเขาจะรู้ว่าพระองค์ทรงอยู่ใกล้, แม้ที่ประตู;"
                },
                {
                    "number": 40,
                    "text": "แต่เกี่ยวกับวันนั้น, และโมง, ไม่มีใครรู้; ไม่เลย, เหล่าเทพของพระผู้เป็นเจ้าในสวรรค์ก็ไม่รู้, นอกจากพระบิดาของเราเท่านั้น."
                },
                {
                    "number": 41,
                    "text": "แต่ดังที่วันเวลาของโนอาห์เป็นฉันใด, ก็จะเป็นฉันนั้น ณ การเสด็จมาของบุตรแห่งพระมหาบุรุษด้วย;"
                },
                {
                    "number": 42,
                    "text": "เพราะจะเป็นอย่างนั้นกับพวกเขา, ดังที่เคยเป็นมาในวันเวลาซึ่งอยู่ก่อนน้ำท่วม; เพราะจนถึงวันที่โนอาห์เข้าไปในนาวา พวกเขากินและดื่ม, แต่งงานและยกให้แต่งงานกัน;"
                },
                {
                    "number": 43,
                    "text": "และหารู้ไม่จนน้ำท่วมมาถึง, และพาพวกเขาไปทั้งหมด; การเสด็จมาของบุตรแห่งพระมหาบุรุษจะเป็นเช่นนั้นด้วย."
                },
                {
                    "number": 44,
                    "text": "จากนั้นสิ่งซึ่งมีเขียนไว้จะเกิดสัมฤทธิผล, ว่าในวันเวลาสุดท้าย, สองคนจะอยู่ในทุ่ง, เหล่าเทพจะรับคนหนึ่งไป, และอีกคนหนึ่งถูกทิ้งไว้;"
                },
                {
                    "number": 45,
                    "text": "สองคนจะโม่แป้งอยู่ที่โรงโม่, เหล่าเทพจะรับคนหนึ่งไป, และอีกคนหนึ่งถูกทิ้งไว้;"
                },
                {
                    "number": 46,
                    "text": "และสิ่งใดที่เรากล่าวแก่คนหนึ่ง, เราก็กล่าวแก่มนุษย์ทั้งปวง; ฉะนั้น, จงเฝ้าดู, เพราะเจ้าหารู้ไม่ว่าโมงใดพระเจ้าของเจ้าเสด็จมา."
                },
                {
                    "number": 47,
                    "text": "แต่จงรู้เรื่องนี้, หากหัวหน้าครอบครัวรู้ว่าในยามใดขโมยจะมา, เขาจะเฝ้าดู, และจะมิยอมให้ขโมยขึ้นบ้านเขา, แต่จะเตรียมพร้อม."
                },
                {
                    "number": 48,
                    "text": "ฉะนั้นเจ้าจงเตรียมพร้อมด้วย, เพราะในโมงเช่นนั้นดังที่เจ้าหาคิดไม่, บุตรแห่งพระมหาบุรุษจะเสด็จมา."
                },
                {
                    "number": 49,
                    "text": "เมื่อเป็นเช่นนั้น, ใครเล่า, เป็นผู้รับใช้ที่ซื่อสัตย์และฉลาด, ซึ่งนายของเขาตั้งเขาเป็นผู้ปกครองเหนือครัวเรือนของเขา, เพื่อให้อาหารพวกเขาในฤดูกาลอันเหมาะสม ?"
                },
                {
                    "number": 50,
                    "text": "ผู้รับใช้คนนั้นย่อมเป็นสุข ผู้ที่นายของเขา, เมื่อมาถึง, จะพบว่าเขาทำเช่นนั้นอยู่; และตามจริงแล้วเรากล่าวแก่เจ้า, นายจะทำให้เขาเป็นผู้ปกครองเหนือข้าวของทั้งหมดของเขา."
                },
                {
                    "number": 51,
                    "text": "แต่หากผู้รับใช้ชั่วคนนั้นจะกล่าวในใจ : นายของข้าพเจ้าหน่วงเหนี่ยวการมาของท่าน,"
                },
                {
                    "number": 52,
                    "text": "และจะเริ่มลงทัณฑ์เพื่อนผู้รับใช้ของเขา, และกินและดื่มกับคนเมา,"
                },
                {
                    "number": 53,
                    "text": "นายของผู้รับใช้คนนั้นจะมาในวันที่เขาไม่เฝ้ารอนาย, และในโมงที่เขาไม่รู้,"
                },
                {
                    "number": 54,
                    "text": "และจะสับเขาเป็นชิ้น ๆ, และจะกำหนดส่วนที่จะให้แก่เขาไว้กับคนหน้าซื่อใจคด; จะมีการร้องไห้และการขบเขี้ยวเคี้ยวฟัน."
                },
                {
                    "number": 55,
                    "text": "และดังนี้จึงถึงการสูญสิ้นของคนชั่วร้าย, ตามคำพยากรณ์ของโมเสส, ที่กล่าวว่า : พวกเขาจะถูกตัดขาดจากบรรดาผู้คน; แต่ยังไม่ถึงจุดจบของแผ่นดินโลก, แต่อีกไม่นาน."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "โจเซฟ สมิธ—ประวัติ 1",
            "data_type": "chapter",
            "chapter_name": "บทที่ ๑",
            "chapter_summary": [
                "โจเซฟ สมิธ เล่าถึงบรรพชนของท่าน, สมาชิกครอบครัว, และถิ่นฐานต่าง ๆ ก่อนหน้านี้—ความระส่ำระสายผิดธรรมดาเกี่ยวกับศาสนาแพร่ออกไปในรัฐนิวยอร์กตะวันตก—ท่านตั้งใจแสวงหาปัญญาตามที่ได้รับการชี้นำจากยากอบ—พระบิดาและพระบุตรทรงปรากฏ, และโจเซฟได้รับเรียกสู่การปฏิบัติศาสนกิจในฐานะศาสดาพยากรณ์. (ข้อ ๑–๒๐.)"
            ],
            "book_title": "โจเซฟ สมิธ—ประวัติ",
            "subtitle": [
                "บางส่วนจากประวัติของโจเซฟ สมิธ, ศาสดาพยากรณ์"
            ],
            "verses": [
                {
                    "number": 1,
                    "text": "เนื่องจากมีรายงานจำนวนมากซึ่งแพร่สะพัดไปทั่วโดยบุคคลที่ประสงค์ร้ายและเล่ห์เหลี่ยมจัด, เกี่ยวกับการเริ่มต้นและความเจริญก้าวหน้าของศาสนจักรของพระเยซูคริสต์แห่งวิสุทธิชนยุคสุดท้าย, ซึ่งทั้งหมดนี้ผู้เป็นต้นคิดรายงานเหล่านั้นวางแผนจะทำลายชื่อเสียงในฐานะศาสนจักรและความก้าวหน้าของศาสนจักรในโลก—ข้าพเจ้าเกิดแรงจูงใจให้เขียนประวัตินี้, เพื่อกำจัดอคติในความคิดของสาธารณชน, และให้ข้อเท็จจริงแก่คนทั้งปวงที่ค้นหาความจริง, ตามที่เกิดขึ้น, ทั้งที่เกี่ยวกับตัวข้าพเจ้าและศาสนจักร, เท่าที่ข้าพเจ้ามีข้อเท็จจริงเหล่านี้."
                },
                {
                    "number": 2,
                    "text": "ในประวัตินี้ข้าพเจ้าจะนำเสนอเหตุการณ์ต่าง ๆ เกี่ยวกับศาสนจักรนี้, ในความจริงและความชอบธรรม, ตามที่เกิดขึ้น, หรือตามที่เป็นอยู่ ณ ปัจจุบัน, ซึ่งบัดนี้ [ปี ๑๘๓๘] เป็นปีที่แปดนับแต่การวางระบบของศาสนจักรดังกล่าว."
                },
                {
                    "number": 3,
                    "text": "ข้าพเจ้าเกิดในปีคริสต์ศักราชหนึ่งพันแปดร้อยห้า, วันที่ยี่สิบสามเดือนธันวาคม, ในเมืองชารอน, เทศมณฑลวินด์เซอร์, รัฐเวอร์มอนต์ … โจเซฟ สมิธ, ซีเนียร์, บิดาข้าพเจ้า, ออกจากรัฐเวอร์มอนต์, และย้ายไปพอลไมรา, เทศมณฑลออนตาริโอ (ปัจจุบันคือเวย์น), ในรัฐนิวยอร์ก, เมื่อข้าพเจ้าอายุย่างเข้าปีที่สิบ, หรือประมาณนั้น. ประมาณสี่ปีหลังจากบิดาข้าพเจ้ามาถึงพอลไมรา, ท่านย้ายไปแมนเชสเตอร์พร้อมกับครอบครัวของท่านในเทศมณฑลออนตาริโอเดียวกัน—"
                },
                {
                    "number": 4,
                    "text": "ครอบครัวของท่านมีอยู่ด้วยกันสิบเอ็ดคน, กล่าวคือ, โจเซฟ สมิธ, บิดาข้าพเจ้า; ลูซี สมิธ, มารดาข้าพเจ้า (ซึ่งชื่อท่าน, ก่อนแต่งงาน, คือ แมค, ธิดาของซอโลมอน แมค); พี่ชายน้องชายข้าพเจ้า, อัลวิน (ผู้เสียชีวิตเมื่อวันที่ ๑๙ พฤศจิกายน, ๑๘๒๓, ขณะอายุย่างเข้าปีที่ ๒๖), ไฮรัม, ตัวข้าพเจ้า, แซมิวเอล แฮร์ริสัน, วิลเลียม, ดอน คาร์ลอส; และพี่สาวน้องสาวข้าพเจ้า, โซโฟรเนีย, แคเธอรีน, และลูซี."
                },
                {
                    "number": 5,
                    "text": "ในช่วงหนึ่งของปีที่สองหลังจากที่เราย้ายมาอยู่แมนเชสเตอร์, ในสถานที่ซึ่งเราอาศัยอยู่ มีความระส่ำระสายผิดธรรมดาเกี่ยวกับเรื่องของศาสนา. เริ่มต้นที่เมโธดิสต์, แต่ในไม่ช้ากลับขยายไปในบรรดานิกายทั้งหมดในภูมิภาคนั้นของประเทศ. อันที่จริง, ดูเหมือนว่าจะมีผลกระทบทั่วทั้งท้องถิ่นของประเทศ, และชนหมู่มากรวมตัวกันเข้ากลุ่มศาสนาต่าง ๆ, ซึ่งก่อให้เกิดความวุ่นวายและความแตกแยกไม่น้อยในบรรดาผู้คน, บ้างก็ร้องว่า, “ดูสิ, ที่นี่ !” ส่วนคนอื่น ๆ, “ดูสิ, ที่นั่น !” บ้างก็โต้เถียงเพื่อความเชื่อของเมโธดิสต์, บ้างก็เพื่อเพรสไบทีเรียน, และบ้างก็เพื่อแบปทิสต์."
                },
                {
                    "number": 6,
                    "text": "เพราะ, แม้ว่าความรักจริงใจซึ่งผู้เปลี่ยนใจเลื่อมใสในความเชื่อต่าง ๆ นี้แสดงออกในเวลาที่พวกเขาเปลี่ยนใจเลื่อมใส, และความกระตือรือร้นอย่างแรงกล้าที่บาทหลวงของนิกายเหล่านั้นแสดงออกมา, ผู้ที่เป็นตัวตั้งตัวตีปลุกเร้าและส่งเสริมภาพที่แปลกประหลาดนี้อันเป็นความรู้สึกทางศาสนา, เพื่อทำให้ทุกคนเปลี่ยนใจเลื่อมใส, ดังที่พวกเขาพอใจเรียกเช่นนั้น, ให้นับถือนิกายใดก็ได้ที่พวกเขาพอใจ; แต่เมื่อผู้เปลี่ยนใจเลื่อมใสเริ่มผละไป, บ้างไปเข้ากับกลุ่มหนึ่งและบ้างก็ไปเข้ากับอีกกลุ่มหนึ่ง, ปรากฏว่าความรู้สึกที่ดูเหมือนจะดีทั้งของบาทหลวงและผู้เปลี่ยนใจเลื่อมใสกลับเป็นการเสแสร้งมากกว่าจริงใจ; เพราะภาพของความสับสนอย่างมากและความรู้สึกไม่ดีตามมา—บาทหลวงโต้เถียงกับบาทหลวง, และผู้เปลี่ยนใจเลื่อมใสกับผู้เปลี่ยนใจเลื่อมใส; ถึงกับว่าความรู้สึกที่ดีต่อกันทั้งหมดของพวกเขา, หากเคยมีอยู่บ้าง, ก็สูญไปสิ้นในการปะทะคารมและถกเถียงกันเกี่ยวกับความคิดเห็น."
                },
                {
                    "number": 7,
                    "text": "ในเวลานั้นข้าพเจ้าอายุย่างเข้าปีที่สิบห้า. ครอบครัวของบิดาข้าพเจ้าถูกชักจูงไปสู่ความเชื่อเพรสไบทีเรียน, และสี่คนนับถือศาสนจักรนั้น, กล่าวคือ, ลูซี, มารดาข้าพเจ้า; พี่ชายและน้องชายข้าพเจ้า ไฮรัมกับแซมิวเอล แฮร์ริสัน; และพี่สาวข้าพเจ้า โซโฟรเนีย."
                },
                {
                    "number": 8,
                    "text": "ระหว่างเวลาแห่งความระส่ำระสายอย่างรุนแรงนี้จิตใจข้าพเจ้าว้าวุ่นครุ่นคิดหนักและกังวลใจมาก; แต่แม้ว่าความรู้สึกของข้าพเจ้าจะลึกซึ้งและมักจะแรงกล้า, ทว่าข้าพเจ้ายังคงเก็บตัวห่างจากกลุ่มทั้งหลายทั้งปวงเหล่านี้, แม้ว่าข้าพเจ้าจะเข้าร่วมการประชุมต่าง ๆ ของพวกเขาบ่อยครั้ง เท่าที่โอกาสจะอำนวย. ในเวลาต่อมาจิตใจข้าพเจ้าเริ่มเอนเอียงไปทางนิกายเมโธดิสต์อยู่บ้าง, และข้าพเจ้ารู้สึกมีความปรารถนาอยู่บ้างที่จะเป็นหนึ่งเดียวกับพวกเขา; แต่ความสับสนและความขัดแย้งในบรรดากลุ่มที่แตกต่างนั้นมีมากยิ่งนัก, จนสุดวิสัยที่ผู้อ่อนวัยอย่างข้าพเจ้า, และไม่ประสาต่อมนุษย์และเรื่องต่าง ๆ, จะสรุปได้แน่ชัดว่าใครถูกและใครผิด."
                },
                {
                    "number": 9,
                    "text": "จิตใจข้าพเจ้าบางเวลาสับสนวุ่นวายมาก, เสียงป่าวร้องและความแตกตื่นมีอยู่มากมายไม่หยุดหย่อน. กลุ่มเพรสไบทีเรียนตั้งใจต่อต้านแบปทิสต์และเมโธดิสต์เป็นที่สุด, และใช้พลังทุกอย่างของทั้งเหตุผลและเล่ห์เหลี่ยมเพื่อพิสูจน์ข้อผิดพลาดของพวกนั้น, หรือ, อย่างน้อย, ก็ทำให้ผู้คนคิดว่ากลุ่มเหล่านั้นอยู่ในความผิดพลาด. ว่าไปแล้ว, ทั้งแบปทิสต์และเมโธดิสต์ก็เช่นกันต่างก็มุมานะสถาปนาหลักคำสอนของตนเองและหักล้างหลักคำสอนอื่นทั้งหมดโดยไม่ยิ่งหย่อนกว่ากัน."
                },
                {
                    "number": 10,
                    "text": "ท่ามกลางสงครามคารมและความแตกตื่นอันเกิดจากความคิดเห็นทั้งหลายนี้, ข้าพเจ้ามักกล่าวแก่ตนเอง : จะให้ทำอย่างไรเล่า ? จากกลุ่มทั้งหมดนี้ใครเล่าถูก; หรือ, ผิดด้วยกันทั้งหมด ? หากมีกลุ่มหนึ่งในนั้นถูกต้อง, แล้วจะเป็นกลุ่มใดเล่า, และข้าพเจ้าจะรู้ได้อย่างไรเล่า ?"
                },
                {
                    "number": 11,
                    "text": "ขณะที่ข้าพเจ้าหนักอึ้งอยู่ด้วยความลำบากใจแสนสาหัสอันเกิดจากการแข่งขันของกลุ่มนักศาสนาเหล่านี้, วันหนึ่งข้าพเจ้าอ่านสาส์นของยากอบ, บทที่หนึ่งและข้อที่ห้า, ซึ่งอ่านว่า : ถ้าผู้ใดในพวกท่านขาดสติปัญญา, ก็ให้ผู้นั้นทูลขอจากพระเจ้า, ผู้ทรงโปรดประทานให้แก่คนทั้งปวงด้วยพระกรุณา, และมิได้ทรงตำหนิ; แล้วผู้นั้นก็จะได้รับสิ่งที่ทูลขอ."
                },
                {
                    "number": 12,
                    "text": "ไม่เคยมีข้อความใดในพระคัมภีร์มาสู่จิตใจมนุษย์ด้วยพลังได้มากไปกว่าข้อความนี้ที่ขณะนั้นมาสู่จิตใจข้าพเจ้า. ดูเหมือนจะเข้าถึงความรู้สึกทุกอย่างของจิตใจข้าพเจ้าด้วยพลังอันแรงกล้า. ข้าพเจ้าครุ่นคิดถึงข้อความนี้ครั้งแล้วครั้งเล่า, โดยรู้ว่าหากมีผู้ใดต้องการปัญญาจากพระผู้เป็นเจ้า, ผู้นั้นคือข้าพเจ้า; เพราะจะกระทำอย่างไรข้าพเจ้าไม่ทราบ, และเว้นแต่ข้าพเจ้าจะได้ปัญญามากกว่าที่ข้าพเจ้ามีอยู่เวลานั้น, ข้าพเจ้าก็ไม่อาจรู้ได้เลย; เพราะครูสอนศาสนาของนิกายต่าง ๆ เข้าใจข้อความเดียวกันในพระคัมภีร์แตกต่างกันมากจนทำลายความมั่นใจทั้งหมดในการหาคำตอบโดยค้นหาจากพระคัมภีร์ไบเบิล."
                },
                {
                    "number": 13,
                    "text": "ในที่สุดข้าพเจ้าตัดสินใจว่าข้าพเจ้าต้องคงอยู่ในความมืดมนและความสับสน, หรือมิฉะนั้นก็ต้องทำดังที่ยากอบชี้แนะ, นั่นคือ, ทูลขอจากพระผู้เป็นเจ้า. ในที่สุดข้าพเจ้าตกลงใจที่จะ “ทูลขอจากพระผู้เป็นเจ้า,” โดยสรุปว่าหากพระองค์ประทานปัญญาแก่ผู้ที่ขาดปัญญา, และจะประทานด้วยพระกรุณา, และมิได้ทรงตำหนิแล้ว, ข้าพเจ้าจะได้ลองดู."
                },
                {
                    "number": 14,
                    "text": "ดังนั้น, เพื่อให้เป็นไปตามนี้, ความตั้งใจของข้าพเจ้าที่จะทูลขอจากพระผู้เป็นเจ้า, ข้าพเจ้าจึงเข้าไปในป่าเพื่อลองดู. วันนั้นเป็นเวลาเช้าของวันที่สวยงาม, แจ่มใส, ต้นฤดูใบไม้ผลิของปีหนึ่งพันแปดร้อยยี่สิบ. เป็นครั้งแรกในชีวิตที่ข้าพเจ้าพยายามทำอะไรเช่นนี้, เพราะท่ามกลางความกังวลทั้งหมดของข้าพเจ้า ข้าพเจ้ายังไม่เคยพยายามสวดอ้อนวอนโดยออกเสียงเลย."
                },
                {
                    "number": 15,
                    "text": "หลังจากไปถึงสถานที่ซึ่งข้าพเจ้าหมายไว้ก่อนแล้วว่าจะไป, โดยมองไปรอบ ๆ, และพบว่าตนเองอยู่ตามลำพัง, ข้าพเจ้าจึงคุกเข่าลงและเริ่มตั้งจิตปรารถนาต่อพระผู้เป็นเจ้า. เมื่อข้าพเจ้าเพิ่งเริ่มทำเช่นนั้น, ในทันทีทันใด ข้าพเจ้าก็ถูกอำนาจบางอย่างมาตรึงไว้ซึ่งทำให้ข้าพเจ้าสิ้นเรี่ยวแรง, และมีอิทธิพลที่น่าประหลาดเช่นนั้นเหนือข้าพเจ้าเพื่อจะผูกลิ้นข้าพเจ้าไว้จนพูดไม่ได้. ความมืดมิดเข้ามารายล้อมข้าพเจ้า, และเพียงอึดใจเดียวสำหรับข้าพเจ้าดูราวกับว่าชะตาข้าพเจ้าจะถึงฆาตโดยพลัน."
                },
                {
                    "number": 16,
                    "text": "แต่, โดยใช้พลังทั้งหมดของข้าพเจ้าเรียกหาพระผู้เป็นเจ้าให้ทรงปลดปล่อยข้าพเจ้าหลุดพ้นจากอำนาจของศัตรูนี้ซึ่งตรึงข้าพเจ้าไว้, และชั่วขณะนั้นเองที่ข้าพเจ้ากำลังจะจมลงสู่ความสิ้นหวังและยอมตนต่อความพินาศ—มิใช่ต่อหายนะที่เป็นมโนภาพ, แต่ต่ออำนาจของสัตภาวะหนึ่งที่มีอยู่จริงจากโลกซึ่งมองไม่เห็น, ผู้ที่มีอำนาจอันน่าอัศจรรย์เช่นนั้นดังที่ข้าพเจ้าไม่เคยพบในสัตภาวะใดมาก่อน—ชั่วขณะของความตื่นตระหนกใหญ่หลวงนี้, ข้าพเจ้าเห็นลำแสงอยู่เหนือศีรษะข้าพเจ้าพอดี, เหนือความเจิดจ้าของดวงอาทิตย์, ซึ่งค่อย ๆ เลื่อนลงมาจนตกต้องข้าพเจ้า."
                },
                {
                    "number": 17,
                    "text": "ทันทีที่ลำแสงปรากฏ ข้าพเจ้ารู้สึกตัวว่าหลุดพ้นจากศัตรูซึ่งยึดข้าพเจ้าไว้แน่น. เมื่อแสงนั้นส่องมายังข้าพเจ้า ข้าพเจ้าเห็นพระอติรูปสองพระองค์, ซึ่งความเจิดจ้าและรัศมีภาพของทั้งสองพระองค์เกินกว่าจะพรรณนาได้, พระองค์ทรงยืนอยู่เหนือข้าพเจ้าในอากาศ. องค์หนึ่งรับสั่งกับข้าพเจ้า, โดยทรงเรียกชื่อข้าพเจ้าและตรัส, พลางชี้พระหัตถ์ไปที่อีกองค์หนึ่ง—นี่คือบุตรที่รักของเรา. จงฟังท่าน !"
                },
                {
                    "number": 18,
                    "text": "จุดประสงค์ของข้าพเจ้าในการไปทูลถามพระเจ้าคือเพื่อรู้ว่านิกายใดจากนิกายทั้งหมดถูกต้อง, เพื่อข้าพเจ้าจะได้รู้ว่าจะนับถือนิกายใด. ฉะนั้น, ทันทีที่ข้าพเจ้าควบคุมตนเองได้, จนสามารถพูดได้แล้ว, ข้าพเจ้าจึงทูลถามพระอติรูปสองพระองค์ที่ทรงยืนอยู่เหนือข้าพเจ้าในความสว่าง, ว่า นิกายใดจากนิกายทั้งหมดถูกต้อง (เพราะในเวลานั้น ข้าพเจ้านึกไม่ถึงว่าทั้งหมดจะผิด)—และข้าพเจ้าจะนับถือนิกายใด."
                },
                {
                    "number": 19,
                    "text": "ข้าพเจ้าได้รับคำตอบว่าข้าพเจ้าต้องไม่นับถือนิกายใดเลย, เพราะนิกายเหล่านั้นผิดทั้งหมด; และพระอติรูปองค์ที่รับสั่งกับข้าพเจ้าตรัสว่า ข้อบัญญัติทั้งปวงของพวกเขาเป็นความน่าชิงชังในสายพระเนตรของพระองค์; ผู้ประกาศศาสนาเหล่านั้นล้วนทำผิด; กล่าวคือ : “พวกเขาเข้าใกล้เราด้วยริมฝีปากพวกเขา, แต่ใจพวกเขาอยู่ไกลจากเรา, พวกเขาสอนบัญญัติของมนุษย์เป็นหลักคำสอน, โดยมีรูปแบบของความเป็นเหมือนพระผู้เป็นเจ้า, แต่พวกเขาปฏิเสธอำนาจในนั้น.”"
                },
                {
                    "number": 20,
                    "text": "พระองค์ทรงห้ามข้าพเจ้าอีกไม่ให้นับถือนิกายใด; และเรื่องอื่น ๆ หลายเรื่องที่พระองค์ได้รับสั่งกับข้าพเจ้า, ซึ่งข้าพเจ้าไม่สามารถเขียนในเวลานี้ได้. เมื่อข้าพเจ้ารู้สึกตัวอีกครั้ง, ข้าพเจ้าพบว่าตนเองนอนหงาย, มองขึ้นไปยังฟ้าสวรรค์. เมื่อแสงลับไปแล้ว, ข้าพเจ้าไม่มีเรี่ยวแรง; แต่ในไม่ช้าก็ได้กลับคืนมาบ้าง, ข้าพเจ้าจึงกลับบ้าน. และขณะที่ข้าพเจ้ายืนพิงเตาผิงอยู่, มารดาสอบถามว่าเป็นอะไร. ข้าพเจ้าตอบ, “ไม่มีอะไรหรอก, ทุกอย่างดี—ผมสบายดี.” จากนั้นข้าพเจ้ากล่าวแก่มารดาข้าพเจ้า, “ผมเรียนรู้ด้วยตนเองว่านิกายเพรสไบทีเรียนไม่จริง.” ดูเหมือนปฏิปักษ์จะตระหนักว่า, ในช่วงต้น ๆ ของชีวิตข้าพเจ้า, ข้าพเจ้าถูกกำหนดให้เป็นผู้ก่อกวนและผู้ก่อความรำคาญให้อาณาจักรของเขา; มิฉะนั้นเหตุใดอำนาจแห่งความมืดจึงรุมเล่นงานข้าพเจ้าเล่า ? เหตุใดการต่อต้านและการข่มเหงจึงเกิดขึ้นกับข้าพเจ้า, แทบจะเกิดตั้งแต่ในวัยเด็กของข้าพเจ้าเล่า ?"
                },
                {
                    "number": 21,
                    "text": "ไม่กี่วันหลังจากข้าพเจ้าเห็นนิมิตนี้, ข้าพเจ้าบังเอิญอยู่กับนักเทศน์คนหนึ่งของเมโธดิสต์, ผู้มีบทบาทมากในความระส่ำระสายเกี่ยวกับศาสนาดังที่กล่าวมาก่อนหน้านี้; และ, ขณะสนทนากับเขาถึงเรื่องศาสนา, ข้าพเจ้าถือโอกาสเล่าให้เขาฟังถึงนิมิตที่ข้าพเจ้าเห็น. ข้าพเจ้าประหลาดใจมากในพฤติกรรมของเขา; เขาไม่เพียงถือการบอกเล่าของข้าพเจ้าเป็นเรื่องไร้สาระ, แต่ยังดูหมิ่นยิ่งนัก, โดยกล่าวว่ามันเป็นของมารทั้งหมด, ไม่มีสิ่งที่เรียกว่านิมิตหรือการเปิดเผยแบบนั้นแล้วในปัจจุบัน; เรื่องเช่นนั้นทั้งหมดได้จบสิ้นไปแล้วพร้อมกับเหล่าอัครสาวก, และจะไม่มีวันมีสิ่งเหล่านั้นอีกเลย."
                },
                {
                    "number": 22,
                    "text": "อย่างไรก็ตาม, ในไม่ช้าข้าพเจ้าพบว่า การเล่าเรื่องของข้าพเจ้าก่อให้เกิดอคติต่อต้านข้าพเจ้าอยู่มากในบรรดาผู้ประกาศศาสนา, และเป็นเหตุของการข่มเหงใหญ่หลวง, ซึ่งทวีขึ้นเรื่อย ๆ; และแม้ว่าข้าพเจ้าเป็นเด็กที่ไม่มีใครรู้จัก, อายุระหว่างสิบสี่สิบห้าปีเท่านั้น, และชีวิตความเป็นอยู่ของข้าพเจ้าเป็นชีวิตที่ทำให้เด็กหนุ่มไม่มีความสำคัญในโลก, แต่บุรุษฐานะสูงจะยังมีความสังเกตเพียงพอที่จะปลุกปั่นความคิดเห็นของสาธารณชนให้ต่อต้านข้าพเจ้า, และก่อให้เกิดการข่มเหงอย่างหนัก; และนี่เป็นเรื่องธรรมดาในบรรดานิกายทั้งหมด—ทั้งหมดพร้อมใจกันข่มเหงข้าพเจ้า."
                },
                {
                    "number": 23,
                    "text": "เรื่องนี้ทำให้ข้าพเจ้าครุ่นคิดหนักในเวลานั้น, และบ่อยครั้งนับแต่นั้นมา, ว่าช่างแปลกอะไรอย่างนี้ที่เด็กซึ่งไม่มีใครรู้จัก, อายุสิบสี่ปีเศษ, และเป็นคนหนึ่ง, ด้วย, ที่ตกอยู่ในชะตากรรมอันมีความจำเป็นต้องหาสิ่งประทังชีวิตขาดแคลนด้วยแรงงานรายวัน, จะถูกมองว่าเป็นบุคคลที่มีความสำคัญเพียงพอจะดึงดูดความสนใจจากคนสำคัญ ๆ ของนิกายทั้งหลายซึ่งเป็นที่นิยมมากที่สุดของยุค, และในวิธีที่ทำให้เกิดวิญญาณของการข่มเหงและการสบประมาทที่หนักที่สุดในพวกเขา. แต่จะแปลกหรือไม่ก็ตาม, มันก็เป็นเช่นนั้น, และมักจะเป็นเหตุแห่งโทมนัสยิ่งแก่ข้าพเจ้า."
                },
                {
                    "number": 24,
                    "text": "อย่างไรก็ดี, กระนั้นก็ตามข้อเท็จจริงก็คือ ข้าพเจ้าเห็นนิมิต. ข้าพเจ้าคิดนับแต่นั้นมา, ว่าข้าพเจ้ารู้สึกเหมือนเปาโลมาก, เมื่อท่านแก้ต่างต่อหน้ากษัตริย์อากริปปา, และเล่าถึงเรื่องราวของนิมิตที่ท่านเห็นเมื่อท่านมองเห็นแสงสว่าง, และได้ยินเสียงเสียงหนึ่ง; ทว่ามีไม่กี่คนที่เชื่อท่าน; บ้างก็ว่าท่านกล่าวเท็จ, คนอื่นก็ว่าท่านเสียสติ; และท่านถูกหัวเราะเยาะและถูกสบประมาท. แต่ทั้งหมดนี้ไม่ได้ลบล้างความเป็นจริงแห่งนิมิตที่ท่านเห็น. ท่านเห็นนิมิต, ท่านรู้ว่าท่านเห็น, และการข่มเหงทั้งปวงภายใต้ฟ้าสวรรค์จะทำให้เป็นอย่างอื่นไปไม่ได้; และแม้ว่าพวกเขาจะข่มเหงท่านจนถึงแก่ความตาย, ท่านก็ยังรู้, และจะรู้จนลมหายใจเฮือกสุดท้าย, ว่าท่านทั้งเห็นแสงสว่างและทั้งได้ยินเสียงพูดกับท่าน, และทั้งโลกจะทำให้ท่านคิดหรือเชื่อเป็นอย่างอื่นไปไม่ได้."
                },
                {
                    "number": 25,
                    "text": "มันเป็นเช่นนั้นกับข้าพเจ้า. ข้าพเจ้าเห็นแสงสว่างจริง ๆ, และท่ามกลางแสงสว่างนั้นข้าพเจ้าเห็นพระอติรูปสองพระองค์, และพระองค์ได้รับสั่งกับข้าพเจ้าจริง ๆ; และแม้ว่าข้าพเจ้าถูกเกลียดชังและถูกข่มเหง เพราะการกล่าวว่าข้าพเจ้าเห็นนิมิต, แต่มันเป็นความจริง; และขณะที่พวกเขาข่มเหงข้าพเจ้า, สบประมาทข้าพเจ้า, และกล่าวร้ายนานัปการใส่ความข้าพเจ้าผิด ๆ เพราะการกล่าวเช่นนั้น, มันทำให้ข้าพเจ้ากล่าวอยู่ในใจ : ทำไมจึงข่มเหงข้าพเจ้าเพราะการบอกความจริงเล่า ? ข้าพเจ้าเห็นนิมิตจริง ๆ; และข้าพเจ้าเป็นใครเล่าที่จะคัดค้านพระผู้เป็นเจ้าได้, หรือเหตุใดโลกจึงคิดจะทำให้ข้าพเจ้าปฏิเสธสิ่งที่ข้าพเจ้าเห็นมาจริง ๆ เล่า ? เพราะข้าพเจ้าเห็นนิมิต; ข้าพเจ้ารู้เรื่องนี้, และข้าพเจ้ารู้ว่าพระผู้เป็นเจ้าทรงทราบเรื่องนี้, และข้าพเจ้าไม่สามารถปฏิเสธเรื่องนี้ได้, ทั้งข้าพเจ้าไม่กล้าปฏิเสธเรื่องนี้; อย่างน้อยข้าพเจ้าก็รู้ว่าโดยการทำเช่นนั้นข้าพเจ้าจะทำให้พระผู้เป็นเจ้าทรงขุ่นเคือง, และจะอยู่ภายใต้การกล่าวโทษ."
                },
                {
                    "number": 26,
                    "text": "เวลานี้ข้าพเจ้าพอใจแล้วในความนึกคิดของข้าพเจ้าเท่าที่เกี่ยวกับโลกของนิกาย—ว่ามิใช่หน้าที่ของข้าพเจ้าที่จะนับถือนิกายใด, แต่จะดำเนินต่อไปดังที่ข้าพเจ้าเป็นอยู่จนกว่าจะได้รับคำแนะนำเพิ่มเติม. ข้าพเจ้าพบว่าประจักษ์พยานของยากอบเป็นความจริง—คือคนที่ขาดปัญญาสามารถทูลขอจากพระผู้เป็นเจ้า, และได้รับ, และไม่ถูกตำหนิ."
                },
                {
                    "number": 27,
                    "text": "ข้าพเจ้าดำเนินชีวิตในหน้าที่การงานตามปรกติของข้าพเจ้าต่อไปจนถึงวันที่ยี่สิบเอ็ดเดือนกันยายน, หนึ่งพันแปดร้อยยี่สิบสาม, ตลอดเวลาที่ทนรับการข่มเหงอย่างรุนแรงด้วยน้ำมือของชนทุกชั้น, ทั้งเคร่งศาสนาและไม่มีศาสนา, เพราะข้าพเจ้ายังยืนยันอยู่ว่าข้าพเจ้าเห็นนิมิต."
                },
                {
                    "number": 28,
                    "text": "ตลอดช่วงเวลาซึ่งอยู่ระหว่างเวลาที่ข้าพเจ้าเห็นนิมิตกับปีหนึ่งพันแปดร้อยยี่สิบสาม—โดยที่ถูกห้ามนับถือนิกายศาสนาใดของยุค, และโดยที่อายุน้อยมาก, และถูกข่มเหงโดยคนเหล่านั้นที่ควรเป็นเพื่อนของข้าพเจ้าและปฏิบัติต่อข้าพเจ้าอย่างกรุณา, และหากพวกเขาคิดว่าข้าพเจ้าถูกหลอกก็จะพยายามช่วยนำข้าพเจ้ากลับคืนมาในวิธีที่เหมาะสมและอ่อนโยน—ข้าพเจ้าถูกทิ้งไว้กับการล่อลวงนานัปการ; และ, โดยคบหากับสังคมทุกประเภท, ข้าพเจ้าจึงมักถลำไปในความผิดพลาดโง่เขลามากมาย, และแสดงความอ่อนแอของวัยเยาว์, และจุดอ่อนของธรรมชาติมนุษย์; ซึ่ง, ข้าพเจ้าเสียใจที่จะกล่าวว่า, นำข้าพเจ้าไปสู่การล่อลวงต่าง ๆ, อันเป็นที่ขุ่นเคืองในสายพระเนตรของพระผู้เป็นเจ้า. ในการสารภาพครั้งนี้, ไม่ต้องมีใครคิดว่าข้าพเจ้ามีความผิดเพราะบาปร้ายแรงหรือชั่วช้าเลย. ธรรมชาติวิสัยที่จะทำเช่นนั้นไม่เคยอยู่ในกมลสันดานของข้าพเจ้า. แต่ข้าพเจ้ามีความผิดเรื่องความคึกคะนอง, และบางครั้งสังสรรค์กับพวกที่ชอบสนุก, ฯลฯ, ไม่ต้องกับบุคลิกลักษณะนั้นซึ่งควรมีอยู่ในคนที่ได้รับเรียกจากพระผู้เป็นเจ้าดังที่ข้าพเจ้าได้รับ. แต่นี่ดูจะไม่แปลกนักกับใครที่จำวัยเยาว์ของข้าพเจ้าได้, และคุ้นเคยกับอารมณ์เบิกบานอันเป็นธรรมชาติวิสัยของข้าพเจ้า."
                },
                {
                    "number": 29,
                    "text": "ด้วยเหตุเหล่านี้, ข้าพเจ้ามักจะรู้สึกผิดเนื่องจากความอ่อนแอและความไม่ดีพร้อมของข้าพเจ้า; ในเวลานั้น, ในคืนวันที่ยี่สิบเอ็ดเดือนกันยายนที่กล่าวไว้ข้างต้น, หลังจากข้าพเจ้าเข้านอนคืนนั้นแล้ว, ข้าพเจ้าถวายตนต่อการสวดอ้อนวอนและการวิงวอนพระผู้เป็นเจ้าผู้ทรงฤทธานุภาพเพื่อการอภัยบาปและความเขลาทั้งปวงของข้าพเจ้า, และเพื่อการแสดงให้ประจักษ์แก่ข้าพเจ้าด้วย, เพื่อข้าพเจ้าจะได้รู้ถึงสภาพและสถานะของข้าพเจ้าต่อพระองค์; เพราะข้าพเจ้ามีความเชื่อมั่นเต็มที่ว่าจะได้รับการแสดงให้ประจักษ์จากพระผู้เป็นเจ้า, ดังที่ข้าพเจ้าได้รับมาก่อนแล้วครั้งหนึ่ง."
                },
                {
                    "number": 30,
                    "text": "ขณะที่ข้าพเจ้าอยู่ในอาการเรียกหาพระผู้เป็นเจ้าอยู่ดังนั้น, ข้าพเจ้าเห็นแสงปรากฏขึ้นในห้องข้าพเจ้า, ซึ่งสว่างขึ้นจนห้องสว่างยิ่งกว่าตอนเที่ยงวัน, เมื่อทันใดนั้นรูปกายหนึ่งปรากฏขึ้นที่ข้างเตียงข้าพเจ้า, โดยยืนอยู่ในอากาศ, เพราะเท้าของท่านมิได้แตะพื้น."
                },
                {
                    "number": 31,
                    "text": "ท่านสวมเสื้อคลุมหลวม ๆ สีขาวผุดผ่องที่สุด. เป็นความขาวเหนือสิ่งใดในโลกที่ข้าพเจ้าได้เคยเห็นมา; ทั้งข้าพเจ้าไม่เชื่อว่าจะมีใครทำให้สิ่งใดในโลกขาวและสุกใสยิ่งได้เช่นนั้น. มือของท่านเปลือยเปล่า, และแขนของท่านด้วย, เหนือข้อมือเล็กน้อย; เช่นเดียวกัน, เท้าของท่านเปลือยเปล่า, ด้วย, ดังที่ขาของท่านเปลือยเปล่า, เหนือข้อเท้าเล็กน้อย. ศีรษะและคอของท่านว่างเปล่าด้วย. ข้าพเจ้าเห็นได้ว่าท่านไม่ได้สวมพัสตราภรณ์อื่นใดอีกนอกจากเสื้อคลุมตัวนี้, เพราะมันเปิด, จนข้าพเจ้าเห็นแผ่นอกของท่านได้."
                },
                {
                    "number": 32,
                    "text": "ไม่เพียงเสื้อคลุมของท่านที่ขาวยิ่ง, แต่ทั้งร่างของท่านเจิดจ้าเหลือที่จะพรรณนา, และสีหน้าของท่านดุจสายฟ้าฟาดอย่างแท้จริง. ห้องสว่างยิ่ง, แต่ไม่สว่างเท่าบริเวณรอบกายของท่าน. เมื่อข้าพเจ้ามองท่านครั้งแรก, ข้าพเจ้ากลัว; แต่ในไม่ช้าความกลัวก็หายไปจากข้าพเจ้า."
                },
                {
                    "number": 33,
                    "text": "ท่านเรียกชื่อข้าพเจ้า, และกล่าวแก่ข้าพเจ้าว่าท่านเป็นผู้ส่งสารที่ส่งมาจากที่ประทับของพระผู้เป็นเจ้ามาหาข้าพเจ้า, และชื่อของท่านคือโมโรไน; พระผู้เป็นเจ้าทรงมีงานให้ข้าพเจ้าทำ; และชื่อข้าพเจ้าจะทั้งดีและชั่วในบรรดาประชาชาติ, ตระกูล, และภาษาทั้งปวง, หรือจะมีผู้เอ่ยถึงทั้งในทางดีและชั่วในบรรดาผู้คนทั้งปวง."
                },
                {
                    "number": 34,
                    "text": "ท่านกล่าวว่ามีหนังสือเล่มหนึ่งฝังอยู่, ซึ่งเขียนบนแผ่นจารึกทองคำ, โดยให้เรื่องราวของผู้อยู่อาศัยในทวีปนี้ในสมัยก่อน, และถิ่นกำเนิดซึ่งจากที่นั้นพวกเขาออกมา. ท่านกล่าวด้วยว่าความสมบูรณ์ของพระกิตติคุณอันเป็นนิจมีอยู่ในนั้น, ดังที่พระผู้ช่วยให้รอดประทานแก่ผู้อยู่อาศัยในสมัยโบราณ;"
                },
                {
                    "number": 35,
                    "text": "ท่านบอกด้วยว่า, มีศิลาสองก้อนในคันโค้งเงิน—และก้อนศิลาเหล่านี้, ซึ่งผูกติดกับแผ่นทับทรวง, เป็นสิ่งที่เรียกว่าอูริมและทูมมิม—ฝังอยู่กับแผ่นจารึก; และการครอบครองและการใช้ก้อนศิลาเหล่านี้คือสิ่งที่ทำให้เป็น “ผู้หยั่งรู้” ในสมัยโบราณหรือสมัยก่อน; และพระผู้เป็นเจ้าทรงเตรียมไว้เพื่อจุดประสงค์ของการแปลหนังสือเล่มนี้."
                },
                {
                    "number": 36,
                    "text": "หลังจากบอกเรื่องเหล่านี้แก่ข้าพเจ้าแล้ว, ท่านเริ่มอ้างถึงคำพยากรณ์ต่าง ๆ ของภาคพันธสัญญาเดิม. ก่อนอื่นท่านอ้างถึงตอนหนึ่งของบทที่สามของมาลาคี; และท่านอ้างถึงบทที่สี่หรือบทสุดท้ายของคำพยากรณ์เดียวกันด้วย, แม้ว่าแตกต่างไปเล็กน้อยจากที่มีอยู่ในพระคัมภีร์ไบเบิลของเรา. แทนที่จะอ้างถึงข้อแรกดังที่มีอยู่ในหนังสือของเรา, ท่านอ้างถึงข้อความดังนี้ :"
                },
                {
                    "number": 37,
                    "text": "เพราะดูเถิด, วันนั้นย่อมมาถึงซึ่งจะไหม้ดังเตาเผา, และคนจองหองทั้งหมด, แท้จริงแล้ว, และคนทั้งหมดที่ทำชั่วจะเผาไหม้ดังตอข้าว, เพราะพวกเขาที่มาจะเผาพวกนั้น, พระเจ้าจอมโยธาตรัส, จนไม่มีทั้งรากหรือกิ่งเหลืออยู่เลย."
                },
                {
                    "number": 38,
                    "text": "และอนึ่ง, ท่านอ้างถึงข้อที่ห้าดังนี้ : ดูเถิด, เราจะเปิดเผยฐานะปุโรหิตแก่เจ้า, โดยมือของเอลียาห์ศาสดาพยากรณ์, ก่อนการมาของวันสำคัญยิ่งและน่าพรั่นพรึงของพระเจ้า."
                },
                {
                    "number": 39,
                    "text": "ท่านอ้างถึงข้อต่อไปอย่างแตกต่างกันด้วย : และท่านจะปลูกสัญญาที่ทำกับบรรพบุรุษไว้ในใจของลูกหลาน, และใจของลูกหลานจะหันไปหาบรรพบุรุษของพวกเขา. หากไม่เป็นเช่นนั้น, ทั้งแผ่นดินโลกจะร้างลงสิ้น ณ การเสด็จมาของพระองค์."
                },
                {
                    "number": 40,
                    "text": "นอกจากข้อเหล่านี้แล้ว, ท่านอ้างถึงบทที่สิบเอ็ดของอิสยาห์, โดยกล่าวว่า มันกำลังจะเกิดสัมฤทธิผล. ท่านอ้างถึงบทที่สามของกิจการของอัครทูตด้วย, ข้อที่ยี่สิบสองและยี่สิบสาม, ซึ่งตรงกับที่มีอยู่ในภาคพันธสัญญาใหม่ของเรา. ท่านกล่าวว่าศาสดาพยากรณ์ผู้นั้นคือพระคริสต์; แต่วันนั้นยังไม่มาถึงเมื่อ “เขาทั้งหลายผู้ที่ไม่ยอมฟังสุรเสียงของพระองค์จะถูกตัดขาดจากบรรดาผู้คน” แต่จะมาถึงในไม่ช้า."
                },
                {
                    "number": 41,
                    "text": "ท่านอ้างถึงบทที่สองของโยเอลด้วย, ตั้งแต่ข้อยี่สิบแปดถึงข้อสุดท้าย. ท่านกล่าวด้วยว่าเรื่องนี้ยังไม่เกิดสัมฤทธิผล, แต่จะเกิดสัมฤทธิผลในไม่ช้า. และท่านกล่าวต่อไปว่าความบริบูรณ์ของคนต่างชาติจะเข้ามาในไม่ช้า. ท่านอ้างถึงข้อความอื่นของพระคัมภีร์หลายข้อ, และให้คำอธิบายไว้มากซึ่งไม่สามารถกล่าวไว้ ณ ที่นี้."
                },
                {
                    "number": 42,
                    "text": "อนึ่ง, ท่านบอกข้าพเจ้า, ว่าเมื่อข้าพเจ้าได้แผ่นจารึกเหล่านั้นซึ่งท่านได้พูดถึง—เพราะยังไม่ถึงเวลาที่จะได้รับ—ข้าพเจ้าจะไม่แสดงสิ่งเหล่านั้นแก่บุคคลใด; ทั้งแผ่นทับทรวงกับอูริมและทูมมิม; นอกจากกับบรรดาคนที่ข้าพเจ้าได้รับบัญชาให้แสดงสิ่งเหล่านั้น; หากข้าพเจ้าทำข้าพเจ้าจะถูกทำลาย. ขณะที่ท่านกำลังสนทนากับข้าพเจ้าเกี่ยวกับแผ่นจารึก, ในจิตใจข้าพเจ้าก็บังเกิดนิมิตจนข้าพเจ้ามองเห็นสถานที่ซึ่งแผ่นจารึกฝังอยู่, และแจ่มแจ้งและชัดเจนมากจนข้าพเจ้ารู้จักสถานที่นั้นอีกเมื่อข้าพเจ้าไปถึง."
                },
                {
                    "number": 43,
                    "text": "หลังจากการพูดกันนี้แล้ว, ข้าพเจ้าเห็นความสว่างในห้องเริ่มรวมกันเข้ามาชิดอยู่รอบกายของผู้ที่พูดกับข้าพเจ้า, และเป็นอยู่ต่อไปเช่นนั้นจนห้องถูกทิ้งให้มืดอีก, เว้นแต่บริเวณรอบ ๆ ท่าน; เมื่อ, ทันใดนั้นข้าพเจ้าเห็น, ประหนึ่ง, ช่องทางเปิดตรงขึ้นไปสู่สวรรค์, และท่านกลับขึ้นไปจนลับตา, และห้องถูกทิ้งไว้ในสภาพเหมือนก่อนที่แสงจากสวรรค์นี้มาปรากฏ."
                },
                {
                    "number": 44,
                    "text": "ข้าพเจ้านอนครุ่นคิดถึงความแปลกประหลาดของเหตุการณ์, และอัศจรรย์ใจมากในเรื่องที่ผู้ส่งสารที่ไม่ธรรมดาองค์นี้ได้บอกข้าพเจ้า; เมื่อ, กำลังพินิจไตร่ตรองอยู่, ทันใดนั้น ข้าพเจ้าก็เห็นว่าห้องของข้าพเจ้าเริ่มสว่างขึ้นอีก, และประหนึ่งว่า, ในทันใดนั้น, ผู้ส่งสารจากสวรรค์องค์เดียวกันนั้นก็อยู่ข้างเตียงข้าพเจ้าอีก."
                },
                {
                    "number": 45,
                    "text": "ท่านเริ่มต้น, เล่าเรื่องเดียวกันนั้นอีกครั้งซึ่งท่านได้ทำเมื่อมาเยือนครั้งแรก, โดยไม่ผิดแผกจากเดิมแม้แต่น้อย; ซึ่งเมื่อจบแล้ว, ท่านแจ้งแก่ข้าพเจ้าถึงการพิพากษาอันยิ่งใหญ่ซึ่งกำลังจะเกิดขึ้นบนแผ่นดินโลก, พร้อมด้วยความรกร้างว่างเปล่าอย่างใหญ่หลวงจากความอดอยาก, ดาบ, และโรคระบาด; และว่าการพิพากษาอันน่าเศร้าสลดนี้จะเกิดขึ้นบนแผ่นดินโลกในรุ่นนี้. เมื่อเล่าเรื่องเหล่านี้แล้ว, ท่านกลับขึ้นไปอีกเหมือนที่เคยทำก่อนหน้านี้."
                },
                {
                    "number": 46,
                    "text": "ในเวลานั้น, ความรู้สึกที่เกิดในจิตใจข้าพเจ้าลึกซึ้งนัก, จนไม่อาจข่มตาหลับลงได้, และข้าพเจ้านอนจมอยู่ในความประหลาดใจถึงสิ่งที่ข้าพเจ้าทั้งได้เห็นและได้ยินมา. แต่เป็นความประหลาดใจของข้าพเจ้าอะไรเช่นนั้นเมื่อเห็นผู้ส่งสารองค์เดียวกันนั้นที่ข้างเตียงข้าพเจ้าอีก, และได้ยินท่านทวนหรือกล่าวซ้ำกับข้าพเจ้าอีกถึงเรื่องเดียวกันกับครั้งก่อน; และเสริมคำตักเตือนข้าพเจ้า, โดยบอกว่าซาตานจะพยายามล่อลวงข้าพเจ้า (เนื่องจากสภาพความยากจนของครอบครัวบิดาข้าพเจ้า), ให้เอาแผ่นจารึกไปเพื่อประสงค์จะสร้างความร่ำรวย. เรื่องนี้ท่านห้ามข้าพเจ้า, โดยกล่าวว่า ข้าพเจ้าต้องไม่มีเป้าหมายอื่นในความนึกคิดในการได้แผ่นจารึกมา นอกจากเพื่อสรรเสริญพระผู้เป็นเจ้า, และต้องไม่ตกอยู่ในอิทธิพลของแรงจูงใจอื่นใดนอกจากการสร้างอาณาจักรของพระองค์; มิฉะนั้นข้าพเจ้าจะรับมันมาไม่ได้."
                },
                {
                    "number": 47,
                    "text": "หลังจากการมาเยือนครั้งที่สามนี้, ท่านก็กลับขึ้นสู่สวรรค์ดังครั้งก่อนอีก, และอีกครั้งที่ข้าพเจ้าถูกทิ้งให้ไตร่ตรองถึงความแปลกประหลาดของสิ่งที่ข้าพเจ้าเพิ่งประสบมา; เมื่อเกือบจะในทันทีหลังจากผู้ส่งสารจากสวรรค์กลับขึ้นไปจากข้าพเจ้าเป็นครั้งที่สาม, ไก่ก็ขัน, และข้าพเจ้าจึงรู้ว่าใกล้วันใหม่แล้ว, ดังนั้นการสนทนาของเราต้องใช้เวลาไปตลอดทั้งคืนนั้น."
                },
                {
                    "number": 48,
                    "text": "หลังจากนั้นไม่นานข้าพเจ้าก็ลุกจากเตียงข้าพเจ้า, และ, เช่นเคย, ไปทำงานที่ต้องทำของวันนั้น; แต่, ในการพยายามทำงานดังครั้งอื่น ๆ, ข้าพเจ้าพบว่าหมดเรี่ยวแรงจนทำต่อไปไม่ไหว. บิดาข้าพเจ้า, ซึ่งกำลังทำงานอยู่กับข้าพเจ้า, เห็นว่าคงมีบางสิ่งผิดปรกติกับข้าพเจ้า, และบอกให้ข้าพเจ้ากลับบ้าน. ข้าพเจ้าออกไปด้วยความตั้งใจจะกลับบ้าน; แต่, ขณะพยายามข้ามรั้วออกจากไร่ที่เราอยู่, ข้าพเจ้าก็หมดแรง, และข้าพเจ้าล้มแน่นิ่งอยู่บนพื้นดิน, และชั่วขณะหนึ่งที่ไม่รู้สึกตัวเลย."
                },
                {
                    "number": 49,
                    "text": "สิ่งแรกที่จำได้คือเสียงพูดกับข้าพเจ้า, เรียกชื่อข้าพเจ้า. ข้าพเจ้าเงยหน้าขึ้น, และเห็นผู้ส่งสารองค์เดียวกันนั้นยืนอยู่เหนือศีรษะข้าพเจ้า, ล้อมรอบด้วยความสว่างดังครั้งก่อน. แล้วท่านเล่าเรื่องทั้งหมดแก่ข้าพเจ้าอีกดังที่ท่านเล่าไว้แก่ข้าพเจ้าเมื่อคืนก่อน, และสั่งให้ข้าพเจ้าไปหาบิดาข้าพเจ้า และบอกท่านเกี่ยวกับนิมิตและคำสั่งที่ข้าพเจ้าได้รับ."
                },
                {
                    "number": 50,
                    "text": "ข้าพเจ้าทำตาม; ข้าพเจ้ากลับไปหาบิดาข้าพเจ้าในไร่, และเล่าเรื่องทั้งหมดแก่ท่าน. ท่านตอบข้าพเจ้าว่าเรื่องนี้มาจากพระผู้เป็นเจ้า, และบอกให้ข้าพเจ้าไปทำดังที่ผู้ส่งสารสั่ง. ข้าพเจ้าออกจากไร่, และไปยังที่ซึ่งผู้ส่งสารได้บอกข้าพเจ้าว่ามีแผ่นจารึกฝังอยู่; และเนื่องจากความชัดเจนของนิมิตซึ่งข้าพเจ้าได้เห็นมาเกี่ยวกับสถานที่, ข้าพเจ้าจึงรู้จักสถานที่นั้นทันทีเมื่อข้าพเจ้าไปถึงที่นั่น."
                },
                {
                    "number": 51,
                    "text": "ใกล้หมู่บ้านแมนเชสเตอร์, เทศมณฑลออนตาริโอ, รัฐนิวยอร์ก, มีเนินเขาขนาดใหญ่ลูกหนึ่ง, และสูงที่สุดเหนือเนินอื่น ๆ ในละแวกนั้น. ทางด้านตะวันตกของเนินเขาลูกนี้, ไม่ห่างจากยอด, ใต้ก้อนศิลาขนาดใหญ่ก้อนหนึ่ง, มีแผ่นจารึกวางอยู่, ในหีบศิลา. ศิลาก้อนนี้หนาและบริเวณตรงกลางของส่วนบนนูน, และลาดลงไปหาขอบ, จนตรงกลางของมันมองเห็นได้เหนือพื้นดิน, แต่บริเวณขอบโดยรอบถูกดินกลบไว้หมด."
                },
                {
                    "number": 52,
                    "text": "เมื่อโกยดินออกไปแล้ว, ข้าพเจ้าได้ชะแลงอันหนึ่ง, ซึ่งข้าพเจ้าสอดลงใต้ขอบศิลา, และด้วยการออกแรงเล็กน้อยก็งัดมันขึ้น. ข้าพเจ้ามองเข้าไป, และจริงดังนั้นที่นั่นข้าพเจ้าได้เห็นแผ่นจารึก, อูริมและทูมมิม, และแผ่นทับทรวง, ดังที่ผู้ส่งสารกล่าวไว้. หีบซึ่งของเหล่านี้วางอยู่ในนั้นประกอบขึ้นโดยการวางศิลาเรียงไว้ในปูนชนิดหนึ่ง. ที่ก้นหีบมีศิลาสองก้อนวางอยู่ตามขวางของหีบ, และบนศิลาเหล่านี้มีแผ่นจารึกกับสิ่งอื่น ๆ วางอยู่ด้วยกัน."
                },
                {
                    "number": 53,
                    "text": "ข้าพเจ้าพยายามยกออกมา, แต่ผู้ส่งสารห้ามข้าพเจ้าไว้, และบอกอีกว่ายังไม่ถึงเวลาที่จะนำออกมา, ทั้งจะยังไม่ถึงเวลา, จนกว่าจะถึงสี่ปีนับจากเวลานั้น; แต่ท่านบอกข้าพเจ้าว่าข้าพเจ้าจะมาที่นั่นเมื่อครบปีพอดีนับจากวันนั้น, และท่านจะพบกับข้าพเจ้าที่นั่น, และข้าพเจ้าจะทำต่อไปเช่นนั้นจนกว่าจะถึงเวลาได้รับแผ่นจารึก."
                },
                {
                    "number": 54,
                    "text": "โดยเป็นไปตามที่ข้าพเจ้าได้รับคำสั่ง, ข้าพเจ้าจึงไปเมื่อครบกำหนดแต่ละปี, และแต่ละครั้งข้าพเจ้าพบผู้ส่งสารองค์เดียวกันนั้นที่นั่น, และได้รับคำสั่งสอนและความรู้แจ้งจากท่านทุกครั้งที่สนทนากัน, เกี่ยวกับสิ่งที่พระเจ้าจะทรงกระทำ, และอาณาจักรของพระองค์จะดำเนินไปอย่างไรและโดยวิธีใดในวันเวลาสุดท้าย."
                },
                {
                    "number": 55,
                    "text": "เนื่องจากสภาพความเป็นอยู่ทางโลกของบิดาข้าพเจ้าอัตคัดมาก, เราจำเป็นต้องทำงานด้วยมือของเรา, โดยรับจ้างทำงานรายวันและในวิธีอื่น ๆ, เท่าที่เราจะมีโอกาส. เราทำอยู่ที่บ้านบ้าง, และไกลบ้านบ้าง, และโดยการทำงานตลอดเวลาจึงสามารถประทังชีวิตอยู่ได้."
                },
                {
                    "number": 56,
                    "text": "ในปี ๑๘๒๓ ครอบครัวของบิดาข้าพเจ้าเผชิญกับความทุกข์ใหญ่หลวงเพราะการตายของอัลวิน, พี่ชายคนโตของข้าพเจ้า. ในเดือนตุลาคม, ปี ๑๘๒๕, ข้าพเจ้ารับจ้างสุภาพบุรุษชราคนหนึ่งชื่อ โจไซยาห์ สโตล, ผู้ที่อยู่ในเทศมณฑลเชนังโก, รัฐนิวยอร์ก. เขาได้ยินเรื่องที่ชาวสเปนเปิดเหมืองเงินในฮาร์โมนีย์, เทศมณฑลซัสเควฮันนา, รัฐเพนน์ซิลเวเนีย; และก่อนเขาจะว่าจ้างข้าพเจ้า, เขาขุดหา, หากเป็นไปได้, เพื่อจะพบเหมือง. หลังจากข้าพเจ้าไปอยู่กับเขาแล้ว, เขาพาข้าพเจ้า, พร้อมกับคนงานที่เหลือของเขา, ไปขุดหาเหมืองเงิน, ซึ่งที่นั่นข้าพเจ้าทำงานอยู่ต่อไปเกือบหนึ่งเดือน, โดยไม่ประสบความสำเร็จในการทำงานของเรา, และในที่สุดข้าพเจ้าโน้มน้าวสุภาพบุรุษชราให้ยุติการขุดหาเหมืองนั้น. ด้วยเหตุนี้จึงมีเรื่องราวแพร่ออกไปมากเกี่ยวกับการเป็นนักขุดเงินของข้าพเจ้า."
                },
                {
                    "number": 57,
                    "text": "ระหว่างเวลาที่ข้าพเจ้าได้รับการว่าจ้างอยู่ดังนั้น, ข้าพเจ้าพักอยู่กับนายไอแซค เฮล, ณ สถานที่นั้น; ที่นั่นเป็นครั้งแรกที่ข้าพเจ้าได้เห็นเอมมา เฮล (ธิดาของเขา), ภรรยาข้าพเจ้า. ในวันที่ ๑๘ มกราคม, ค.ศ. ๑๘๒๗, เราแต่งงานกัน, ขณะที่ข้าพเจ้ายังทำงานอยู่กับนายสโตล."
                },
                {
                    "number": 58,
                    "text": "เนื่องจากข้าพเจ้ายืนยันอยู่ต่อไปว่าข้าพเจ้าเห็นนิมิต, การข่มเหงจึงยังคงติดตามข้าพเจ้า, และครอบครัวบิดาของภรรยาข้าพเจ้าไม่เห็นด้วยอย่างมากกับการแต่งงานของเรา. ฉะนั้น, ข้าพเจ้าจึงจำเป็นต้องพาเธอไปที่อื่น; ดังนั้นเราจึงจากไปและแต่งงานที่บ้านของ ฯพณฯ ทาร์บิลล์, ในเซาธ์เบนบริจ, เทศมณฑลเชนังโก, รัฐนิวยอร์ก. ทันทีหลังจากการแต่งงานของข้าพเจ้า, ข้าพเจ้าก็จากบ้านนายสโตล, และไปยังบ้านบิดาข้าพเจ้า, และทำไร่กับท่านในฤดูกาลนั้น."
                },
                {
                    "number": 59,
                    "text": "ในที่สุดก็ถึงเวลาได้รับแผ่นจารึก, อูริมและทูมมิม, และแผ่นทับทรวง. ในวันที่ยี่สิบสอง เดือนกันยายน, หนึ่งพันแปดร้อยยี่สิบเจ็ด, โดยไปยังที่ซึ่งมีสิ่งของเหล่านั้นฝังอยู่ตามปรกติเมื่อครบกำหนดอีกหนึ่งปี, ผู้ส่งสารจากสวรรค์องค์เดียวกันนั้นก็มอบสิ่งเหล่านั้นให้ข้าพเจ้าพร้อมกับภาระผูกพันดังนี้ : ว่าข้าพเจ้าจะรับผิดชอบต่อสิ่งเหล่านั้น; ว่าหากข้าพเจ้าปล่อยไปโดยประมาท, หรือโดยการละเลยใด ๆ ของข้าพเจ้า, ข้าพเจ้าจะถูกตัดขาด; แต่หากข้าพเจ้าจะใช้ความพยายามทั้งหมดของข้าพเจ้าที่จะปกปักรักษาไว้, จนกว่าท่าน, ผู้ส่งสาร, จะเรียกคืนแล้ว, สิ่งของเหล่านั้นจะได้รับการคุ้มครอง."
                },
                {
                    "number": 60,
                    "text": "ในไม่ช้าข้าพเจ้าก็เข้าใจเหตุผลที่ข้าพเจ้าได้รับคำสั่งเข้มงวดดังกล่าวให้รักษาสิ่งของเหล่านี้ให้ปลอดภัย, และเหตุใดผู้ส่งสารจึงกล่าวไว้ว่าเมื่อข้าพเจ้าทำสิ่งที่ทรงเรียกร้องจากมือข้าพเจ้าแล้ว, ท่านจะเรียกคืน. เพราะทันทีที่คนรู้ว่าข้าพเจ้ามีสิ่งของเหล่านี้, ก็ถึงกับเพียรพยายามอย่างที่สุดที่จะชิงไปจากข้าพเจ้า. กุศโลบายทุกอย่างที่จะสามารถคิดค้นขึ้นมาได้ก็นำมาใช้เพื่อจุดประสงค์นั้น. การข่มเหงกลับหนักมือและรุนแรงขึ้นกว่าแต่ก่อน, และฝูงชนเฝ้าคอยอยู่ตลอดเวลาที่จะชิงไปจากข้าพเจ้าหากเป็นไปได้. แต่โดยปรีชาญาณของพระผู้เป็นเจ้า, สิ่งของเหล่านี้จึงยังคงอยู่ในมือข้าพเจ้าโดยปลอดภัย, จนข้าพเจ้าได้ใช้มันทำสิ่งที่ทรงเรียกร้องจากมือข้าพเจ้าได้สำเร็จ. เมื่อผู้ส่งสารเรียกคืน, ตามที่มีการตกลงกันไว้, ข้าพเจ้าจึงส่งมอบให้ท่าน; และท่านจึงมีสิ่งเหล่านี้ไว้ในความอารักขาของท่านจนถึงวันนี้, คือวันที่สอง เดือนพฤษภาคม, หนึ่งพันแปดร้อยสามสิบแปด."
                },
                {
                    "number": 61,
                    "text": "อย่างไรก็ตาม, ความระส่ำระสายยังคงมีต่อไป, และข่าวลือด้วยลิ้นนับพันลิ้นมีอยู่ตลอดเวลาในการแพร่สะพัดเรื่องเท็จเกี่ยวกับครอบครัวของบิดาข้าพเจ้า, และเกี่ยวกับตัวข้าพเจ้า. หากข้าพเจ้าจะเล่าสักหนึ่งในพันเรื่องเหล่านี้, ก็คงจะได้เป็นเล่ม ๆ. อย่างไรก็ตาม, การข่มเหงเริ่มเหลือที่จะอดกลั้นจนข้าพเจ้าจำเป็นต้องออกจากแมนเชสเตอร์, และไปยังเทศมณฑลซัสเควฮันนา, ในรัฐเพนน์ซิลเวเนียกับภรรยาข้าพเจ้า. ขณะเตรียมตัวไป—โดยที่ยากจนมาก, และการข่มเหงที่เราได้รับนั้นหนักจนเหลือวิสัยที่เราจะมีสภาพเป็นอย่างอื่น—ท่ามกลางความทุกข์ของเรา เราพบความเป็นเพื่อนในสุภาพบุรุษคนหนึ่งนามว่ามาร์ติน แฮร์ริส, ซึ่งมาหาเราและให้เงินแก่ข้าพเจ้าห้าสิบเหรียญเพื่อช่วยเหลือเราในการเดินทาง. นายแฮร์ริสเป็นผู้มีถิ่นพำนักอยู่ในเมืองพอลไมรา, เทศมณฑลเวย์น, ในรัฐนิวยอร์ก, และเป็นเกษตรกรที่มีผู้นับหน้าถือตาคนหนึ่ง."
                },
                {
                    "number": 62,
                    "text": "โดยความช่วยเหลืออันทันท่วงทีนี้ข้าพเจ้าจึงสามารถไปถึงสถานที่อันเป็นจุดหมายปลายทางของข้าพเจ้าในเพนน์ซิลเวเนีย; และทันทีหลังจากข้าพเจ้าไปถึงที่นั่น ข้าพเจ้าเริ่มคัดลอกอักขระจากแผ่นจารึก. ข้าพเจ้าคัดลอกอักขระไว้เป็นจำนวนมาก, และโดยใช้อูริมและทูมมิมข้าพเจ้าแปลอักขระบางส่วน, ซึ่งข้าพเจ้าทำระหว่างเวลาที่ไปถึงบ้านบิดาของภรรยาข้าพเจ้า, ในเดือนธันวาคม, และเดือนกุมภาพันธ์ต่อมา."
                },
                {
                    "number": 63,
                    "text": "วันหนึ่งในเดือนกุมภาพันธ์นี้, นายมาร์ติน แฮร์ริสที่กล่าวไว้ข้างต้นมาบ้านของเรา, รับเอาอักขระซึ่งข้าพเจ้าคัดลอกจากแผ่นจารึก, และนำไปนครนิวยอร์ก. สำหรับเรื่องที่เกิดกับเขาและอักขระเหล่านั้น, ข้าพเจ้าจะอ้างอิงเรื่องราวจากสถานการณ์ของเขาเอง, ดังที่เขาเล่าให้ข้าพเจ้าฟังหลังจากกลับมาแล้ว, ซึ่งมีดังนี้ :"
                },
                {
                    "number": 64,
                    "text": "“ข้าพเจ้าไปนครนิวยอร์ก, และเสนออักขระ ซึ่งแปลแล้ว, พร้อมกับคำแปลอักขระดังกล่าว, ต่อศาสตราจารย์ชาร์ลส์ แอนธัน, สุภาพบุรุษผู้มีชื่อเสียงในความเชี่ยวชาญทางด้านภาษาศาสตร์. ศาสตราจารย์แอนธันกล่าวว่าคำแปลถูกต้อง, ดีกว่าการแปลใด ๆ จากภาษาอียิปต์ที่เขาเคยเห็นมาก่อน. จากนั้นข้าพเจ้าให้เขาดูอักขระซึ่งยังไม่ได้แปล, และเขากล่าวว่าเป็นภาษาอียิปต์, เคลเดีย, อัสซีเรีย, และอาหรับ; และเขากล่าวว่านี่คืออักขระแท้. เขาให้ใบรับรองข้าพเจ้า, ซึ่งแสดงต่อผู้คนแห่งพอลไมราว่านี่คืออักขระแท้, และคำแปลเท่าที่แปลไว้เช่นนั้นก็ถูกต้องด้วย. ข้าพเจ้ารับใบรับรองและใส่ไว้ในกระเป๋าข้าพเจ้า, และขณะที่จะออกจากบ้าน, นายแอนธันเรียกให้ข้าพเจ้ากลับไป, และถามข้าพเจ้าว่าชายหนุ่มคนนั้นรู้ได้อย่างไรว่ามีแผ่นจารึกทองคำในสถานที่ซึ่งเขาพบมัน. ข้าพเจ้าตอบว่าเทพองค์หนึ่งของพระผู้เป็นเจ้าเปิดเผยแก่เขา."
                },
                {
                    "number": 65,
                    "text": "“จากนั้นเขากล่าวแก่ข้าพเจ้า, ‘ผมขอดูใบรับรองฉบับนั้น.’ ข้าพเจ้าหยิบออกจากกระเป๋าตามนั้นและยื่นให้เขา, และเขาจึงรับมันไปฉีกเป็นชิ้น ๆ, โดยกล่าวว่าเดี๋ยวนี้ไม่มีสิ่งที่เรียกว่าการปฏิบัติของเหล่าเทพ, และหากข้าพเจ้าจะนำแผ่นจารึกมาให้เขา เขาก็จะแปลให้. ข้าพเจ้าบอกเขาว่าส่วนหนึ่งของแผ่นจารึกถูกผนึกไว้, และข้าพเจ้าถูกห้ามมิให้นำมาด้วย. เขาตอบว่า, ‘ถ้าเช่นนั้นผมก็อ่านหนังสือที่ผนึกไว้ไม่ได้.’ ข้าพเจ้าละจากเขาและไปหา ดร.มิทเชลล์, ผู้ซึ่งรับรองสิ่งที่ศาสตราจารย์แอนธันกล่าวไว้เกี่ยวกับทั้งอักขระและคำแปล.”"
                },
                {
                    "number": 66,
                    "text": "ในวันที่ ๕ เมษายน, ค.ศ. ๑๘๒๙, ออลิเวอร์ คาวเดอรีมาบ้านข้าพเจ้า, ซึ่งก่อนนั้นข้าพเจ้าไม่เคยเห็นเขา. เขาบอกข้าพเจ้าว่า สอนหนังสืออยู่ที่โรงเรียนในละแวกที่บิดาข้าพเจ้าอาศัยอยู่, และบิดาข้าพเจ้าเป็นคนหนึ่งในบรรดาคนที่ส่งลูกไปโรงเรียน, เขาจึงไปพักอยู่ที่บ้านของท่านชั่วระยะหนึ่ง, และขณะอยู่ที่นั่นครอบครัวเล่าให้เขาฟังถึงเรื่องราวที่ข้าพเจ้าได้รับแผ่นจารึก, และดังนั้นเขาจึงมาถามหาข้าพเจ้า."
                },
                {
                    "number": 67,
                    "text": "สองวันหลังจากนายคาวเดอรีมาถึง ( คือวันที่ ๗ เดือนเมษายน ) ข้าพเจ้าเริ่มแปลพระคัมภีร์มอรมอน, และเขาตั้งต้นเขียนให้ข้าพเจ้า."
                },
                {
                    "number": 68,
                    "text": "เรายังคงทำงานแปลต่อไป, เมื่อ, ในเดือนต่อมา ( เดือนพฤษภาคม, ๑๘๒๙ ), วันหนึ่งเราเข้าไปในป่าเพื่อสวดอ้อนวอนและทูลถามพระเจ้าเกี่ยวกับบัพติศมาเพื่อการปลดบาป, ที่เราพบว่ามีกล่าวไว้ในคำแปลแผ่นจารึก. ขณะที่เรากำลังปฏิบัติดังนั้น, โดยสวดอ้อนวอนและเรียกหาพระเจ้า, ผู้ส่งสารจากสวรรค์องค์หนึ่งลงมาในเมฆแห่งความสว่าง, และโดยวางมือของท่านบนเราแล้ว, ท่านแต่งตั้งเรา, โดยกล่าวว่า :"
                },
                {
                    "number": 69,
                    "text": "แก่ท่านเพื่อนผู้ร่วมรับใช้ทั้งหลายของข้าพเจ้า, ในพระนามของพระเมสสิยาห์, ข้าพเจ้าประสาทฐานะปุโรหิตแห่งอาโรน, ซึ่งถือกุญแจทั้งหลายแห่งการปฏิบัติของเหล่าเทพ, และของพระกิตติคุณแห่งการกลับใจ, และของบัพติศมาโดยลงไปในน้ำทั้งตัวเพื่อการปลดบาป; และสิ่งนี้จะไม่มีวันถูกนำไปจากแผ่นดินโลกอีกเลยจนกว่าบรรดาบุตรของเลวีจะถวายเครื่องถวายบูชาแด่พระเจ้าอีกครั้งในความชอบธรรม."
                },
                {
                    "number": 70,
                    "text": "ท่านกล่าวว่าฐานะปุโรหิตแห่งอาโรนนี้ไม่มีอำนาจในการวางมือเพื่อของประทานแห่งพระวิญญาณบริสุทธิ์, แต่ว่าอำนาจนี้จะประสาทไว้ให้เราในภายหลัง; และท่านสั่งให้เราไปรับบัพติศมา, และให้คำแนะนำเราว่า ข้าพเจ้าควรให้บัพติศมาออลิเวอร์ คาวเดอรี, และต่อจากนั้นเขาควรให้บัพติศมาข้าพเจ้า."
                },
                {
                    "number": 71,
                    "text": "เราจึงไปรับบัพติศมาตามนั้น. ข้าพเจ้าให้บัพติศมาเขาก่อน, และต่อจากนั้นเขาให้บัพติศมาข้าพเจ้า—หลังจากนั้นข้าพเจ้าวางมือของข้าพเจ้าบนศีรษะเขาและแต่งตั้งเขาสู่ฐานะปุโรหิตแห่งอาโรน, และต่อจากนั้นเขาวางมือของเขาบนข้าพเจ้าและแต่งตั้งข้าพเจ้าสู่ฐานะปุโรหิตเดียวกัน—เพราะเราได้รับคำสั่งเช่นนั้น.*"
                },
                {
                    "number": 72,
                    "text": "ผู้ส่งสารซึ่งมาเยือนเราในโอกาสนี้และประสาทฐานะปุโรหิตนี้แก่เรา, กล่าวว่าชื่อของท่านคือยอห์น, คนเดียวกับที่เรียกว่ายอห์น ผู้ถวายบัพติศมาในภาคพันธสัญญาใหม่, และว่าท่านกระทำภายใต้การนำของเปโตร, ยากอบ และยอห์น, ผู้ถือกุญแจทั้งหลายของฐานะปุโรหิตแห่งเมลคีเซเดค, ซึ่งฐานะปุโรหิตนี้, ท่านกล่าว, จะประสาทแก่เราในเวลาที่ถูกต้อง, และว่าข้าพเจ้าจะได้รับเรียกว่าเอ็ลเดอร์คนแรกของศาสนจักร, และเขา ( ออลิเวอร์ คาวเดอรี ) คนที่สอง. วันนั้นเป็นวันที่สิบห้า เดือนพฤษภาคม, ค.ศ. ๑๘๒๙, ที่เราได้รับแต่งตั้งภายใต้มือของผู้ส่งสารองค์นี้, และรับบัพติศมา."
                },
                {
                    "number": 73,
                    "text": "ทันทีที่เราขึ้นมาจากน้ำหลังจากเราได้รับบัพติศมาแล้ว, เราได้รับพรอันสำคัญยิ่งและเปี่ยมด้วยความสุขจากพระบิดาบนสวรรค์ของเรา. ทันทีที่ข้าพเจ้าให้บัพติศมาออลิเวอร์ คาวเดอรี, พระวิญญาณบริสุทธิ์เสด็จลงมาสถิตกับเขา, และเขายืนขึ้นและพยากรณ์หลายเรื่องซึ่งจะบังเกิดขึ้นในไม่ช้า. และอนึ่ง, ทันทีที่ข้าพเจ้าได้รับบัพติศมาจากเขา, ข้าพเจ้ามีวิญญาณแห่งการพยากรณ์เช่นกัน, เมื่อ, ยืนขึ้น, ข้าพเจ้าพยากรณ์เกี่ยวกับการเกิดขึ้นมาของศาสนจักรแห่งนี้, และอีกหลายเรื่องที่เกี่ยวข้องกับศาสนจักร, และคนรุ่นนี้ของลูกหลานมนุษย์. เราเปี่ยมไปด้วยพระวิญญาณบริสุทธิ์, และชื่นชมยินดีในพระผู้เป็นเจ้าแห่งความรอดของเรา."
                },
                {
                    "number": 74,
                    "text": "ความนึกคิดของเราบัดนี้โดยที่สว่างแล้ว, เราเริ่มเห็นพระคัมภีร์เปิดออกสู่ความเข้าใจของเรา, และความตั้งใจและเจตจำนงที่แท้จริงของข้อความที่ลี้ลับมากของพระคัมภีร์เปิดเผยแก่เราในวิธีซึ่งเราไม่เคยบรรลุถึงก่อนหน้านี้, หรือไม่เคยนึกถึงมาก่อน. ในเวลาเดียวกันนั้นเราถูกบังคับให้เก็บความลับเรื่องการที่เราได้รับฐานะปุโรหิตและรับบัพติศมา, เนื่องจากวิญญาณของการข่มเหงซึ่งแสดงตนให้ประจักษ์แล้วในละแวกนั้น."
                },
                {
                    "number": 75,
                    "text": "เราถูกข่มขู่ว่าจะถูกรุมทำร้าย, เป็นครั้งคราว, และนี่, เช่นเดียวกัน, จากผู้ประกาศศาสนา. และเจตนาของพวกเขาที่จะรุมทำร้ายเรา ก็ถูกขัดขวางโดยอิทธิพลของครอบครัวบิดาของภรรยาข้าพเจ้าไว้ได้เท่านั้น (ภายใต้การอารักขาแห่งสวรรค์), ผู้เริ่มมีไมตรีต่อข้าพเจ้ามาก, และผู้ต่อต้านกลุ่มคนร้าย, และเต็มใจให้ข้าพเจ้าทำงานแปลต่อไปโดยไม่มีการรบกวน; และฉะนั้นจึงให้และสัญญาการคุ้มครองแก่เราจากการกระทำทั้งหมดที่ผิดกฎหมาย, เท่าที่อยู่ในอำนาจของพวกเขา."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "หลักแห่งความเชื่อ 1",
            "data_type": "chapter",
            "chapter_name": "บทที่ ๑",
            "book_title": "หลักแห่งความเชื่อของศาสนจักรของพระเยซูคริสต์แห่งวิสุทธิชนยุคสุดท้าย",
            "verses": [
                {
                    "number": 1,
                    "text": "เราเชื่อในพระผู้เป็นเจ้า, พระบิดานิรันดร์, และในพระบุตรของพระองค์, พระเยซูคริสต์, และในพระวิญญาณบริสุทธิ์."
                },
                {
                    "number": 2,
                    "text": "เราเชื่อว่ามนุษย์จะได้รับโทษเพราะบาปของตน, และมิใช่เพราะการล่วงละเมิดของอาดัม."
                },
                {
                    "number": 3,
                    "text": "เราเชื่อว่าโดยผ่านการชดใช้ของพระคริสต์, มนุษยชาติทั้งมวลจะรอดได้, โดยการเชื่อฟังกฎและศาสนพิธีทั้งหลายของพระกิตติคุณ."
                },
                {
                    "number": 4,
                    "text": "เราเชื่อว่าหลักธรรมและศาสนพิธีเบื้องต้นของพระกิตติคุณคือ : หนึ่ง, ศรัทธาในพระเจ้า พระเยซูคริสต์; สอง, การกลับใจ; สาม, บัพติศมาโดยลงไปในน้ำทั้งตัวเพื่อการปลดบาป; สี่, การวางมือเพื่อของประทานแห่งพระวิญญาณบริสุทธิ์."
                },
                {
                    "number": 5,
                    "text": "เราเชื่อว่ามนุษย์ต้องได้รับการเรียกจากพระผู้เป็นเจ้า, โดยการพยากรณ์, และโดยการวางมือโดยผู้มีสิทธิอำนาจ, เพื่อสั่งสอนพระกิตติคุณและปฏิบัติศาสนพิธีของพระกิตติคุณนั้น."
                },
                {
                    "number": 6,
                    "text": "เราเชื่อในการวางระเบียบอย่างเดียวกับที่ดำรงอยู่ในศาสนจักรสมัยต้น, นั่นคือ, อัครสาวก, ศาสดาพยากรณ์, ศิษยาภิบาล, ผู้สอน, ผู้ประกาศข่าวประเสริฐ, และอื่น ๆ."
                },
                {
                    "number": 7,
                    "text": "เราเชื่อในของประทานแห่งการพูดภาษา, การพยากรณ์, การเปิดเผย, นิมิต, การบำบัดรักษา, การแปลภาษา, และอื่น ๆ."
                },
                {
                    "number": 8,
                    "text": "เราเชื่อว่าพระคัมภีร์ไบเบิลเป็นพระคำของพระผู้เป็นเจ้าตราบเท่าที่แปลไว้อย่างถูกต้อง; เราเชื่อด้วยว่าพระคัมภีร์มอรมอนเป็นพระคำของพระผู้เป็นเจ้า."
                },
                {
                    "number": 9,
                    "text": "เราเชื่อทุกสิ่งที่พระผู้เป็นเจ้าทรงเปิดเผยมาแล้ว, ทุกสิ่งที่พระองค์ทรงเปิดเผยขณะนี้, และเราเชื่อว่าพระองค์จะยังทรงเปิดเผยเรื่องสำคัญและยิ่งใหญ่อีกหลายเรื่องเกี่ยวกับอาณาจักรของพระผู้เป็นเจ้า."
                },
                {
                    "number": 10,
                    "text": "เราเชื่อในการรวมกันอย่างเป็นรูปธรรมของอิสราเอลและในการนำกลับคืนมาของเผ่าทั้งสิบ; ว่าไซอัน (เยรูซาเล็มใหม่) จะสร้างขึ้นในทวีปอเมริกา; ว่าพระคริสต์จะทรงปกครองแผ่นดินโลกด้วยพระองค์เอง; และ, ว่าแผ่นดินโลกจะกลับคืนสู่สภาพเดิมและรับรัศมีภาพแห่งเมืองบรมสุขเกษม."
                },
                {
                    "number": 11,
                    "text": "เราอ้างเอกสิทธิ์แห่งการนมัสการพระผู้เป็นเจ้าผู้ทรงฤทธานุภาพตามการวินิจฉัยจากมโนธรรมของเราเอง, และยอมให้มนุษย์ทั้งปวงมีเอกสิทธิ์เช่นเดียวกัน, ให้พวกเขานมัสการโดยวิธีใด, ณ สถานที่ใด, หรือสิ่งใดก็ได้ที่พวกเขาจะนมัสการ."
                },
                {
                    "number": 12,
                    "text": "เราเชื่อในการอยู่ใต้อาณัติของกษัตริย์, ประธานาธิบดี, ผู้ปกครอง, และฝ่ายปกครองของรัฐ, ในการเชื่อฟัง, การยกย่อง, และการสนับสนุนกฎหมาย."
                },
                {
                    "number": 13,
                    "text": "เราเชื่อในการเป็นคนซื่อสัตย์, แน่วแน่, บริสุทธิ์, มีเมตตา, มีคุณธรรม, และในการทำดีต่อมนุษย์ทั้งปวง; โดยแท้แล้ว, เราอาจกล่าวได้ว่าเราทำตามคำแนะนำของเปาโล—เราเชื่อทุกสิ่ง, เราหวังทุกสิ่ง, เรายืนหยัดมาแล้วหลายสิ่ง, และหวังว่าจะสามารถยืนหยัดได้ทุกสิ่ง. หากมีสิ่งใดที่เป็นคุณธรรม, งดงาม, หรือกล่าวขวัญกันว่าดี หรือควรค่าแก่การสรรเสริญ, เราแสวงหาสิ่งเหล่านี้."
                }
            ]
        }
    }
}