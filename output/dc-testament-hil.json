{
    "title": "Doktrina kag mga Kasugtanan",
    "uri": "/study/scriptures/dc-testament",
    "structure": [
        {
            "type": "section",
            "title": "Mga Seksyon",
            "entries": [
                {
                    "type": "content",
                    "title": "Doktrina kag mga Kasugtanan 1",
                    "uri": "/study/scriptures/dc-testament/dc/1"
                },
                {
                    "type": "content",
                    "title": "Doktrina kag mga Kasugtanan 2",
                    "uri": "/study/scriptures/dc-testament/dc/2"
                },
                {
                    "type": "content",
                    "title": "Doktrina kag mga Kasugtanan 3",
                    "uri": "/study/scriptures/dc-testament/dc/3"
                },
                {
                    "type": "content",
                    "title": "Doktrina kag mga Kasugtanan 4",
                    "uri": "/study/scriptures/dc-testament/dc/4"
                },
                {
                    "type": "content",
                    "title": "Doktrina kag mga Kasugtanan 5",
                    "uri": "/study/scriptures/dc-testament/dc/5"
                },
                {
                    "type": "content",
                    "title": "Doktrina kag mga Kasugtanan 6",
                    "uri": "/study/scriptures/dc-testament/dc/6"
                },
                {
                    "type": "content",
                    "title": "Doktrina kag mga Kasugtanan 7",
                    "uri": "/study/scriptures/dc-testament/dc/7"
                },
                {
                    "type": "content",
                    "title": "Doktrina kag mga Kasugtanan 8",
                    "uri": "/study/scriptures/dc-testament/dc/8"
                },
                {
                    "type": "content",
                    "title": "Doktrina kag mga Kasugtanan 9",
                    "uri": "/study/scriptures/dc-testament/dc/9"
                },
                {
                    "type": "content",
                    "title": "Doktrina kag mga Kasugtanan 10",
                    "uri": "/study/scriptures/dc-testament/dc/10"
                },
                {
                    "type": "content",
                    "title": "Doktrina kag mga Kasugtanan 11",
                    "uri": "/study/scriptures/dc-testament/dc/11"
                },
                {
                    "type": "content",
                    "title": "Doktrina kag mga Kasugtanan 12",
                    "uri": "/study/scriptures/dc-testament/dc/12"
                },
                {
                    "type": "content",
                    "title": "Doktrina kag mga Kasugtanan 13",
                    "uri": "/study/scriptures/dc-testament/dc/13"
                },
                {
                    "type": "content",
                    "title": "Doktrina kag mga Kasugtanan 14",
                    "uri": "/study/scriptures/dc-testament/dc/14"
                },
                {
                    "type": "content",
                    "title": "Doktrina kag mga Kasugtanan 15",
                    "uri": "/study/scriptures/dc-testament/dc/15"
                },
                {
                    "type": "content",
                    "title": "Doktrina kag mga Kasugtanan 16",
                    "uri": "/study/scriptures/dc-testament/dc/16"
                },
                {
                    "type": "content",
                    "title": "Doktrina kag mga Kasugtanan 17",
                    "uri": "/study/scriptures/dc-testament/dc/17"
                },
                {
                    "type": "content",
                    "title": "Doktrina kag mga Kasugtanan 18",
                    "uri": "/study/scriptures/dc-testament/dc/18"
                },
                {
                    "type": "content",
                    "title": "Doktrina kag mga Kasugtanan 19",
                    "uri": "/study/scriptures/dc-testament/dc/19"
                },
                {
                    "type": "content",
                    "title": "Doktrina kag mga Kasugtanan 20",
                    "uri": "/study/scriptures/dc-testament/dc/20"
                },
                {
                    "type": "content",
                    "title": "Doktrina kag mga Kasugtanan 21",
                    "uri": "/study/scriptures/dc-testament/dc/21"
                },
                {
                    "type": "content",
                    "title": "Doktrina kag mga Kasugtanan 22",
                    "uri": "/study/scriptures/dc-testament/dc/22"
                },
                {
                    "type": "content",
                    "title": "Doktrina kag mga Kasugtanan 23",
                    "uri": "/study/scriptures/dc-testament/dc/23"
                },
                {
                    "type": "content",
                    "title": "Doktrina kag mga Kasugtanan 24",
                    "uri": "/study/scriptures/dc-testament/dc/24"
                },
                {
                    "type": "content",
                    "title": "Doktrina kag mga Kasugtanan 25",
                    "uri": "/study/scriptures/dc-testament/dc/25"
                },
                {
                    "type": "content",
                    "title": "Doktrina kag mga Kasugtanan 26",
                    "uri": "/study/scriptures/dc-testament/dc/26"
                },
                {
                    "type": "content",
                    "title": "Doktrina kag mga Kasugtanan 27",
                    "uri": "/study/scriptures/dc-testament/dc/27"
                },
                {
                    "type": "content",
                    "title": "Doktrina kag mga Kasugtanan 28",
                    "uri": "/study/scriptures/dc-testament/dc/28"
                },
                {
                    "type": "content",
                    "title": "Doktrina kag mga Kasugtanan 29",
                    "uri": "/study/scriptures/dc-testament/dc/29"
                },
                {
                    "type": "content",
                    "title": "Doktrina kag mga Kasugtanan 30",
                    "uri": "/study/scriptures/dc-testament/dc/30"
                },
                {
                    "type": "content",
                    "title": "Doktrina kag mga Kasugtanan 31",
                    "uri": "/study/scriptures/dc-testament/dc/31"
                },
                {
                    "type": "content",
                    "title": "Doktrina kag mga Kasugtanan 32",
                    "uri": "/study/scriptures/dc-testament/dc/32"
                },
                {
                    "type": "content",
                    "title": "Doktrina kag mga Kasugtanan 33",
                    "uri": "/study/scriptures/dc-testament/dc/33"
                },
                {
                    "type": "content",
                    "title": "Doktrina kag mga Kasugtanan 34",
                    "uri": "/study/scriptures/dc-testament/dc/34"
                },
                {
                    "type": "content",
                    "title": "Doktrina kag mga Kasugtanan 35",
                    "uri": "/study/scriptures/dc-testament/dc/35"
                },
                {
                    "type": "content",
                    "title": "Doktrina kag mga Kasugtanan 36",
                    "uri": "/study/scriptures/dc-testament/dc/36"
                },
                {
                    "type": "content",
                    "title": "Doktrina kag mga Kasugtanan 37",
                    "uri": "/study/scriptures/dc-testament/dc/37"
                },
                {
                    "type": "content",
                    "title": "Doktrina kag mga Kasugtanan 38",
                    "uri": "/study/scriptures/dc-testament/dc/38"
                },
                {
                    "type": "content",
                    "title": "Doktrina kag mga Kasugtanan 39",
                    "uri": "/study/scriptures/dc-testament/dc/39"
                },
                {
                    "type": "content",
                    "title": "Doktrina kag mga Kasugtanan 40",
                    "uri": "/study/scriptures/dc-testament/dc/40"
                },
                {
                    "type": "content",
                    "title": "Doktrina kag mga Kasugtanan 41",
                    "uri": "/study/scriptures/dc-testament/dc/41"
                },
                {
                    "type": "content",
                    "title": "Doktrina kag mga Kasugtanan 42",
                    "uri": "/study/scriptures/dc-testament/dc/42"
                },
                {
                    "type": "content",
                    "title": "Doktrina kag mga Kasugtanan 43",
                    "uri": "/study/scriptures/dc-testament/dc/43"
                },
                {
                    "type": "content",
                    "title": "Dokrtina kag mga Kasugtanan 44",
                    "uri": "/study/scriptures/dc-testament/dc/44"
                },
                {
                    "type": "content",
                    "title": "Doktrina kag mga Kasugtanan 45",
                    "uri": "/study/scriptures/dc-testament/dc/45"
                },
                {
                    "type": "content",
                    "title": "Doktrina kag mga Kasugtanan 46",
                    "uri": "/study/scriptures/dc-testament/dc/46"
                },
                {
                    "type": "content",
                    "title": "Doktrina kag mga Kasugtanan 47",
                    "uri": "/study/scriptures/dc-testament/dc/47"
                },
                {
                    "type": "content",
                    "title": "Doktrina kag mga Kasugtanan 48",
                    "uri": "/study/scriptures/dc-testament/dc/48"
                },
                {
                    "type": "content",
                    "title": "Doktrina kag mga Kasugtanan 49",
                    "uri": "/study/scriptures/dc-testament/dc/49"
                },
                {
                    "type": "content",
                    "title": "Doktrina kag mga Kasugtanan 50",
                    "uri": "/study/scriptures/dc-testament/dc/50"
                },
                {
                    "type": "content",
                    "title": "Dokrtina kag mga Kasugtanan 51",
                    "uri": "/study/scriptures/dc-testament/dc/51"
                },
                {
                    "type": "content",
                    "title": "Doktrina kag mga Kasugtanan 52",
                    "uri": "/study/scriptures/dc-testament/dc/52"
                },
                {
                    "type": "content",
                    "title": "Doktrina kag mga Kasugtanan 53",
                    "uri": "/study/scriptures/dc-testament/dc/53"
                },
                {
                    "type": "content",
                    "title": "Doktrina kag mga Kasugtanan 54",
                    "uri": "/study/scriptures/dc-testament/dc/54"
                },
                {
                    "type": "content",
                    "title": "Doktrina kag mga Kasugtanan 55",
                    "uri": "/study/scriptures/dc-testament/dc/55"
                },
                {
                    "type": "content",
                    "title": "Doktrina kag mga Kasugtanan 56",
                    "uri": "/study/scriptures/dc-testament/dc/56"
                },
                {
                    "type": "content",
                    "title": "Doktrina kag mga Kasugtanan 57",
                    "uri": "/study/scriptures/dc-testament/dc/57"
                },
                {
                    "type": "content",
                    "title": "Doktrina kag mga Kasugtanan 58",
                    "uri": "/study/scriptures/dc-testament/dc/58"
                },
                {
                    "type": "content",
                    "title": "Doktrina kag mga Kasugtanan 59",
                    "uri": "/study/scriptures/dc-testament/dc/59"
                },
                {
                    "type": "content",
                    "title": "Doktrina kag mga Kasugtanan 60",
                    "uri": "/study/scriptures/dc-testament/dc/60"
                },
                {
                    "type": "content",
                    "title": "Doktrina kag mga Kasugtanan 61",
                    "uri": "/study/scriptures/dc-testament/dc/61"
                },
                {
                    "type": "content",
                    "title": "Doktrina kag mga Kasugtanan 62",
                    "uri": "/study/scriptures/dc-testament/dc/62"
                },
                {
                    "type": "content",
                    "title": "Doktrina kag mga Kasugtanan 63",
                    "uri": "/study/scriptures/dc-testament/dc/63"
                },
                {
                    "type": "content",
                    "title": "Doktrina kag mga Kasugtanan 64",
                    "uri": "/study/scriptures/dc-testament/dc/64"
                },
                {
                    "type": "content",
                    "title": "Doktrina kag mga Kasugtanan 65",
                    "uri": "/study/scriptures/dc-testament/dc/65"
                },
                {
                    "type": "content",
                    "title": "Doktrina kag mga Kasugtanan 66",
                    "uri": "/study/scriptures/dc-testament/dc/66"
                },
                {
                    "type": "content",
                    "title": "Doktrina kag mga Kasugtanan 67",
                    "uri": "/study/scriptures/dc-testament/dc/67"
                },
                {
                    "type": "content",
                    "title": "Doktrina kag mga Kasugtanan 68",
                    "uri": "/study/scriptures/dc-testament/dc/68"
                },
                {
                    "type": "content",
                    "title": "Doktrina kag mga Kasugtanan 69",
                    "uri": "/study/scriptures/dc-testament/dc/69"
                },
                {
                    "type": "content",
                    "title": "Doktrina kag mga Kasugtanan 70",
                    "uri": "/study/scriptures/dc-testament/dc/70"
                },
                {
                    "type": "content",
                    "title": "Doktrina kag mga Kasugtanan 71",
                    "uri": "/study/scriptures/dc-testament/dc/71"
                },
                {
                    "type": "content",
                    "title": "Doktrina kag mga Kasugtanan 72",
                    "uri": "/study/scriptures/dc-testament/dc/72"
                },
                {
                    "type": "content",
                    "title": "Doktrina kag mga Kasugtanan 73",
                    "uri": "/study/scriptures/dc-testament/dc/73"
                }
            ]
        }
    ],
    "contents": {
        "/study/scriptures/dc-testament/dc/1": {
            "uri": "/study/scriptures/dc-testament/dc/1",
            "title": "Doktrina kag mga Kasugtanan 1",
            "data_type": "chapter",
            "chapter_name": "Seksyon 1",
            "chapter_summary": [
                "1–7, Ang tingug sang pagpaandam ginapalab-ot sa tanan nga katawhan; 8–16, Ang apostasya kag kalainan magaluntad antes sa Ika-duha nga Pagkari; 17–23, Si Joseph Smith gintawag sa pagpanumbalik sa duta sang mga kamatuoran kag mga gahum sang Ginuo; 24–33, Ang Libro ni Mormon ginpaluntad kag ang matuod nga Simbahan ginpahamtang; 34–36, Ang paghidaet madula sa kalibutan; 37–39, Usisaa ining mga kasugoan."
            ],
            "book_title": "Ang Doktrina kag mga Kasugtanan",
            "verses": [
                {
                    "number": 1,
                    "text": "Dungga ninyo nga katawhan sang akon simbahan, siling sang tingug niya nga nagapuyo sa kahitaasan, kag ang mga mata niya nga nagatan-aw sa tanan nga katawhan; huo, sa pagkamatuod ginasiling ko: Dungga kamo nga katawhan sa malayo; kag kamo nga yara sa mga isla sang dagat, magpamati kamo."
                },
                {
                    "number": 2,
                    "text": "Kay sa pagkamatuod ang tingug sang Ginuo nagalab-ot sa tanan nga katawhan, kag wala sang may makalikaw; kag wala sang mata nga indi makakita, ukon dulunggan nga indi makabati, ukon tagipusuon nga indi matandog."
                },
                {
                    "number": 3,
                    "text": "Kag ang mga nagarebelde sa Ginuo pagatohogon sing tuman nga kasubo; kay ang ila mga kalainan igawaragwag sa ibabaw sang mga atop, kag ang ila sekreto nga mga buhat igabuyagyag."
                },
                {
                    "number": 4,
                    "text": "Kag ang tingug sang pagpaandam magalab-ot sa tanan nga katawhan paagi sa mga baba sang akon mga disipulo nga akon ginpili sa sining ulihing mga adlaw."
                },
                {
                    "number": 5,
                    "text": "Kag magalakat sila kag wala sing makapugong sa ila kay ako nga Ginuo nagsugo sa ila."
                },
                {
                    "number": 6,
                    "text": "Tan-awa, diri ginapahayag ko ang akon awtoridad, kag ang awtoridad nga ginahatag ko sa akon mga alagad, kag ang akon introduksyon sa libro sang akon mga kasugoan nga akon ginhatag sa ila agud ibantala sa inyo, O mga pumuluyo sang duta."
                },
                {
                    "number": 7,
                    "text": "Karon, magkahadlok kag magkurog, O kamo nga katawhan kay kon ano ang ginmando nakon nga Ginuo sa mga ini matuman."
                },
                {
                    "number": 8,
                    "text": "Kag sa pagkamatuod ginasiling ko sa inyo nga sila nga nagalakat sa pagdul-ong sining mga balita sa mga pumuluyo sang duta, sa ila ginahatag ang gahum agud hugpongon sa duta pati sa langit ang mga wala’y pagtuo kag mga nagarebelde;"
                },
                {
                    "number": 9,
                    "text": "Huo, sa pagkamatuod, agud hugpongon sila sa adlaw nga ang kaakig sang Dios igabubo sa mga malain nga wala sing pugong-pugong—"
                },
                {
                    "number": 10,
                    "text": "Tubtob sinang adlaw nga magakari ang Ginuo agud tumbasan ang tagsa ka tawo suno sa iya binuhatan, kag takson ang tagsa ka tawo suno sa talaksan nga iya ginatakus sa iya isigkatawo."
                },
                {
                    "number": 11,
                    "text": "Karon, ang tingug sang Ginuo nagalab-ot tubtob sa mga punta sang kalibutan agud nga ang tanan nga magpamati makabati:"
                },
                {
                    "number": 12,
                    "text": "Maghanda kamo, maghanda kamo para sinang magaabot kay ang Ginuo malapit na;"
                },
                {
                    "number": 13,
                    "text": "Kag ang kaakig sang Ginuo nagadabadaba, kag ang iya espada ginhugasan sa langit, kag ini magatupa sa mga pumuluyo sang duta."
                },
                {
                    "number": 14,
                    "text": "Kag ang butkon sang Ginuo igapahayag; kag magaabot ang adlaw nga sila nga indi magpamati sa tingug sang Ginuo, ni sa tingug sang iya mga alagad, ni magpamati sa mga pulong sang mga propeta kag mga apostoles, pagasikwayon halin sa tunga sang katawhan;"
                },
                {
                    "number": 15,
                    "text": "Kay ginlapas nila ang akon mga ordinansa, kag ginguba ang akon wala’y katapusan nga kasugtanan;"
                },
                {
                    "number": 16,
                    "text": "Wala nila ginapangita ang Ginuo agud ipahamtang ang iya pagkamatarong kundi nga ang tagsa ka tawo nagalakat sa iya kaugalingon nga dalanon, kag nagasunod sa iya kaugalingon nga dios-dios nga ang imahen sini pareho sinang sa kalibutan, kag ang kinaiya sini iya sing isa ka idolo nga nagatigulang kag mapatay sa Babilonia, huo, ang Dakong Babilonia nga malaglag."
                },
                {
                    "number": 17,
                    "text": "Karon, ako nga Ginuo nga nakahibalo sang kalamidad nga magaabot sa mga pumuluyo sang duta, nagtawag sa akon alagad nga si Joseph Smith Jr., kag naghambal sa iya halin sa langit, kag naghatag sa iya sang mga kasugoan;"
                },
                {
                    "number": 18,
                    "text": "Kag naghatag man ako sang mga kasugoan sa iban pa nga dapat nila ibantala ining mga butang sa kalibutan; kag ini tanan agud nga matuman ang ginsulat sang mga propeta—"
                },
                {
                    "number": 19,
                    "text": "Ang mga mahuyang sang kalibutan magagwa kag magapierde sang mga gamhanan kag makusog agud nga ang tawo indi dapat maglaygay sang iya isigkatawo, ni magsalig sa butkon nga unod—"
                },
                {
                    "number": 20,
                    "text": "Kundi nga ang tagsa ka tawo maghambal sa ngalan sang Dios nga Ginuo, ang Manluluwas sang kalibutan;"
                },
                {
                    "number": 21,
                    "text": "Agud nga ang pagtuo magdugang sa duta;"
                },
                {
                    "number": 22,
                    "text": "Agud nga ang akon wala’y katapusan nga kasugtanan mapahamtang;"
                },
                {
                    "number": 23,
                    "text": "Agud nga ang kabug-osan sang akon ebanghelyo mabantala sang mga mahuyang kag sang mga simple tubtob sa mga punta sang kalibutan, kag sa atubang sang mga hari kag mga tagdumala."
                },
                {
                    "number": 24,
                    "text": "Tan-awa, ako ang Dios kag naghambal sini; ining mga kasugoan halin sa akon, kag ginhatag ko sa akon mga alagad sa ila kahuyangon, suno sa ila lengguahe, agud makalab-ot sila sa paghangop."
                },
                {
                    "number": 25,
                    "text": "Kag sa bagay nga nagsayop sila ipahibalo ini;"
                },
                {
                    "number": 26,
                    "text": "Kag sa bagay nga nagtinguha sila sa pag-angkon sang kaalam matudloan sila;"
                },
                {
                    "number": 27,
                    "text": "Kag sa bagay nga nakasala sila pinahan sila agud maghinulsol sila;"
                },
                {
                    "number": 28,
                    "text": "Kag sa bagay nga mapainubuson sila mahimo sila nga mapabaskog, kag mabugayan halin sa kahitaasan, kag makabaton sang kaalam sa tagsa ka tion."
                },
                {
                    "number": 29,
                    "text": "Kag pagkatapos nga mabaton niya ang kasulatan sang mga Nefinhon, huo, ang akon alagad nga si Joseph Smith Jr. makaangkon sang ikasarang sa paglubad paagi sa kaluoy sang Dios, paagi sa gahum sang Dios, sang Libro ni Mormon."
                },
                {
                    "number": 30,
                    "text": "Kag amo man sila nga ginhatagan sining mga kasugoan makaangkon sang ikasarang sa pagpahamtang sining simbahan, kag sa pagdala sini halin sa kaguom kag halin sa kadulom, ang nagaisahanon nga matuod kag buhi nga simbahan sa ibabaw sang bilog nga duta nga sa diin ako, nga Ginuo, nalipay gid nga nagahambal sa simbahan sing pangkabilogan kag indi nga tinag-isaisa—"
                },
                {
                    "number": 31,
                    "text": "Kay ako nga Ginuo indi makatulok sa sala nga may bisan pinakadiutay nga pagtugot;"
                },
                {
                    "number": 32,
                    "text": "Apang, sia nga nagahinulsol kag nagatuman sang mga kasugoan sang Ginuo pagapatawaron;"
                },
                {
                    "number": 33,
                    "text": "Kag sia nga wala nagahinulsol, pagabawion sa iya bisan pa ang kasanag nga iya nabaton; kay ang akon Espiritu indi dalayon nga magaimpluwensya sa tawo, siling sang Ginuo sang mga Kasoldadohan."
                },
                {
                    "number": 34,
                    "text": "Kag sa liwat, sa pagkamatuod ginasiling ko sa inyo, O mga pumuluyo sang duta: Ako nga Ginuo handa sa pagpahibalo sining mga butang sa tanan nga tinuga;"
                },
                {
                    "number": 35,
                    "text": "Kay wala ako sang ginapasulabi nga mga tawo, kag luyag ko nga ang tanan nga tawo makahibalo nga ang adlaw madasig nga magaabot; ang oras wala pa, apang malapit na, kon ang paghidaet madula sa duta, kag ang yawa may gahum sa iya kaugalingon nga ginsakpan."
                },
                {
                    "number": 36,
                    "text": "Kag amo man ang Ginuo magagahum sa iya mga santos, kag magahari sa tunga nila, kag magapanaog sa paghukom sa Idumea ukon sa kalibutan."
                },
                {
                    "number": 37,
                    "text": "Usisaa ining mga kasugoan kay ini matuod kag masaligan, kag ang mga propesiya kag mga promisa nga yara sa mga ini matuman tanan."
                },
                {
                    "number": 38,
                    "text": "Kon ano ang ginhambal nakon nga Ginuo, akon ginhambal, kag wala ako nagabawi sang akon ginahambal; kag bisan ang kalangitan kag ang duta magtaliwan, ang akon pulong indi magtaliwan, kundi ang tanan matuman, paagi man sa akon kaugalingon nga tingug ukon paagi sa tingug sang akon mga alagad, pareho lang ina."
                },
                {
                    "number": 39,
                    "text": "Kay tan-awa, kag yari karon, ang Ginuo amo ang Dios, kag ang Espiritu nagapamatuod, kag ang pagsaksi matuod, kag ang kamatuoran nagapadayon tubtob sa wala’y katapusan. Amen."
                }
            ]
        },
        "/study/scriptures/dc-testament/dc/2": {
            "uri": "/study/scriptures/dc-testament/dc/2",
            "title": "Doktrina kag mga Kasugtanan 2",
            "data_type": "chapter",
            "chapter_name": "Seksyon 2",
            "chapter_summary": [
                "1, Si Elias magapahayag sang pagkapari; 2–3, Ang mga promisa sang mga amay itanom sa mga tagipusuon sang mga anak."
            ],
            "verses": [
                {
                    "number": 1,
                    "text": "Tan-awa, ipahayag ko sa inyo ang Pagkapari paagi sa kamot ni Elias nga propeta antes mag-abot ang dako kag makahaladlok nga adlaw sang Ginuo."
                },
                {
                    "number": 2,
                    "text": "Kag itanom niya sa mga tagipusuon sang mga anak ang mga promisa nga ginhimo sa mga amay, kag ang mga tagipusuon sang mga anak magaliso sa ila mga amay."
                },
                {
                    "number": 3,
                    "text": "Kon indi mangin amo sini, ang bilog nga duta lubos nga maguba sa iya pagkari."
                }
            ]
        },
        "/study/scriptures/dc-testament/dc/3": {
            "uri": "/study/scriptures/dc-testament/dc/3",
            "title": "Doktrina kag mga Kasugtanan 3",
            "data_type": "chapter",
            "chapter_name": "Seksyon 3",
            "chapter_summary": [
                "1–4, Ang alagyan sang Ginuo isa ka wala’y katapusan nga nagalibot nga alagyan; 5–15, Si Joseph Smith kinahanglan maghinulsol ukon indi gani madula sa iya ang bugay sa paglubad; 16–20, Ang Libro ni Mormon magaluntad agud maluwas ang kaliwatan ni Lehi."
            ],
            "verses": [
                {
                    "number": 1,
                    "text": "Ang mga buluhaton, kag mga plano, kag mga katuyoan sang Dios indi sarang mapaslawan, ukon mangin wala’y pulos."
                },
                {
                    "number": 2,
                    "text": "Kay ang Dios wala nagalakat sa tiko nga mga banas, wala man sia nagaliso sa tuo nga kamot ukon sa wala, wala man sia nagabaylo-baylo sang iya ginhambal; gani, ang iya mga banas matadlong, kag ang iya alagyan isa ka wala’y katapusan nga nagalibot nga alagyan."
                },
                {
                    "number": 3,
                    "text": "Dumduma, dumduma nga indi ang buluhaton sang Dios ang nagakapaslawan kundi ang buluhaton sang tawo;"
                },
                {
                    "number": 4,
                    "text": "Kay bisan pa nga ang tawo nakabaton sing madamo nga rebelasyon, kag may gahum sa paghimo sing madamo nga gamhanan nga mga buhat, apang kon nagapabugal sia sa iya kaugalingon nga kusog, kag ginabale-wala ang mga laygay sang Dios, kag nagasunod sa mga dikta sang iya kaugalingon nga pagbuot kag lawasnon nga mga handum, kinahanglan sia nga malaglag kag mag-agom sang pagtimalus sing isa ka matarong nga Dios sa iya."
                },
                {
                    "number": 5,
                    "text": "Tan-awa, gintugyan sa imo ining mga butang apang daw ano ka istrikto sang imo mga kasugoan nga ginhatag sang Dios; kag dumduma man ang mga promisa nga ginhimo sa imo kon wala mo ginlapas ang mga ini."
                },
                {
                    "number": 6,
                    "text": "Kag tan-awa, daw ano kasako ang imo paglapas sang mga kasugoan kag mga layi sang Dios, kag nagpadayon sa mga pagpangganyat sang mga tawo."
                },
                {
                    "number": 7,
                    "text": "Kay tan-awa, wala mo kuntani ginkahadlokan ang tawo sing labi pa sa Dios. Bisan pa nga ginabale-wala sang mga tawo ang mga laygay sang Dios, kag ginasikway ang iya mga pulong—"
                },
                {
                    "number": 8,
                    "text": "Apang dapat nangin tampad ka; kag iya kuntani gintanyag ang iya butkon kag ginbuligan ka batok sa tanan nga nagadabadaba nga mga pana sang kaaway; kag sia kuntani nangin kaupod mo sa tagsa ka tion sang kagamo."
                },
                {
                    "number": 9,
                    "text": "Tan-awa, ikaw si Joseph, kag ikaw ang ginpili sa paghimo sang buluhaton sang Ginuo apang bangod sang paglapas, kon wala ka nagabantay magalaglag ka."
                },
                {
                    "number": 10,
                    "text": "Apang dumduma, ang Dios maluluy-on; gani, maghinulsol sa sinang imo ginhimo nga batok sa kasugoan nga ginhatag ko sa imo, kag ikaw ginpili sa gihapon, kag ginatawag liwat sa buluhaton;"
                },
                {
                    "number": 11,
                    "text": "Luwas kon himuon mo ini, pagapabay-an ka kag mangin pareho sa iban nga tawo, kag indi na makabaton pa sang bugay sa paglubad."
                },
                {
                    "number": 12,
                    "text": "Kag sang gintugyan mo sa iban inang butang nga ginhatagan ka sang Dios sang panan-awon kag ikasarang sa paglubad, ginpabay-an mo ang sagrado nga butang sa mga kamot sing isa ka malain nga tawo,"
                },
                {
                    "number": 13,
                    "text": "Nga nagabale-wala sang mga laygay sang Dios, kag nagguba sang pinakasagrado nga mga promisa nga ginhimo sa atubang sang Dios, kag nagasalig sa iya kaugalingon nga paghukom kag nagapabugal sang iya kaugalingon nga kaalam."
                },
                {
                    "number": 14,
                    "text": "Kag amo ini ang rason nga nadula sa imo ang imo mga pribilihiyo sa pila ka tinion—"
                },
                {
                    "number": 15,
                    "text": "Kay gintugotan mo nga ang laygay sang imo manugdumala nga lapakon halin sa ginsuguran."
                },
                {
                    "number": 16,
                    "text": "Apang, ang akon buluhaton magapadayon kay sa bagay nga ang ihibalo parte sa Manluluwas naglapnag sa kalibutan paagi sa testimonya sang mga Judio, sa amo man ang ihibalo parte sa Manluluwas igapahayag sa akon katawhan—"
                },
                {
                    "number": 17,
                    "text": "Kag sa mga Nefinhon, kag mga Jacobnon, kag mga Josefnon, kag mga Zoramnon paagi sa testimonya sang ila mga amay—"
                },
                {
                    "number": 18,
                    "text": "Kag ining testimonya mahibaloan sang mga Lamanhon, kag mga Lemuelnon, kag mga Ismaelnon nga nag-usmod sa pagkawala’y pagtuo bangod sang kalainan sang ila mga amay nga gintugotan sang Ginuo nga pamatyon ang ila mga kauturan nga mga Nefinhon, bangod sang ila sini mga kalainan kag mga kangil-aran."
                },
                {
                    "number": 19,
                    "text": "Kag sa sini mismo nga katuyoan ang ining mga plansa nga nagaunod sining mga kasulatan gin-amligan—nga ang mga promisa sang Ginuo nga iya ginhimo sa iya katawhan matuman;"
                },
                {
                    "number": 20,
                    "text": "Kag agud mahibaloan sang mga Lamanhon ang parte sa ila mga amay, kag agud mahibaloan nila ang mga promisa sang Ginuo, kag agud magpati sila sa ebanghelyo kag magasalig sa mga merito ni Jesucristo, kag pagahimayaon paagi sa pagtuo sa iya ngalan, kag agud nga paagi sa ila paghinulsol maluwas sila. Amen."
                }
            ]
        },
        "/study/scriptures/dc-testament/dc/4": {
            "uri": "/study/scriptures/dc-testament/dc/4",
            "title": "Doktrina kag mga Kasugtanan 4",
            "data_type": "chapter",
            "chapter_name": "Seksyon 4",
            "chapter_summary": [
                "1–4, Ang maisog nga pag-alagad nagaluwas sang mga alagad sang Ginuo; 5–6, Ang diosnon nga mga kinaugali nagapaangay sa ila para sa pag-alagad; 7, Ang mga butang sang Dios kinahanglan pangitaon."
            ],
            "verses": [
                {
                    "number": 1,
                    "text": "Karon tan-awa, isa ka dalayawon nga buluhaton ang pagasugdan na sa katawhan."
                },
                {
                    "number": 2,
                    "text": "Karon, O kamo nga magasugod sa pag-alagad sa Dios, siguroha nga alagaran ninyo sia sa bug-os ninyo nga tagipusuon, ikasarang, panghunahuna kag kusog agud nga makatindog kamo nga wala’y kabasulanan sa atubang sang Dios sa katapusan nga adlaw."
                },
                {
                    "number": 3,
                    "text": "Karon, kon may mga handum kamo sa pag-alagad sa Dios ginatawag kamo para sa buluhaton;"
                },
                {
                    "number": 4,
                    "text": "Kay tan-awa, ang uma puti na para anihon; kag yari karon, sia nga nagaduso sang iya garab sa iya kusog, ang amo man nagapanigana agud indi sia madula kundi nagadala sang kaluwasan sa iya kalag;"
                },
                {
                    "number": 5,
                    "text": "Kag ang pagtuo, paglaum, pagkamaluluy-on kag paghigugma nga may mata nga tampad sa himaya sang Dios nagapaangay sa iya para sa buluhaton."
                },
                {
                    "number": 6,
                    "text": "Dumduma ang pagtuo, pagkamatarong, ihibalo, pagpugong sang kaugalingon, pagpaumod, paghiliutod nga malulo, pagkadiosnon, pagkamaluluy-on, pagkamapainubuson, katutum."
                },
                {
                    "number": 7,
                    "text": "Magpangayo kag magabaton kamo; magpanuktok kag pagabuksan ini sa inyo. Amen."
                }
            ]
        },
        "/study/scriptures/dc-testament/dc/5": {
            "uri": "/study/scriptures/dc-testament/dc/5",
            "title": "Doktrina kag mga Kasugtanan 5",
            "data_type": "chapter",
            "chapter_name": "Seksyon 5",
            "chapter_summary": [
                "1–10, Ini nga henerasyon magabaton sang pulong sang Ginuo paagi kay Joseph Smith; 11–18, Tatlo ka saksi ang magapamatuod parte sa Libro ni Mormon; 19–20, Ang pulong sang Ginuo pagapamatud-an pareho sa nagliligad nga mga panahon; 21–35, Si Martin Harris mahimo nga maghinulsol kag mangin isa sang mga saksi."
            ],
            "verses": [
                {
                    "number": 1,
                    "text": "Tan-awa, ginasiling ko sa imo nga bangod ang akon alagad nga si Martin Harris nagpangayo sang pamatuod sa akon kamot, nga ikaw, Joseph Smith Jr., alagad ko, nakakuha sang mga plansa nga imo ginsaksihan kag ginpamatud-an nga nabaton mo halin sa akon;"
                },
                {
                    "number": 2,
                    "text": "Kag karon, tan-awa, amo ini ang ihambal mo sa iya—sia nga naghambal sa imo, nagsiling sa imo: Ako, nga Ginuo, ang Dios, kag naghatag sining mga plansa sa imo Joseph Smith Jr., alagad ko, kag nagsugo sa imo nga dapat magtindog ka bilang saksi sang sining mga butang;"
                },
                {
                    "number": 3,
                    "text": "Kag nagpakighisugot ka sa akon nga indi mo pag-ipakita ang mga ini magluwas sa mga tawo nga ginsugo ko sa imo; kag wala ka sang gahum sa ila luwas kon ihatag ko ini sa imo."
                },
                {
                    "number": 4,
                    "text": "Kag ginbugayan ka sang ikasarang sa paglubad sang mga plansa; kag ini ang una nga bugay nga ginhatag ko sa imo; kag nagsugo ako nga wala ka na anay sing iban pa nga bugay nga angkonon tubtob nga ang akon katuyoan matuman sa sini; kay wala na ako iban pa nga bugay nga ihatag sa imo tubtob nga ini matapos."
                },
                {
                    "number": 5,
                    "text": "Sa pagkamatuod, ginasiling ko sa imo nga kalisud ang maabot sa mga pumuluyo sang duta kon indi sila magpamati sa akon mga pulong;"
                },
                {
                    "number": 6,
                    "text": "Kay pagkatapos sini pagaordinan ka kag magalakat kag magadul-ong sang akon mga pulong sa katawhan."
                },
                {
                    "number": 7,
                    "text": "Tan-awa, kon indi sila magpati sa akon mga pulong, indi sila magpati sa imo Joseph, alagad ko, bisan pa nga ipakita mo sa ila ining tanan nga butang nga akon ginsalig sa imo."
                },
                {
                    "number": 8,
                    "text": "O, ining wala’y pagtuo kag batinggilan nga henerasyon—ang akon kaakig nagadabadaba batok sa ila."
                },
                {
                    "number": 9,
                    "text": "Tan-awa, sa pagkamatuod ginasiling ko sa imo, para sa maalam nga katuyoan sa akon nga ipahibalo sa palaabuton nga mga henerasyon, gintigana ko inang mga butang nga gintugyan ko sa imo, Joseph, alagad ko;"
                },
                {
                    "number": 10,
                    "text": "Apang ining henerasyon magaangkon sang akon pulong paagi sa imo;"
                },
                {
                    "number": 11,
                    "text": "Kag dugang sa imo testimonya, ang testimonya sang tatlo sang akon mga alagad nga akon pagatawgon kag pagaordinan, nga sa ila akon ipakita ining mga plansa, kag magalakat sila upod ang akon mga pulong nga ginahatag paagi sa imo."
                },
                {
                    "number": 12,
                    "text": "Huo, mahibaloan nila sing pat-od gid nga ining mga butang matuod kay ipahayag ko ini sa ila halin sa langit."
                },
                {
                    "number": 13,
                    "text": "Hatagan ko sila sang gahum agud makita nila kag matan-aw ining mga butang suno sa kon ano sila;"
                },
                {
                    "number": 14,
                    "text": "Kag wala na ako sing iban pa nga hatagan sining gahum sa pagbaton sining amo man nga testimonya sa sini nga henerasyon, sa sining pagsugod sang pagpatukod kag pagwa sang akon simbahan halin sa kamingawan—pareho kasanag sa bulan, kag katin-aw sa adlaw, kag makakululba pareho sa kasoldadohan nga may mga bandera."
                },
                {
                    "number": 15,
                    "text": "Kag ang testimonya sang tatlo ka saksi sang akon pulong akon igapadala."
                },
                {
                    "number": 16,
                    "text": "Kag tan-awa, kon sin-o ang nagapati sa akon mga pulong, sila akon pagabisitahan upod ang pagpahayag sang akon Espiritu; kag matawo sila liwat sa akon nga amo ang paagi sa tubig kag sa Espiritu—"
                },
                {
                    "number": 17,
                    "text": "Kag kinahanglan maghulat anay kamo sing diutay pa kay wala pa kamo naordinan—"
                },
                {
                    "number": 18,
                    "text": "Kag ang ila testimonya magasulong sa pagkondenar sining henerasyon kon patig-ahon nila ang ila mga tagipusuon batok sa mga ini;"
                },
                {
                    "number": 19,
                    "text": "Kay ang makapamingaw nga silot magatupa sa mga pumuluyo sang duta, kag padayon nga ibubo sa tagsa ka tion kon indi sila maghinulsol tubtob nga mahubsan ang duta, kag ang mga pumuluyo sini makalapugday kag lubos nga magguba sang kasanag sang akon pagkari."
                },
                {
                    "number": 20,
                    "text": "Tan-awa, ginasugid ko sa imo ining mga butang pareho nga ginsugid ko man sa mga tawo ang pagguba sang Jerusalem; kag ang akon pulong pagapamatud-an sa sini nga tion pareho nga ini napamatud-an halin pa sadto."
                },
                {
                    "number": 21,
                    "text": "Kag karon ginasugo ko ikaw Joseph, alagad ko, nga maghinulsol kag maglakat sing mas matarong sa akon atubang, kag indi na magpadala sa mga pagpangganyat sang mga tawo;"
                },
                {
                    "number": 22,
                    "text": "Kag mangin malig-on ka sa pagtuman sang mga kasugoan nga akon ginsugo sa imo; kag kon himuon mo ini tan-awa, ihatag ko sa imo ang kabuhi nga wala’y katapusan bisan pa nga patyon ka."
                },
                {
                    "number": 23,
                    "text": "Kag karon, sa liwat, nagahambal ako sa imo Joseph, alagad ko, parte sa tawo nga nagapangayo sang pamatuod—"
                },
                {
                    "number": 24,
                    "text": "Tan-awa, ginasiling ko sa iya, ginapakataas niya ang iya kaugalingon kag wala nagapaubos sang iya kaugalingon sing nagakaigo sa akon atubang; apang kon magluhod sia sa akon atubang, kag magpaubos sang iya kaugalingon sa mabaskog nga pagpangamuyo kag pagtuo, sa kasinsero sang iya tagipusuon, sa sini ihatag ko sa iya ang panan-awon sang mga butang nga luyag niya nga makita."
                },
                {
                    "number": 25,
                    "text": "Kag dayon magahambal sia sa mga tawo sining henerasyon: Tan-awa, nakita ko ang mga butang nga ginpakita sang Ginuo kay Joseph Smith Jr., kag nakahibalo ako sing pat-od gid nga ini matuod kay nakita ko ini, kay ginpakita ini sa akon paagi sa gahum sang Dios kag indi sang tawo."
                },
                {
                    "number": 26,
                    "text": "Kag ako, nga Ginuo, nagasugo sa iya, akon alagad nga si Martin Harris, nga indi na sia maghambal pa sa ila parte sining mga butang luwas nga sia magsiling: Nakita ko ini, kag ginpakita ini sa akon paagi sa gahum sang Dios; kag ini ang mga pulong nga iya igahambal."
                },
                {
                    "number": 27,
                    "text": "Apang kon ipanghiwala niya ini gub-on niya ang kasugtanan nga iya sadto ginpakighisugot sa akon, kag tan-awa, pagakondenahon sia."
                },
                {
                    "number": 28,
                    "text": "Kag karon, luwas nga magpaubos sia sang iya kaugalingon kag akuon sa akon ang mga butang nga iya ginhimo nga sala, kag magpakighisugot sa akon nga tumanon niya ang akon mga kasugoan, kag magtuo sa akon, tan-awa, ginasiling ko sa iya, indi sia makaangkon sang amo nga mga panan-awon kay indi ko pag-ihatag sa iya ang mga panan-awon sang mga butang nga akon ginhambal."
                },
                {
                    "number": 29,
                    "text": "Kag kon amo sini ang matabo, ginasugo ko ikaw, Joseph, alagad ko, nga magahambal ka sa iya nga wala na sia sing himuon pa ukon gamhon pa ako parte sining butang."
                },
                {
                    "number": 30,
                    "text": "Kag kon amo sini ang matabo, tan-awa, ginasiling ko sa imo Joseph nga kon nakalubad ka na sing pila pa ka pahina magauntat ka anay sa pila ka tinion, tubtob nga suguon ko ikaw liwat; dayon mahimo ka nga maglubad liwat."
                },
                {
                    "number": 31,
                    "text": "Kag luwas kon himuon mo ini, tan-awa, indi ka na makaangkon pa sang bugay, kag pagakuhaon ko ang mga butang nga akon gintugyan sa imo."
                },
                {
                    "number": 32,
                    "text": "Kag karon, bangod makita ko ang mga nagabantay agud gub-on ka, huo, ginapanan-aw ko nga kon ang akon alagad nga si Martin Harris indi magpaubos sang iya kaugalingon kag magbaton sang pamatuod halin sa akon kamot, nga mahulog sia sa kalapasan;"
                },
                {
                    "number": 33,
                    "text": "Kag madamo ang nagabantay agud laglagon ka halin sa ibabaw sang duta; kag sa sini nga rason, agud nga ang imo mga adlaw maglawig, ginhatag ko sa imo ining mga kasugoan."
                },
                {
                    "number": 34,
                    "text": "Huo, kay sa sini nga rason nagsiling ako: Mag-untat kag magpahimuyong tubtob nga suguon ko ikaw, kag magapatigayon ako sang mga paagi sa diin mahimo mo ang butang nga ginasugo ko sa imo."
                },
                {
                    "number": 35,
                    "text": "Kag kon matutum ka sa pagtuman sang akon mga kasugoan, pagabayawon ka sa katapusan nga adlaw. Amen."
                }
            ]
        },
        "/study/scriptures/dc-testament/dc/6": {
            "uri": "/study/scriptures/dc-testament/dc/6",
            "title": "Doktrina kag mga Kasugtanan 6",
            "data_type": "chapter",
            "chapter_name": "Seksyon 6",
            "chapter_summary": [
                "1–6, Ang mga nagapangabudlay sa uma sang Ginuo magabaton sang kaluwasan; 7–13, Wala sing mas dako pa nga bugay sangsa bugay sang kaluwasan; 14–27, Ang pagsaksi sang kamatuoran ginapahayag paagi sa gahum sang Espiritu; 28–37, Magtulok kay Cristo, kag padayon nga maghimo sang maayo."
            ],
            "verses": [
                {
                    "number": 1,
                    "text": "Isa ka dako kag dalayawon nga buluhaton ang pagasugdan na sa katawhan."
                },
                {
                    "number": 2,
                    "text": "Tan-awa, ako ang Dios; magpamati sa akon pulong nga buhi kag gamhanan, nga mas matalom pa sa espada nga pihak kag pihak ang katalom, sa paghamulag sang mga lutalutahan pati utok sa tul-an; gani, magpamati sa akon mga pulong."
                },
                {
                    "number": 3,
                    "text": "Tan-awa, ang uma puti na para anihon; gani, kon sin-o man ang luyag nga mag-ani, ipaduso sa iya ang iya garab sa iya kusog, kag paaniha samtang nga nagapadayon ang adlaw agud nga mapanigana niya para sa iya kalag ang wala’y katapusan nga kaluwasan sa ginharian sang Dios."
                },
                {
                    "number": 4,
                    "text": "Huo, kon sin-o man ang magaduso sang iya garab kag mag-ani, ang amo man gintawag sang Dios."
                },
                {
                    "number": 5,
                    "text": "Gani, kon magpangayo kamo sa akon magabaton kamo; kon magpanuktok kamo pagabuksan ini sa inyo."
                },
                {
                    "number": 6,
                    "text": "Karon, bangod nagpamangkot kamo, tan-awa, ginasiling ko sa inyo, tumana ang akon mga kasugoan, kag tinguhai nga ipahanabo kag sigurohon ang kaayohan sang Sion;"
                },
                {
                    "number": 7,
                    "text": "Indi pagpangitaa ang mga manggad kundi ang kinaalam, kag tan-awa, ipahayag sa inyo ang mga misteryo sang Dios, kag sa sina pagahimuon kamo nga bugana. Tan-awa, bugana sia nga may kabuhi nga wala’y katapusan."
                },
                {
                    "number": 8,
                    "text": "Sa pagkamatuod, sa pagkamatuod, ginasiling ko sa imo, kon ano ang imo ginapangayo sa akon matuman ini sa imo; kag kon ginahandum mo, mangin instrumento ka sa paghimo sing madamo nga kaayohan sa sini nga henerasyon."
                },
                {
                    "number": 9,
                    "text": "Wala ka sing iban nga itudlo luwas sa paghinulsol sa sining henerasyon; tumana ang akon mga kasugoan, kag magbulig sa pagpahanabo sang akon buluhaton suno sa akon mga kasugoan, kag pagabugayan ka."
                },
                {
                    "number": 10,
                    "text": "Tan-awa, may yara ka sang bugay, kag bulahan ka bangod sang imo bugay. Dumduma nga sagrado ini kag nagahalin sa ibabaw—"
                },
                {
                    "number": 11,
                    "text": "Kag kon magpamangkot ka, mahibaloan mo ang mga misteryo nga dako kag dalayawon; gani, dapat gamiton mo ang imo bugay agud nga mahibaloan mo ang mga misteryo agud mapahayag mo sa kadam-an ang ihibalo parte sa kamatuoran, huo, mapasanagan sila sang pagkasayop sang ila mga pamaagi."
                },
                {
                    "number": 12,
                    "text": "Indi pag-ipahibalo ang imo bugay sa bisan sin-o luwas sa sinang pareho sa imo pagtuluohan. Indi ipasapayan ang sagrado nga mga butang."
                },
                {
                    "number": 13,
                    "text": "Kon maghimo ka sang maayo, huo, kag magpadayon nga tampad tubtob sa katapusan, pagaluwason ka sa ginharian sang Dios nga amo ang pinakadako sa tanan sang mga bugay sang Dios; kay wala na sing mas dako pa nga bugay sangsa bugay sang kaluwasan."
                },
                {
                    "number": 14,
                    "text": "Sa pagkamatuod, sa pagkamatuod, ginasiling ko sa imo, bulahan ka bangod sang imo ginhimo; kay nagpamangkot ka sa akon, kag tan-awa, kon kapila ka beses nga nagpamangkot ka, sa amo man nakabaton ka sang pagpasanag sang akon Espiritu. Kon indi amo sini, wala ka kuntani nakalab-ot sa lugar nga sa diin yara ka sa sini nga tion."
                },
                {
                    "number": 15,
                    "text": "Tan-awa, nahibaloan mo nga nagpamangkot ka sa akon kag ginpasanagan ko ang imo panghunahuna; kag karon ginasugid ko sa imo ining mga butang agud nga mahibaloan mo nga ginapasanagan ka sang Espiritu sang kamatuoran;"
                },
                {
                    "number": 16,
                    "text": "Huo, ginasugid ko sa imo agud nga mahibaloan mo nga wala na sing iban magluwas sa Dios nga nakahibalo sang imo mga panghunahuna kag mga tinutuyo sang imo tagipusuon."
                },
                {
                    "number": 17,
                    "text": "Ginasugid ko sa imo ining mga butang bilang saksi sa imo—nga ang mga pulong ukon ang buluhaton nga imo ginasulat matuod."
                },
                {
                    "number": 18,
                    "text": "Gani, mangin matutum; magpabilin sa tupad sang akon alagad nga si Joseph sing tampad sa ano man nga mabudlay nga mga sirkumstansya nga maagihan niya para sa pulong."
                },
                {
                    "number": 19,
                    "text": "Sawaya sia sa iya mga sala, kag magbaton man sang pagsaway halin sa iya. Mangin mapainumuron; mangin but-anan; magpugong sa kaugalingon; magpaumod, magtuo, maglaum kag mangin maluluy-on."
                },
                {
                    "number": 20,
                    "text": "Tan-awa, ikaw si Oliver, kag nakahambal ako sa imo bangod sang imo mga handum; gani, hupti ining mga pulong sa imo nga tagipusuon. Mangin tampad kag matutum sa pagtuman sang mga kasugoan sang Dios, kag hakson ko ikaw sa mga butkon sang akon gugma."
                },
                {
                    "number": 21,
                    "text": "Tan-awa, ako si Jesucristo, ang Anak sang Dios. Ako nga mismo ang nagkari sa akon kaugalingon nga katawhan, kag ang akon kaugalingon nga katawhan wala nagbaton sa akon. Ako ang kasanag nga nagasilak sa kadulom, kag ang kadulom indi makahangop sini."
                },
                {
                    "number": 22,
                    "text": "Sa pagkamatuod, sa pagkamatuod, ginasiling ko sa imo, kon luyag mo sing dugang nga pamatuod, dumduma ang gab-i nga nagpanawag ka sa akon sa imo tagipusuon agud mahibaloan mo ang parte sa kamatuoran sining mga butang."
                },
                {
                    "number": 23,
                    "text": "Wala bala ako naghambal sang paghidaet sa imo panghunahuna parte sining butang? Ano pa ang mas dako nga pamatuod nga imo maangkon kundi ang halin sa Dios?"
                },
                {
                    "number": 24,
                    "text": "Kag karon, tan-awa, nakabaton ka sang pamatuod; kay kon ginsugiran ko ikaw sang mga butang nga wala sang tawo nga nakahibalo wala ka bala sina makabaton sang pamatuod?"
                },
                {
                    "number": 25,
                    "text": "Kag tan-awa, kon ginapangayo mo sa akon, ginahatag ko sa imo ang bugay nga maglubad pareho sa akon alagad nga si Joseph."
                },
                {
                    "number": 26,
                    "text": "Sa pagkamatuod, sa pagkamatuod, ginasiling ko sa imo nga may mga kasulatan nga nagaunod sing madamo sang akon ebanghelyo nga ginhawiran bangod sang kalainan sang mga tawo;"
                },
                {
                    "number": 27,
                    "text": "Kag karon ginasugo ko ikaw nga kon may maayo ka nga mga handum—handum sa pagtipon sang manggad para sa imo kaugalingon sa langit—gani, magabulig ka sa pagpahayag, paagi sa imo bugay, sinang mga bahin sang akon balaan nga mga kasulatan nga gintago bangod sang kalainan."
                },
                {
                    "number": 28,
                    "text": "Kag karon, tan-awa, ginahatag ko sa imo, kag sa akon man alagad nga si Joseph, ang mga yabi sining bugay nga magapahayag sining pag-alagad; kag sa baba sang duha ukon tatlo ka saksi palig-onon ang tagsa ka pulong."
                },
                {
                    "number": 29,
                    "text": "Sa pagkamatuod, sa pagkamatuod, ginasiling ko sa inyo, kon sikwayon nila ang akon mga pulong, kag ining bahin sang akon ebanghelyo kag pag-alagad, bulahan kamo kay indi sila makahimo sa inyo sing sobra sang ginhimo nila sa akon."
                },
                {
                    "number": 30,
                    "text": "Kag bisan pa nga himuon nila sa inyo pareho sang ginhimo nila sa akon, bulahan kamo kay magapuyo kamo upod sa akon sa himaya."
                },
                {
                    "number": 31,
                    "text": "Apang kon indi nila pagsikwayon ang akon mga pulong nga palig-onon paagi sa testimonya nga igapahayag, bulahan sila, kag sa sini magaangkon kamo sang kalipay sa bunga sang inyo mga pagpangabudlay."
                },
                {
                    "number": 32,
                    "text": "Sa pagkamatuod, sa pagkamatuod, ginasiling ko sa inyo pareho sa ginsiling ko sa akon mga disipulo, kon sa diin ang duha ukon tatlo nagatipon sa akon ngalan parte sa isa ka butang, tan-awa, yara ako sa tunga nila—nga sa amo man yara ako sa tunga ninyo."
                },
                {
                    "number": 33,
                    "text": "Indi magkahadlok sa paghimo sang maayo mga anak ko, kay kon ano ang inyo itanom, amo man ang inyo pagaanihon; gani, kon magtanom kamo sang maayo, magaani man kamo sang maayo para sa inyo padya."
                },
                {
                    "number": 34,
                    "text": "Gani, indi magkahadlok, diutay nga panong; maghimo sang maayo; tugoti ang duta kag impiyerno nga magtingob batok sa inyo kay kon natukod kamo sa akon bato indi sila magdaug."
                },
                {
                    "number": 35,
                    "text": "Tan-awa, wala ko kamo ginakondenar; maglakat kamo sa inyo mga dalanon kag indi na magpakasala pa; himoa nga may pagkabut-anan ang buluhaton nga ginsugo ko sa inyo."
                },
                {
                    "number": 36,
                    "text": "Magtulok sa akon sa tagsa ka panghunahuna; indi magduhaduha, indi magkahadlok."
                },
                {
                    "number": 37,
                    "text": "Binag-binaga ang mga pilas nga naglapos sa akon kilid, kag amo man ang agi sang mga lansang sa akon mga kamot kag tiil; mangin matutum, tumana ang akon mga kasugoan, kag magapanubli kamo sang ginharian sang langit. Amen."
                }
            ]
        },
        "/study/scriptures/dc-testament/dc/7": {
            "uri": "/study/scriptures/dc-testament/dc/7",
            "title": "Doktrina kag mga Kasugtanan 7",
            "data_type": "chapter",
            "chapter_name": "Seksyon 7",
            "chapter_summary": [
                "1–3, Si Juan nga Hinigugma magakabuhi tubtob nga magkari ang Ginuo; 4–8, Sanday Pedro, Santiago, kag Juan ang nagakapot sang mga yabi sang ebanghelyo."
            ],
            "verses": [
                {
                    "number": 1,
                    "text": "Kag ang Ginuo nagsiling sa akon: Juan, akon hinigugma, ano ang ginahandum mo? Kay kon magpangayo ka sang luyag mo, igahatag ini sa imo."
                },
                {
                    "number": 2,
                    "text": "Kag nagsiling ako sa iya: Ginuo, hatagi ako sang gahum sa kamatayon agud nga mabuhi ako kag makadala sang mga kalag sa imo."
                },
                {
                    "number": 3,
                    "text": "Kag ang Ginuo nagsiling sa akon: Sa pagkamatuod, sa pagkamatuod, ginasiling ko sa imo, bangod ginahandum mo ini magapabilin ka tubtob nga magkari ako sa akon himaya, kag magapropesiya ka sa mga nasyon, mga kaliwat, mga lengguahe kag mga katawhan."
                },
                {
                    "number": 4,
                    "text": "Kag sa sini nga rason ang Ginuo nagsiling kay Pedro: Kon buot ko nga magpabilin sia tubtob nga magkari ako, ano bala ina sa imo? Kay ginpangayo niya sa akon nga makadala sia sang mga kalag sa akon, apang luyag mo nga madasig ka nga makakari sa akon sa akon ginharian."
                },
                {
                    "number": 5,
                    "text": "Ginasiling ko sa imo, Pedro, ini nangin maayo nga handum; apang ang akon hinigugma nagahandum nga maghimo pa gid sia sing dugang, ukon mas dako pa nga buluhaton sa mga tawo sangsa iya na nahimo."
                },
                {
                    "number": 6,
                    "text": "Huo, nagbutang sia sa iya kaugalingon sing mas dako nga buluhaton; gani, himuon ko sia pareho sa nagadabadaba nga kalayo kag isa ka nagaalagad nga anghel; magaalagad sia para sinang mangin mga manunubli sang kaluwasan nga nagapuyo sa duta."
                },
                {
                    "number": 7,
                    "text": "Kag himuon ko ikaw nga magbulig sa iya kag sa imo utod nga si Santiago; kag sa inyo nga tatlo igahatag ko ining gahum kag ang mga yabi sining pag-alagad tubtob nga magkari ako."
                },
                {
                    "number": 8,
                    "text": "Sa pagkamatuod ginasiling ko sa inyo, magabaton kamo nga duha suno sa inyo mga handum kay nagakalipay kamo nga duha sa sinang inyo ginahandum."
                }
            ]
        },
        "/study/scriptures/dc-testament/dc/8": {
            "uri": "/study/scriptures/dc-testament/dc/8",
            "title": "Doktrina kag mga Kasugtanan 8",
            "data_type": "chapter",
            "chapter_name": "Seksyon 8",
            "chapter_summary": [
                "1–5, Ang rebelasyon nagaabot paagi sa gahum sang Balaan nga Espiritu; 6–12, Ang ihibalo sang mga misteryo sang Dios kag ang ikasarang sa paglubad sang dumaan nga mga kasulatan nagaabot paagi sa pagtuo."
            ],
            "verses": [
                {
                    "number": 1,
                    "text": "Oliver Cowdery, sa pagkamatuod, sa pagkamatuod, ginasiling ko sa imo nga amo kasigurado nga ang Ginuo nga imo Dios kag imo Manunubos buhi, sa amo man kasigurado nga makabaton ka sang ihibalo sing ano man nga mga butang nga imo pangayuon nga may pagtuo, upod ang tampad nga tagipusuon, nga nagapati nga mabaton mo ang ihibalo parte sa kinurit nga mga kasulatan, nga dumaan, nga nagaunod sinang mga bahin sang akon balaan nga kasulatan nga ginhambal paagi sa pagpahayag sang akon Espiritu."
                },
                {
                    "number": 2,
                    "text": "Huo, tan-awa, sugiran ko ikaw sa imo panghunahuna kag sa imo tagipusuon paagi sa Balaan nga Espiritu nga magaabot sa imo kag magapuyo sa imo tagipusuon."
                },
                {
                    "number": 3,
                    "text": "Karon, tan-awa, ini ang espiritu sang rebelasyon; tan-awa, amo ini ang gahum sa diin gindala ni Moises ang mga anak sang Israel sa tunga sang Pula nga Dagat sa mala nga duta."
                },
                {
                    "number": 4,
                    "text": "Karon, ini ang imo bugay; gamita ini, kag bulahan ka kay luwason ka sini sa mga kamot sang imo mga kaaway, ugaling, kon indi mo paggamiton ini, pagapatyon ka nila kag dal-on ang imo kalag sa kalaglagan."
                },
                {
                    "number": 5,
                    "text": "O, dumduma ining mga pulong, kag tumana ang akon mga kasugoan. Dumduma, ini ang imo bugay."
                },
                {
                    "number": 6,
                    "text": "Karon indi lang ini ang imo bugay; kay may isa ka pa ka bugay nga amo ang bugay nga iya ni Aaron; tan-awa, ginsugid sini sa imo ang madamo nga butang;"
                },
                {
                    "number": 7,
                    "text": "Tan-awa, wala na sing iban pa nga gahum magluwas sa gahum sang Dios nga makahatag sa imo sining bugay ni Aaron."
                },
                {
                    "number": 8,
                    "text": "Gani, indi magpangduhaduha kay bugay ini sang Dios; kag pagakaptan mo ini sa imo mga kamot, kag magpahanabo sang dalayawon nga mga buluhaton; kag wala sang gahum nga sarang makakuha sini halin sa imo mga kamot kay buluhaton ini sang Dios."
                },
                {
                    "number": 9,
                    "text": "Kag, karon, kon ano man ang imo pangabayon sa akon nga isugid sa imo sa sina nga pamaagi, ihatag ko ina sa imo, kag magaangkon ka sang ihibalo parte diri."
                },
                {
                    "number": 10,
                    "text": "Dumduma nga kon wala sang pagtuo wala ka sang mahimo; gani, magpangayo nga may pagtuo. Indi ipasapayan ining mga butang; indi magpangayo sinang indi dapat."
                },
                {
                    "number": 11,
                    "text": "Magpangayo agud nga mahibaloan mo ang mga misteryo sang Dios, kag agud malubad mo kag mabaton ang ihibalo halin sa tanan sinang dumaan nga mga kasulatan nga ginpangtago nga sagrado; kag suno sa imo pagtuo pagatumanon ini sa imo."
                },
                {
                    "number": 12,
                    "text": "Tan-awa, ako ang naghambal sini; kag ako nga mismo ang naghambal sa imo halin sa ginsuguran. Amen."
                }
            ]
        },
        "/study/scriptures/dc-testament/dc/9": {
            "uri": "/study/scriptures/dc-testament/dc/9",
            "title": "Doktrina kag mga Kasugtanan 9",
            "data_type": "chapter",
            "chapter_name": "Seksyon 9",
            "chapter_summary": [
                "1–6, Dugang nga dumaan nga mga kasulatan ang pagalubaron pa; 7–14, Ang Libro ni Mormon ginlubad paagi sa pagtuon kag paagi sa espirituhanon nga pagpahayag."
            ],
            "verses": [
                {
                    "number": 1,
                    "text": "Tan-awa, ginasiling ko sa imo anak ko nga bangod wala ka naglubad suno sa sinang ginapangayo mo sa akon, kag nagsugod ka liwat sa pagsulat para sa akon alagad nga si Joseph Smith Jr., sa amo man luyag ko nga magpadayon ka tubtob nga matapos mo ining kasulatan nga gintugyan ko sa iya."
                },
                {
                    "number": 2,
                    "text": "Kag dayon, tan-awa, may dugang pa ako nga mga kasulatan nga hatagan ko ikaw sang ikasarang agud mabuligan mo sa paglubad."
                },
                {
                    "number": 3,
                    "text": "Magpaumod anak ko, kay kinaalam para sa akon, kag indi kinahanglanon nga maglubad ka sa sini nga tion."
                },
                {
                    "number": 4,
                    "text": "Tan-awa, ang buluhaton nga ginatawag ka sa paghimo amo ang pagsulat para sa akon alagad nga si Joseph."
                },
                {
                    "number": 5,
                    "text": "Kag, tan-awa, bangod kay wala ka nagpadayon pareho sang pagsugod mo sang nag-umpisa ka sa paglubad, nga ginbawi ko ining pribilihiyo sa imo."
                },
                {
                    "number": 6,
                    "text": "Indi magkumod anak ko, kay kinaalam para sa akon nga gintrato ko ikaw sa sini nga paagi."
                },
                {
                    "number": 7,
                    "text": "Tan-awa, wala mo nahangpan; ginhunahuna mo nga ihatag ko ini sa imo nga wala mo ginbinag-binag sing maayo luwas nga magpangayo sa akon."
                },
                {
                    "number": 8,
                    "text": "Apang, tan-awa, ginasiling ko sa imo nga kinahanglan nga tun-an mo ini sa imo hunahuna; dayon kinahanglan nga pamangkuton mo ako kon husto ini, kag kon husto ini himuon ko nga magdabadaba ang imo dughan sa sulod nimo; gani, mabatyagan mo nga husto ini."
                },
                {
                    "number": 9,
                    "text": "Apang kon indi ini husto wala ka sang amo nga mga pamatyagan, apang makaangkon ka sang paghinay sang panghunahuna sa bagay nga malipatan mo ang butang nga sala; gani, indi mo sarang isulat inang sagrado luwas nga ini ihatag sa imo halin sa akon."
                },
                {
                    "number": 10,
                    "text": "Karon, kon nahibaloan mo ini nakalubad ka kuntani; apang, indi kinahanglanon nga maglubad ka subong."
                },
                {
                    "number": 11,
                    "text": "Tan-awa, nangin kinahanglanon sang nagsugod ka; apang nagkahadlok ka, kag ang tion nagligad na, kag indi ini kinahanglanon subong;"
                },
                {
                    "number": 12,
                    "text": "Kay, indi mo bala makita nga ginhatagan ko ang akon alagad nga si Joseph sing nagakaigo nga kusog, nga paagi sini napun-an ang kakulangan? Kag wala sing isa sa inyo nga akon ginkondenar."
                },
                {
                    "number": 13,
                    "text": "Himoa ining butang nga akon ginsugo sa imo, kag magauswag ka. Mangin tampad kag indi magpadala sa tentasyon."
                },
                {
                    "number": 14,
                    "text": "Mangin matutum sa buluhaton sa diin gintawag ko ikaw, kag bisan ang isa ka buhok sang imo ulo indi madula, kag pagabayawon ka sa katapusan nga adlaw. Amen."
                }
            ]
        },
        "/study/scriptures/dc-testament/dc/10": {
            "uri": "/study/scriptures/dc-testament/dc/10",
            "title": "Doktrina kag mga Kasugtanan 10",
            "data_type": "chapter",
            "chapter_name": "Seksyon 10",
            "chapter_summary": [
                "1–26, Ginasudyot ni Satanas ang malain nga mga tawo sa pagpamatok sa buluhaton sang Ginuo; 27–33, Ginatinguhaan niya nga gub-on ang mga kalag sang mga tawo; 34–52, Ang ebanghelyo magalab-ot sa mga Lamanhon kag sa tanan nga nasyon paagi sa Libro ni Mormon; 53–63, Ang Ginuo magapahamtang sang Iya Simbahan kag Iya ebanghelyo sa katawhan; 64–70, Pagatiponon niya ang mga mahinulsulon sa Iya Simbahan kag pagaluwason ang matinumanon."
            ],
            "verses": [
                {
                    "number": 1,
                    "text": "Karon, tan-awa, ginasiling ko sa imo nga ginhatagan ka sang ikasarang sa paglubad paagi sa Urim kag Tumim apang bangod ginhatag mo yadtong mga kasulatan sa mga kamot sang malain nga tawo, nadula mo ini."
                },
                {
                    "number": 2,
                    "text": "Kag nadula mo man ang imo bugay, kag ang imo panghunahuna nagdulom."
                },
                {
                    "number": 3,
                    "text": "Apang, subong ginapanumbalik ini liwat sa imo; gani, siguroha nga tampad ka kag magapadayon agud matapos ang nabilin nga buluhaton sa paglubad nga imo ginsugdan."
                },
                {
                    "number": 4,
                    "text": "Indi magdalagan sing mas madasig ukon magpangabudlay sing sobra sangsa kusog kag ikasarang nga ginhatag sa imo agud masarangan mo ang paglubad; apang mangin matutum tubtob sa katapusan."
                },
                {
                    "number": 5,
                    "text": "Magpangamuyo pirme agud nga mangin madinalag-on ka; huo, agud madaug mo si Satanas, kag agud makapalagyo ka sa mga kamot sang mga alagad ni Satanas nga nagatib-ong sang iya buluhaton."
                },
                {
                    "number": 6,
                    "text": "Tan-awa, gintinguhaan nila nga pakalainon ka; huo, bisan ang tawo nga imo ginsaligan nagtinguha nga pakalainon ka."
                },
                {
                    "number": 7,
                    "text": "Kag sa sini nga rason nagsiling ako nga malain sia nga tawo kay nagtinguha sia nga kuhaon ang mga butang nga gintugyan sa imo; kag nagtinguha man sia sa pagguba sang imo bugay."
                },
                {
                    "number": 8,
                    "text": "Kag bangod ginhatag mo ang mga kasulatan sa iya, tan-awa, ginkuha ini sang malain nga mga tawo halin sa imo."
                },
                {
                    "number": 9,
                    "text": "Gani, gintugyan mo ang mga ini, huo, ang inang sagrado sa kalainan."
                },
                {
                    "number": 10,
                    "text": "Kag, tan-awa, ginbutang ini ni Satanas sa ila mga tagipusuon nga liwaton ang mga pulong nga ginpasulat mo, ukon ginlubad mo, nga nakuha halin sa imo mga kamot."
                },
                {
                    "number": 11,
                    "text": "Kag tan-awa, ginasiling ko sa imo nga bangod ginliwat nila ang mga pulong, ang mensahe sini lain na sa sinang imo ginlubad kag ginpasulat;"
                },
                {
                    "number": 12,
                    "text": "Kag, sa sini nga paagi, gintinguhaan sang yawa nga magpadihot sing tuso nga plano agud nga magguba niya ining buluhaton;"
                },
                {
                    "number": 13,
                    "text": "Kay gintanom niya sa ila mga tagipusuon nga himuon ini, nga paagi sa pagbinutig makasiling sila nga nadakpan ka nila sa mga pulong nga kuno abi imo ginlubad."
                },
                {
                    "number": 14,
                    "text": "Sa pagkamatuod, ginasiling ko sa imo nga indi ko pagtugotan nga matuman ni Satanas ang iya malain nga plano sa sining butang."
                },
                {
                    "number": 15,
                    "text": "Kay tan-awa, gintanom niya sa ila mga tagipusuon nga sulayon mo ang Ginuo nga imo Dios sa pagpangayo nga lubaron ini liwat."
                },
                {
                    "number": 16,
                    "text": "Kag dayon, tan-awa, nagahambal kag nagahunahuna sila sa ila mga tagipusuon—Tan-awon naton kon ang Dios naghatag sa iya sang ikasarang sa paglubad; kon amo sini, pagahatagan man niya sia sang ikasarang liwat;"
                },
                {
                    "number": 17,
                    "text": "Kag kon hatagan sia sang Dios sang ikasarang liwat, ukon kon maglubad sia liwat, ukon sa iban nga pulong, kon ipahayag niya ang amo man sa gihapon nga mga pulong, tan-awa, may yara kita sang pareho sina, kag ginliwat naton ini;"
                },
                {
                    "number": 18,
                    "text": "Gani, ang mga ini indi magsanto, kag magahambal kita nga nagbinutig sia sa iya mga pulong, kag wala sia sang bugay, kag wala sia sang ikasarang;"
                },
                {
                    "number": 19,
                    "text": "Gani, pakalainon naton sia, kag amo man ining buluhaton; kag himuon naton ini agud nga indi kita mahuy-an sa ulihi, kag makuha naton ang himaya sang kalibutan."
                },
                {
                    "number": 20,
                    "text": "Sa pagkamatuod, sa pagkamatuod, ginasiling ko sa inyo nga si Satanas may dako nga kapyot sa ila mga tagipusuon; ginasudyot niya sila sa kalainan batok sa sinang maayo;"
                },
                {
                    "number": 21,
                    "text": "Kag di-matarong ang ila mga tagipusuon, kag puno sang kalainan kag kangil-aran; kag luyag nila ang kadulom sangsa kasanag bangod malain ang ila mga kahimoan; gani, indi sila magpangayo sa akon."
                },
                {
                    "number": 22,
                    "text": "Ginasudyot sila ni Satanas agud madala niya ang ila mga kalag sa kalaglagan."
                },
                {
                    "number": 23,
                    "text": "Kag gani nagpadihot sia sing tuso nga plano nga nagahunahuna sa pagguba sang buluhaton sang Dios; apang sukton ko ini sa ila mga kamot, kag ang tuso nga plano magaresulta sa ila kahuy-anan kag pagkondenar sa adlaw sang paghukom."
                },
                {
                    "number": 24,
                    "text": "Huo, ginasudyot niya ang ila mga tagipusuon sa kaakig batok sining buluhaton."
                },
                {
                    "number": 25,
                    "text": "Huo, ginasiling niya sa ila: Magpatalang kag magbantay sa pagdakop agud inyo laglagon; tan-awa, indi ini malain. Kag gani ginainto niya sila, kag ginahambalan sila nga indi sala ang magbinutig agud madakop nila ang isa ka tawo sa iya butig, agud malaglag nila sia."
                },
                {
                    "number": 26,
                    "text": "Kag gani ginainto niya sila, kag ginadala sila tubtob nga maguyod niya ang ila mga kalag papanaog sa impiyerno; kag gani ginapadakop niya sila sa ila kaugalingon nga siod."
                },
                {
                    "number": 27,
                    "text": "Kag gani nagasaka-panaog sia, pakadto-pakari sa duta nga nagatinguha sa pagguba sang mga kalag sang katawhan."
                },
                {
                    "number": 28,
                    "text": "Sa pagkamatuod, sa pagkamatuod, ginasiling ko sa inyo, kalisud sa iya nga nagabinutig agud magpatalang bangod nagahunahuna sia nga ang iban nagabinutig man agud magpatalang, kay ang amo sina indi makalikaw sa hustisya sang Dios."
                },
                {
                    "number": 29,
                    "text": "Karon, tan-awa, ginliwat nila ining mga pulong bangod si Satanas nagasiling sa ila: Ginpatalang niya kamo—kag gani ginainto niya sila sa paghimo sang kalainan agud sulayon ang Ginuo nga imo Dios."
                },
                {
                    "number": 30,
                    "text": "Tan-awa, ginasiling ko sa imo nga indi ka maglubad liwat sinang mga pulong nga nakuha halin sa imo mga kamot;"
                },
                {
                    "number": 31,
                    "text": "Kay tan-awa, indi nila matuman ang ila malain nga mga plano paagi sa pagbinutig batok sinang mga pulong. Kay tan-awa, kon ipagwa mo ang amo man gihapon nga mga pulong magahambal sila nga nagbinutig ka kag nagpakuno-kuno ka sa paglubad, apang ginasupak mo ang imo kaugalingon."
                },
                {
                    "number": 32,
                    "text": "Kag tan-awa, ipahibalo nila ini, kag patig-ahon ni Satanas ang mga tagipusuon sang katawhan sa pagsudyot sa ila nga maakig batok sa imo sa bagay nga indi sila magpati sa akon mga pulong."
                },
                {
                    "number": 33,
                    "text": "Gani, nagahunahuna si Satanas nga daugon ang imo testimonya sa sining henerasyon agud nga ang buluhaton indi mag-abot sa sini nga henerasyon."
                },
                {
                    "number": 34,
                    "text": "Apang tan-awa, yari ang kaalam, kag bangod ginapakita ko sa imo ang kaalam, kag ginahatag sa imo ang mga kasugoan parte sining mga butang, ang imo pagahimuon amo nga indi ini pag-ipakita sa kalibutan tubtob nga matapos mo ang buluhaton sang paglubad."
                },
                {
                    "number": 35,
                    "text": "Indi matingala nga ginsiling ko ini sa imo: Yari ang kaalam, indi ini pag-ipakita sa kalibutan—kay nagsiling ako, indi ini pag-ipakita sa kalibutan agud nga maamligan ka."
                },
                {
                    "number": 36,
                    "text": "Tan-awa, wala ako nagasiling nga indi mo ini pag-ipakita sa mga matarong;"
                },
                {
                    "number": 37,
                    "text": "Apang bangod nga indi mo pirme mahibaloan kon sin-o ang matarong, ukon indi mo pirme mahibaloan ang malain sa matarong; gani, ginasiling ko sa imo, maghipos tubtob nga makita ko nga nagakaangay na nga ipahayag ang tanan sining mga butang sa kalibutan."
                },
                {
                    "number": 38,
                    "text": "Kag karon, sa pagkamatuod ginasiling ko sa imo nga ang kasaysayan sinang mga butang nga imo nasulat nga nakuha halin sa imo mga kamot nakurit sa mga plansa ni Nefi;"
                },
                {
                    "number": 39,
                    "text": "Huo, kag madumduman mo nga ginsiling sa sinang mga kasulatan nga ang mas detalye nga kasaysayan ginhatag parte sining mga butang sa mga plansa ni Nefi."
                },
                {
                    "number": 40,
                    "text": "Kag karon, bangod ang kasaysayan nga nakurit sa mga plansa ni Nefi mas maid-id parte sa mga butang nga, sa akon kinaalam, dal-on ko sa ihibalo sang katawhan sang kalibutan paagi sa sining kasaysayan—"
                },
                {
                    "number": 41,
                    "text": "Gani, lubaron mo ang mga kinurit nga yara sa mga plansa ni Nefi halin sa ginsuguran tubtob nga maglab-ot ka sa paghari ni haring Benjamin, ukon tubtob nga maglab-ot ka sa sinang imo ginlubad nga imo nahawiran;"
                },
                {
                    "number": 42,
                    "text": "Kag tan-awa, ibantala mo ini bilang kasulatan ni Nefi; kag gani paslawon ko inang mga nagliwat sang akon mga pulong."
                },
                {
                    "number": 43,
                    "text": "Indi ko pagtugotan nga gub-on nila ang akon buluhaton; huo, ipakita ko sa ila nga ang akon kaalam mas sobra sangsa katuso sang yawa."
                },
                {
                    "number": 44,
                    "text": "Tan-awa, isa lang ka bahin ang ila nakuha ukon pinalip-ot nga kasaysayan ni Nefi."
                },
                {
                    "number": 45,
                    "text": "Tan-awa, madamo sang mga butang nga nakurit sa mga plansa ni Nefi ang nagahatag sing mas dako nga mga paghangop sa akon ebanghelyo; gani, kinaalam para sa akon nga lubaron mo ining una nga bahin sang mga kinurit ni Nefi, kag ipadala ini upod sining buluhaton."
                },
                {
                    "number": 46,
                    "text": "Kag, tan-awa, ang tanan nga nabilin sining buluhaton nagaunod sang tanan sinang mga bahin sang akon ebanghelyo nga ang akon balaan nga mga propeta, huo, kag amo man ang akon mga disipulo, nagpangayo sa ila mga pangamuyo dapat maglab-ot sa sining katawhan."
                },
                {
                    "number": 47,
                    "text": "Kag nagsiling ako sa ila nga dapat ini ihatag sa ila suno sa ila pagtuo sa ila mga pangamuyo;"
                },
                {
                    "number": 48,
                    "text": "Huo, kag ini ang ila pagtuo—nga ang akon ebanghelyo nga ginhatag ko sa ila agud magwali sila sa ila panahon mapahayag sa ila mga kauturan nga mga Lamanhon, kag amo man sa tanan nga nangin mga Lamanhon bangod sang ila mga pagrebelde."
                },
                {
                    "number": 49,
                    "text": "Karon, indi lang amo sini—ang ila pagtuo sa ila mga pangamuyo amo nga ining ebanghelyo ipahayag man, kon posible nga ang iban nga nasyon magpuyo sa sining duta;"
                },
                {
                    "number": 50,
                    "text": "Kag gani nagbilin sila sang pagpakamaayo sa sining duta sa ila mga pangamuyo nga kon sin-o man ang magpati sa sining ebanghelyo sa sining duta makaangkon sang kabuhi nga wala’y katapusan;"
                },
                {
                    "number": 51,
                    "text": "Huo, agud ini mangin hilway para sa tanan kon ano man ang ila nasyon, kaliwat, lengguahe ukon katawhan."
                },
                {
                    "number": 52,
                    "text": "Kag karon, tan-awa, suno sa ila pagtuo sa ila mga pangamuyo ipahibalo ko ining bahin sang akon ebanghelyo sa akon katawhan. Tan-awa, wala ko ini ginapahayag agud gub-on inang ila nabaton kundi agud pabakuron ini."
                },
                {
                    "number": 53,
                    "text": "Kag sa sini nga rason nagsiling ako: Kon ining henerasyon indi magpatig-a sang ila mga tagipusuon, ipahamtang ko ang akon simbahan sa tunga nila."
                },
                {
                    "number": 54,
                    "text": "Karon wala ko ginahambal ini agud gub-on ang akon simbahan, kundi ginahambal ko ini agud pauswagon ang akon simbahan;"
                },
                {
                    "number": 55,
                    "text": "Gani, kon sin-o man ang naisip nga miyembro sang akon simbahan indi kinahanglan nga magkahadlok kay magapanubli sila sang ginharian sang langit."
                },
                {
                    "number": 56,
                    "text": "Apang sila nga wala nagatahod sa akon, ni nagatuman sang akon mga kasugoan kundi nagatukod sang mga simbahan sa ila mga kaugalingon agud makaangkon sang manggad, huo, kag ang tanan sinang nagahimo sang kalainan kag nagapauswag sang ginharian sang yawa—huo, sa pagkamatuod, sa pagkamatuod, ginasiling ko sa inyo nga sila ang akon gamohon, kag pakurogon kag uyogon sing lubos."
                },
                {
                    "number": 57,
                    "text": "Tan-awa, ako si Jesucristo, ang Anak sang Dios. Nagkari ako sa akon kaugalingon nga katawhan, kag ang akon kaugalingon nga katawhan wala nagbaton sa akon."
                },
                {
                    "number": 58,
                    "text": "Ako ang kasanag nga nagasilak sa kadulom, kag ang kadulom indi makahangop sini."
                },
                {
                    "number": 59,
                    "text": "Ako ang sia nga nagsiling— May iban pa ako nga carnero nga wala sa sini nga panong —sa akon mga disipulo, kag madamo ang wala nakahangop sa akon."
                },
                {
                    "number": 60,
                    "text": "Kag ipakita ko sa sining katawhan nga may iban pa ako nga carnero, kag sanga sila sang balay ni Jacob;"
                },
                {
                    "number": 61,
                    "text": "Kag ipahayag ko ang ila dalayawon nga mga buluhaton nga ila ginhimo sa akon ngalan;"
                },
                {
                    "number": 62,
                    "text": "Huo, kag ipahayag ko man ang akon ebanghelyo nga gintudlo sa ila, kag tan-awa, indi nila mapanghiwala inang imo nabaton kundi pabakuron nila ini, kag ipahayag ang matuod nga mga punto sang akon doktrina, huo, kag ang nagaisahanon nga doktrina nga halin sa akon."
                },
                {
                    "number": 63,
                    "text": "Kag ini ginahimo ko agud nga mapahamtang ang akon ebanghelyo, agud nga wala sing tuman nga pagbinaisay; huo, si Satanas nagasudyot sang mga tagipusuon sang katawhan sa pagbinaisay parte sa mga punto sang akon doktrina; kag sa sining mga butang nagsala sila kay ginapatiko nila ang balaan nga mga kasulatan kag indi nila mahangpan ini."
                },
                {
                    "number": 64,
                    "text": "Gani, ipahayag ko sa ila ining dako nga misteryo;"
                },
                {
                    "number": 65,
                    "text": "Kay, tan-awa, pagatiponon ko sila pareho sa munga nga nagatipon sang iya mga piso sa idalom sang iya mga pakpak kon indi nila pagtig-ahon ang ila mga tagipusuon;"
                },
                {
                    "number": 66,
                    "text": "Huo, kon magkari sila, mahimo sila, kag hilway nga mag-ambit sang mga tubig sang kabuhi."
                },
                {
                    "number": 67,
                    "text": "Tan-awa, ini ang akon doktrina—kon sin-o man ang maghinulsol kag magkari sa akon, ang amo man naisip sa akon simbahan."
                },
                {
                    "number": 68,
                    "text": "Kon sin-o man ang magpahayag sing kapin ukon kulang sangsa sini, ang amo man indi akon, kundi batok sa akon; gani, wala sia naisip sa akon simbahan."
                },
                {
                    "number": 69,
                    "text": "Kag karon, tan-awa, kon sin-o man ang naisip sa akon simbahan, kag nagapabilin nga matutum sa akon simbahan tubtob sa katapusan, ipahamtang ko sia sa akon bato, kag ang puwertahan sang impiyerno indi makadaug batok sa ila."
                },
                {
                    "number": 70,
                    "text": "Kag karon, dumduma ang iya mga pulong; sia nga amo ang kabuhi kag kasanag sang kalibutan, ang inyo Manunubos, inyo Ginuo kag inyo Dios. Amen."
                }
            ]
        },
        "/study/scriptures/dc-testament/dc/11": {
            "uri": "/study/scriptures/dc-testament/dc/11",
            "title": "Doktrina kag mga Kasugtanan 11",
            "data_type": "chapter",
            "chapter_name": "Seksyon 11",
            "chapter_summary": [
                "1–6, Ang mga nagapangabudlay sa ulubasan magabaton sang kaluwasan; 7–14, Magtinguha sa pag-angkon sang kinaalam, magwali sang paghinulsol, magsalig sa Espiritu; 15–22, Magtuman sang mga kasugoan, kag magtuon sang mga pulong sang Ginuo; 23–27, Indi pag-ipanghiwala ang espiritu sang rebelasyon kag sang propesiya; 28–30, Ang mga nagabaton kay Cristo mangin mga anak sang Dios."
            ],
            "verses": [
                {
                    "number": 1,
                    "text": "Isa ka dako kag dalayawon nga buluhaton ang pagasugdan na sa katawhan."
                },
                {
                    "number": 2,
                    "text": "Tan-awa, ako ang Dios; magpamati sa akon pulong nga buhi kag gamhanan, nga mas matalom pa sa espada nga pihak kag pihak ang katalom, sa paghamulag sang mga lutalutahan pati utok sa tul-an; gani, magpamati sa akon pulong."
                },
                {
                    "number": 3,
                    "text": "Tan-awa, ang uma puti na para anihon; gani, kon sin-o man ang luyag nga mag-ani, ipaduso sa iya ang iya garab sa iya kusog, kag paaniha samtang nga nagapadayon ang adlaw, agud nga mapanigana niya para sa iya kalag ang wala’y katapusan nga kaluwasan sa ginharian sang Dios."
                },
                {
                    "number": 4,
                    "text": "Huo, kon sin-o man ang magaduso sang iya garab kag mag-ani, ang amo man gintawag sang Dios."
                },
                {
                    "number": 5,
                    "text": "Gani, kon magpangayo kamo sa akon magabaton kamo; kon magpanuktok kamo pagabuksan ini sa inyo."
                },
                {
                    "number": 6,
                    "text": "Karon, bangod nagpamangkot kamo, tan-awa, ginasiling ko sa inyo, tumana ang akon mga kasugoan, kag tinguhai nga ipahanabo kag sigurohon ang kaayohan sang Sion."
                },
                {
                    "number": 7,
                    "text": "Indi pagpangitaa ang mga manggad kundi ang kinaalam; kag tan-awa, ipahayag sa inyo ang mga misteryo sang Dios, kag sa sina pagahimuon kamo nga bugana. Tan-awa, bugana sia nga may kabuhi nga wala’y katapusan."
                },
                {
                    "number": 8,
                    "text": "Sa pagkamatuod, sa pagkamatuod, ginasiling ko sa imo, kon ano ang imo ginapangayo sa akon matuman ini sa imo; kag kon ginahandum mo, mangin instrumento ka sa paghimo sing madamo nga kaayohan sa sini nga henerasyon."
                },
                {
                    "number": 9,
                    "text": "Wala ka sing iban nga itudlo luwas sa paghinulsol sa sining henerasyon. Tumana ang akon mga kasugoan, kag magbulig sa pagpahanabo sang akon buluhaton suno sa akon mga kasugoan, kag pagabugayan ka."
                },
                {
                    "number": 10,
                    "text": "Tan-awa, may yara ka sang bugay, ukon makaangkon ka sang bugay kon magpangayo ka sa akon nga may pagtuo upod ang tampad nga tagipusuon, nga nagapati sa gahum ni Jesucristo ukon sa akon gahum nga nagahambal sa imo;"
                },
                {
                    "number": 11,
                    "text": "Kay, tan-awa, ako ini ang nagahambal; tan-awa, ako ang kasanag nga nagasilak sa dulom, kag paagi sa akon gahum ginahatag ko ining mga pulong sa imo."
                },
                {
                    "number": 12,
                    "text": "Kag karon, sa pagkamatuod, sa pagkamatuod, ginasiling ko sa imo, ibutang ang imo pagsalig sa sinang Espiritu nga nagatuytuy sa paghimo sang maayo—huo, sa paghimo sang matarong, sa paglakat sing mapainubuson, sa paghukom sing matarong; kag ini ang akon Espiritu."
                },
                {
                    "number": 13,
                    "text": "Sa pagkamatuod, sa pagkamatuod, ginasiling ko sa imo, hatagan ko ikaw sang akon Espiritu nga magapasanag sang imo panghunahuna, nga magapuno sang imo kalag sang kalipay;"
                },
                {
                    "number": 14,
                    "text": "Kag dayon imo mahibaloan, ukon paagi sini mahibaloan mo nga ang tanan nga butang kon ano man ang ginapangayo mo sa akon nga parte sa mga butang sang pagkamatarong, sa pagtuo nga may pagpati sa akon nga imo mabaton ang mga ini."
                },
                {
                    "number": 15,
                    "text": "Tan-awa, ginasugo ko ikaw nga indi ka dapat maghunahuna nga ginatawag ka sa pagwali tubtob nga pagatawgon ka."
                },
                {
                    "number": 16,
                    "text": "Maghulat ka anay sing diutay pa tubtob nga maangkon mo ang akon pulong, akon bato, akon simbahan, kag akon ebanghelyo, agud mahibaloan mo sing pat-od gid ang akon doktrina."
                },
                {
                    "number": 17,
                    "text": "Kag dayon, tan-awa, suno sa imo mga handum, huo, bisan pa suno sa imo pagtuo pagatumanon ini sa imo."
                },
                {
                    "number": 18,
                    "text": "Tumana ang akon mga kasugoan; maghipos; magpangayo sang bulig sa akon Espiritu;"
                },
                {
                    "number": 19,
                    "text": "Huo, magpabilin nga matutum kag matinumanon sa akon sa bug-os mo nga tagipusuon agud makabulig ka sa pagpahayag sinang mga butang nga nahambal na—huo, ang paglubad sang akon buluhaton; magpadayon tubtob nga matapos mo ini."
                },
                {
                    "number": 20,
                    "text": "Tan-awa, ini ang imo buluhaton, ang tumanon ang akon mga kasugoan, huo, sa bug-os mo nga ikasarang, hunahuna kag kusog."
                },
                {
                    "number": 21,
                    "text": "Indi pagtinguhai nga ipahayag ang akon pulong, kundi tinguhai una nga hibaluon ang akon pulong, kag dayon pagalugakan ang imo dila; dayon, kon ginahandum mo, maangkon mo ang akon Espiritu kag akon pulong, huo, ang gahum sang Dios sa pagpapati sang katawhan."
                },
                {
                    "number": 22,
                    "text": "Apang karon maghipos; tun-i ang akon pulong nga ginpahayag sa katawhan, kag amo man tun-i ang akon pulong nga igapahayag pa sa katawhan, ukon inang ginalubad subong, huo, tubtob nga maangkon mo ang tanan nga akon ihatag sa katawhan sa sining henerasyon, kag dayon ang tanan nga butang igadugang diri."
                },
                {
                    "number": 23,
                    "text": "Tan-awa ikaw si Hyrum nga akon anak; pangitaa ang ginharian sang Dios, kag ang tanan nga butang igadugang sa imo suno sa sinang matarong nga nagakadapat nga mabaton."
                },
                {
                    "number": 24,
                    "text": "Magtukod sa akon bato nga amo ang akon ebanghelyo;"
                },
                {
                    "number": 25,
                    "text": "Indi pag-ipanghiwala ang espiritu sang rebelasyon ukon ang espiritu sang propesiya kay kalisud sa iya nga nagapanghiwala sining mga butang;"
                },
                {
                    "number": 26,
                    "text": "Gani, hupti ang akon pulong sa imo tagipusuon tubtob sa tion nga, sa akon kinaalam, magalakat ka sa pagwali sang ebanghelyo."
                },
                {
                    "number": 27,
                    "text": "Tan-awa, nagahambal ako sa tanan nga may maayo nga mga handum, kag nagduso sang ila garab sa pag-ani."
                },
                {
                    "number": 28,
                    "text": "Tan-awa, ako si Jesucristo, ang Anak sang Dios. Ako ang kabuhi kag ang kasanag sang kalibutan."
                },
                {
                    "number": 29,
                    "text": "Ako nga mismo ang nagkari sa akon kaugalingon nga katawhan kag ang akon kaugalingon nga katawhan wala nagbaton sa akon;"
                },
                {
                    "number": 30,
                    "text": "Apang sa pagkamatuod, sa pagkamatuod, ginasiling ko sa inyo, ihatag ko sa tanan nga magbaton sa akon ang gahum nga mangin mga anak sang Dios, amo man sa ila nga magpati sa akon ngalan. Amen."
                }
            ]
        },
        "/study/scriptures/dc-testament/dc/12": {
            "uri": "/study/scriptures/dc-testament/dc/12",
            "title": "Doktrina kag mga Kasugtanan 12",
            "data_type": "chapter",
            "chapter_name": "Seksyon 12",
            "chapter_summary": [
                "1–6, Ang mga nagapangabudlay sa ulubasan magabaton sang kaluwasan; 7–9, Ang tanan nga nagahandum kag nagakaangay makabulig sa buluhaton sang Ginuo."
            ],
            "verses": [
                {
                    "number": 1,
                    "text": "Isa ka dako kag dalayawon nga buluhaton ang pagasugdan na sa katawhan."
                },
                {
                    "number": 2,
                    "text": "Tan-awa, ako ang Dios; magpamati sa akon pulong nga buhi kag gamhanan, nga mas matalom pa sa espada nga pihak kag pihak ang katalom, sa paghamulag sang mga lutalutahan pati utok sa tul-an; gani, magpamati sa akon pulong."
                },
                {
                    "number": 3,
                    "text": "Tan-awa, ang uma puti na para anihon; gani, kon sin-o man ang luyag nga mag-ani, ipaduso sa iya ang iya garab sa iya kusog, kag paaniha samtang nga nagapadayon ang adlaw, agud nga mapanigana niya para sa iya kalag ang wala’y katapusan nga kaluwasan sa ginharian sang Dios."
                },
                {
                    "number": 4,
                    "text": "Huo, kon sin-o man ang magaduso sang iya garab kag mag-ani, ang amo man gintawag sang Dios."
                },
                {
                    "number": 5,
                    "text": "Gani, kon magpangayo kamo sa akon magabaton kamo; kon magpanuktok kamo pagabuksan ini sa inyo."
                },
                {
                    "number": 6,
                    "text": "Karon, bangod nagpamangkot kamo, tan-awa, ginasiling ko sa inyo, tumana ang akon mga kasugoan, kag tinguhai nga ipahanabo kag sigurohon ang kaayohan sang Sion."
                },
                {
                    "number": 7,
                    "text": "Tan-awa, nagahambal ako sa imo, kag amo man sa tanan nga may handum sa pagpahanabo kag pagpahamtang sining buluhaton;"
                },
                {
                    "number": 8,
                    "text": "Kag wala sing makabulig sa sining buluhaton luwas nga mapainubuson sia kag puno sang gugma, nga may pagtuo, paglaum, kag kaluoy, nga may pagpugong sa tanan nga butang kon ano man ang itugyan sa iya."
                },
                {
                    "number": 9,
                    "text": "Tan-awa, ako ang kasanag kag ang kabuhi sang kalibutan nga nagahambal sining mga pulong; gani, magpamati sa bug-os mo nga ikasarang, kag sa sini pagatawgon ka. Amen."
                }
            ]
        },
        "/study/scriptures/dc-testament/dc/13": {
            "uri": "/study/scriptures/dc-testament/dc/13",
            "title": "Doktrina kag mga Kasugtanan 13",
            "data_type": "chapter",
            "chapter_name": "Seksyon 13",
            "chapter_summary": [
                "Ang mga yabi kag mga gahum sang Pagkapari ni Aaron ginhatag."
            ],
            "verses": [
                {
                    "number": 1,
                    "text": "Sa inyo kapareho ko nga mga alagad, sa ngalan sang Mesias ginahatag ko ang Pagkapari ni Aaron nga nagakapot sang mga yabi sang pag-alagad sang mga anghel, kag sang ebanghelyo sang paghinulsol, kag sang bunyag paagi sa pagtugmaw para sa kapatawaran sang mga sala; kag indi na ini pagkuhaon pa liwat sa duta tubtob nga ang mga anak nga lalaki ni Levi magdulot liwat sang halad sa Ginuo sa pagkamatarong."
                }
            ]
        },
        "/study/scriptures/dc-testament/dc/14": {
            "uri": "/study/scriptures/dc-testament/dc/14",
            "title": "Doktrina kag mga Kasugtanan 14",
            "data_type": "chapter",
            "chapter_name": "Seksyon 14",
            "chapter_summary": [
                "1–6, Ang mga nagapangabudlay sa ulubasan magabaton sang kaluwasan; 7–8, Ang kabuhi nga wala’y katapusan ang pinakadako sa mga bugay sang Dios; 9–11, Gintuga ni Cristo ang kalangitan kag ang duta."
            ],
            "verses": [
                {
                    "number": 1,
                    "text": "Isa ka dako kag dalayawon nga buluhaton ang pagasugdan na sa katawhan."
                },
                {
                    "number": 2,
                    "text": "Tan-awa, ako ang Dios; magpamati sa akon pulong nga buhi kag gamhanan, nga mas matalom pa sa espada nga pihak kag pihak ang katalom, sa paghamulag sang mga lutalutahan pati utok sa tul-an; gani, magpamati sa akon pulong."
                },
                {
                    "number": 3,
                    "text": "Tan-awa, ang uma puti na para anihon; gani, kon sin-o man ang luyag nga mag-ani, ipaduso sa iya ang iya garab sa iya kusog, kag paaniha samtang nga nagapadayon ang adlaw, agud nga mapanigana niya para sa iya kalag ang wala’y katapusan nga kaluwasan sa ginharian sang Dios."
                },
                {
                    "number": 4,
                    "text": "Huo, kon sin-o man ang magaduso sang iya garab kag mag-ani, ang amo man gintawag sang Dios."
                },
                {
                    "number": 5,
                    "text": "Gani, kon magpangayo kamo sa akon magabaton kamo; kon magpanuktok kamo pagabuksan ini sa inyo."
                },
                {
                    "number": 6,
                    "text": "Tinguhai nga ipahanabo kag sigurohon ang akon Sion. Tumana ang akon mga kasugoan sa tanan nga butang."
                },
                {
                    "number": 7,
                    "text": "Kag, kon tumanon mo ang akon mga kasugoan kag magpadayon tubtob sa katapusan, magaangkon ka sang kabuhi nga wala’y katapusan nga sa diin ini nga bugay ang pinakadako sa tanan nga bugay sang Dios."
                },
                {
                    "number": 8,
                    "text": "Kag matabo ini nga kon magpangayo ka sa Amay sa akon ngalan sa pagtuo nga may pagpati, mabaton mo ang Balaan nga Espiritu nga nagahatag sang ipanghambal agud nga makatindog ka bilang saksi sang mga butang nga imo mabatian kag makita, kag amo man agud nga mapahayag mo ang paghinulsol sa sining henerasyon."
                },
                {
                    "number": 9,
                    "text": "Tan-awa, ako si Jesucristo, ang Anak sang buhi nga Dios nga nagtuga sang kalangitan kag sang duta, ang kasanag nga indi matago sa dulom;"
                },
                {
                    "number": 10,
                    "text": "Karon, kinahanglan ko ipalab-ot ang kabug-osan sang akon ebanghelyo halin sa mga Gentil pakadto sa panimalay sang Israel."
                },
                {
                    "number": 11,
                    "text": "Kag tan-awa, ikaw si David, kag gintawag ka sa pagbulig; nga kon himuon mo ini, kag kon matutum ka, pagabugayan ka sang mga butang nga espirituwal kag dutan-on, kag mangin dako ang imo padya. Amen."
                }
            ]
        },
        "/study/scriptures/dc-testament/dc/15": {
            "uri": "/study/scriptures/dc-testament/dc/15",
            "title": "Doktrina kag mga Kasugtanan 15",
            "data_type": "chapter",
            "chapter_name": "Seksyon 15",
            "chapter_summary": [
                "1–2, Ang butkon sang Ginuo yara sa bilog nga duta; 3–6, Ang pagwali sang ebanghelyo kag pagluwas sang mga kalag ang butang nga labing importante."
            ],
            "verses": [
                {
                    "number": 1,
                    "text": "Dungga, John, alagad ko, kag magpamati sa mga pulong ni Jesucristo nga imo Ginuo kag imo Manunubos."
                },
                {
                    "number": 2,
                    "text": "Kay tan-awa, nagahambal ako sa imo nga may katalom kag may gahum kay ang akon butkon yara sa bilog nga duta."
                },
                {
                    "number": 3,
                    "text": "Kag sugiran ko ikaw sinang wala sing iban nga tawo ang nakahibalo magluwas lang sa akon kag sa imo—"
                },
                {
                    "number": 4,
                    "text": "Kay makapila ka beses nga nagpangayo ka sa akon nga makahibalo sinang mangin labing importante sa imo."
                },
                {
                    "number": 5,
                    "text": "Tan-awa, bulahan ka bangod sining butang, kag sa pagsugid sang akon mga pulong nga ginhatag ko sa imo suno sa akon mga kasugoan."
                },
                {
                    "number": 6,
                    "text": "Kag karon, tan-awa, ginasiling ko sa imo nga ang butang nga mangin labing importante sa imo amo ang pagpahayag sang paghinulsol sa sining katawhan, agud nga madala mo ang mga kalag sa akon, agud nga makapahuway ka upod sa ila sa ginharian sang akon Amay. Amen."
                }
            ]
        },
        "/study/scriptures/dc-testament/dc/16": {
            "uri": "/study/scriptures/dc-testament/dc/16",
            "title": "Doktrina kag mga Kasugtanan 16",
            "data_type": "chapter",
            "chapter_name": "Seksyon 16",
            "chapter_summary": [
                "1–2, Ang butkon sang Ginuo yara sa bilog nga duta; 3–6, Ang pagwali sang ebanghelyo kag pagluwas sang mga kalag ang butang nga labing importante."
            ],
            "verses": [
                {
                    "number": 1,
                    "text": "Dungga, Peter, alagad ko, kag magpamati sa mga pulong ni Jesucristo nga imo Ginuo kag imo Manunubos."
                },
                {
                    "number": 2,
                    "text": "Kay tan-awa, nagahambal ako sa imo nga may katalom kag may gahum kay ang akon butkon yara sa bilog nga duta."
                },
                {
                    "number": 3,
                    "text": "Kag sugiran ko ikaw sinang wala sing iban nga tawo ang nakahibalo magluwas lang sa akon kag sa imo—"
                },
                {
                    "number": 4,
                    "text": "Kay makapila ka beses nga nagpangayo ka sa akon nga makahibalo sinang mangin labing importante sa imo."
                },
                {
                    "number": 5,
                    "text": "Tan-awa, bulahan ka bangod sining butang, kag sa pagsugid sang akon mga pulong nga ginhatag ko sa imo suno sa akon mga kasugoan."
                },
                {
                    "number": 6,
                    "text": "Kag karon, tan-awa, ginasiling ko sa imo nga ang butang nga mangin labing importante sa imo amo ang pagpahayag sang paghinulsol sa sining katawhan, agud nga madala mo ang mga kalag sa akon, agud nga makapahuway ka upod sa ila sa ginharian sang akon Amay. Amen."
                }
            ]
        },
        "/study/scriptures/dc-testament/dc/17": {
            "uri": "/study/scriptures/dc-testament/dc/17",
            "title": "Doktrina kag mga Kasugtanan 17",
            "data_type": "chapter",
            "chapter_name": "Seksyon 17",
            "chapter_summary": [
                "1–4, Paagi sa pagtuo makita sang Tatlo ka Saksi ang mga plansa kag iban pa nga sagrado nga mga butang; 5–9, Si Cristo nagapamatuod parte sa pagkadiosnon sang Libro ni Mormon."
            ],
            "verses": [
                {
                    "number": 1,
                    "text": "Tan-awa, ginasiling ko sa inyo nga kinahanglan ninyo magsalig sa akon pulong nga sa diin kon himuon ninyo ini nga may bug-os nga tinutuyo sang tagipusuon, makita ninyo ang mga plansa, kag amo man ang taming, ang espada ni Laban, ang Urim kag Tumim nga ginhatag sa utod ni Jared sa bukid sang nagsugilanon sia sa Ginuo sing atubangay, kag ang milagroso nga mga manuggiya nga ginhatag kay Lehi samtang sa kamingawan, sa mga dulonan sang Pula nga Dagat."
                },
                {
                    "number": 2,
                    "text": "Kag paagi sa inyo pagtuo nga makita ninyo ang mga ini bisan pa paagi sa sinang pagtuo nga iya sang mga propeta sang dumaan nga panahon."
                },
                {
                    "number": 3,
                    "text": "Kag pagkatapos nga maangkon ninyo ang pagtuo, kag makita ang mga ini sa inyo nga mga mata, magpamatuod kamo sang mga ini paagi sa gahum sang Dios;"
                },
                {
                    "number": 4,
                    "text": "Kag ini himuon ninyo agud nga ang akon alagad nga si Joseph Smith Jr. indi magguba, agud nga mapatuman ko ang akon matarong nga mga katuyoan sa katawhan paagi sa sining buluhaton."
                },
                {
                    "number": 5,
                    "text": "Kag magpamatuod kamo nga nakita ninyo ang mga ini, pareho man nga ang akon alagad nga si Joseph Smith Jr. nakakita sang mga ini; kay paagi sa akon gahum nga nakita niya ang mga ini, kag ini bangod may pagtuo sia."
                },
                {
                    "number": 6,
                    "text": "Kag ginlubad niya ang libro bisan pa inang bahin nga ginsugo ko sa iya, kag samtang nagakabuhi ang inyo Ginuo kag inyo Dios matuod ini."
                },
                {
                    "number": 7,
                    "text": "Karon, nabaton ninyo ang amo man nga gahum, kag ang amo man nga pagtuo, kag ang amo man nga bugay pareho sa iya;"
                },
                {
                    "number": 8,
                    "text": "Kag kon himuon ninyo ining ulihi nakon nga mga kasugoan nga ginhatag ko sa inyo, ang mga puwertahan sang impiyerno indi makadaug batok sa inyo; kay ang akon grasya nagakaigo para sa inyo, kag pagabayawon kamo sa katapusan nga adlaw."
                },
                {
                    "number": 9,
                    "text": "Kag ako, si Jesucristo, ang inyo Ginuo kag inyo Dios, naghambal sini sa inyo agud nga mapatuman ko ang akon matarong nga mga katuyoan sa katawhan. Amen."
                }
            ]
        },
        "/study/scriptures/dc-testament/dc/18": {
            "uri": "/study/scriptures/dc-testament/dc/18",
            "title": "Doktrina kag mga Kasugtanan 18",
            "data_type": "chapter",
            "chapter_name": "Seksyon 18",
            "chapter_summary": [
                "1–5, Ang balaan nga mga kasulatan nagapakita kon paano pauswagon ang Simbahan; 6–8, Ang kalibutan nagakaluto na sa kalainan; 9–16, Dako ang bili sang mga kalag; 17–25, Agud makabaton sang kaluwasan, kinahanglan dal-on sang mga tawo sa ila mga kaugalingon ang ngalan ni Cristo; 26–36, Ang pagtawag kag ang misyon sang Dose ginpahayag; 37–39, Sanday Oliver Cowdery kag David Whitmer dapat magpangita sang Dose; 40–47, Agud makabaton sang kaluwasan, ang mga tawo kinahanglan maghinulsol, mabunyagan, kag magtuman sang mga kasugoan."
            ],
            "verses": [
                {
                    "number": 1,
                    "text": "Karon, tan-awa, bangod sa butang nga ikaw, Oliver Cowdery, alagad ko, naghandum nga makahibalo halin sa akon, ginahatag ko sa imo ining mga pulong:"
                },
                {
                    "number": 2,
                    "text": "Tan-awa, ginpakita ko sa imo paagi sa akon Espiritu sa madamo nga tinion nga ang mga butang nga imo ginsulat matuod; gani, nakahibalo ka nga ang mga ini matuod."
                },
                {
                    "number": 3,
                    "text": "Kag kon nakahibalo ka nga ang mga ini matuod, tan-awa, ginahatag ko sa imo ang kasugoan nga magsalig ka sa mga butang nga nasulat;"
                },
                {
                    "number": 4,
                    "text": "Kay sa mga ini ang tanan nga butang nasulat parte sa pundasyon sang akon simbahan, akon ebanghelyo, kag akon bato."
                },
                {
                    "number": 5,
                    "text": "Karon, kon pauswagon mo ang akon simbahan sa pundasyon sang akon ebanghelyo kag akon bato, ang mga puwertahan sang impiyerno indi makadaug batok sa imo."
                },
                {
                    "number": 6,
                    "text": "Tan-awa, ang kalibutan nagakaluto na sa kalainan; kag kinahanglanon nga ang katawhan mapukaw sa paghinulsol, ang mga Gentil pati man ang panimalay sang Israel."
                },
                {
                    "number": 7,
                    "text": "Karon, kay nabunyagan ka sa mga kamot sang akon alagad nga si Joseph Smith Jr., suno sa sinang akon ginsugo sa iya, natuman niya ang butang nga ginsugo ko sa iya."
                },
                {
                    "number": 8,
                    "text": "Kag karon, indi matingala nga gintawag ko sia agud magtuman sang akon kaugalingon nga katuyoan, nga ang amo nga katuyoan ako lang ang nakahibalo; karon, kon mangin matutum sia sa pagtuman sang akon mga kasugoan pagabugayan sia sang kabuhi nga wala’y katapusan; kag ang iya ngalan si Joseph."
                },
                {
                    "number": 9,
                    "text": "Kag karon, Oliver Cowdery, nagahambal ako sa imo, kag amo man kay David Whitmer bilang kasugoan; kay, tan-awa, ginasugo ko ang tanan nga tawo sa bisan diin nga maghinulsol, kag nagahambal ako sa inyo pareho sa akon apostoles nga si Pablo kay ginatawag kamo sa amo man nga tawag sa pag-alagad sa diin sia gintawag."
                },
                {
                    "number": 10,
                    "text": "Dumduma nga dako ang bili sang mga kalag sa panan-awan sang Dios;"
                },
                {
                    "number": 11,
                    "text": "Kay, tan-awa, ang Ginuo nga inyo Manunubos nag-antos sang kamatayon sa unod; karon, nag-antos sia sang kasakit sang tanan nga katawhan agud nga ang tanan nga tawo maghinulsol kag magkari sa iya."
                },
                {
                    "number": 12,
                    "text": "Kag nabanhaw sia halin sa kamatayon agud nga maluwas niya ang tanan nga tawo sa iya sa mga kondisyon sang paghinulsol."
                },
                {
                    "number": 13,
                    "text": "Kag daw ano kadako ang iya kalipay sa kalag nga nagahinulsol!"
                },
                {
                    "number": 14,
                    "text": "Karon, ginatawag kamo sa pagwali sang paghinulsol sa sining katawhan."
                },
                {
                    "number": 15,
                    "text": "Kag kon mangin amo sini nga magpangabudlay kamo sa tanan ninyo nga adlaw sa pagwali sang paghinulsol sa sining katawhan, kag makadala sing bisan isa lang ka kalag sa akon, daw ano kadako ang inyo kalipay upod sa iya sa ginharian sang akon Amay!"
                },
                {
                    "number": 16,
                    "text": "Kag karon, kon ang inyo kalipay mangin dako sa isa ka kalag nga inyo gindala sa akon sa ginharian sang akon Amay, daw ano kadako ang inyo mangin kalipay kon magdala kamo sing madamo nga kalag sa akon!"
                },
                {
                    "number": 17,
                    "text": "Tan-awa, yara sa inyo ang akon ebanghelyo, kag akon bato, kag akon kaluwasan."
                },
                {
                    "number": 18,
                    "text": "Magpangayo sa Amay sa akon ngalan sa pagtuo nga may pagpati nga mabaton ninyo, kag maangkon ninyo ang Balaan nga Espiritu nga nagapahayag sang tanan nga butang nga kinahanglanon sa katawhan."
                },
                {
                    "number": 19,
                    "text": "Kag kon wala kamo sang pagtuo, paglaum, kag kaluoy, wala kamo sing may mahimo."
                },
                {
                    "number": 20,
                    "text": "Indi makigbais sa bisan ano nga simbahan magluwas sa simbahan sang yawa."
                },
                {
                    "number": 21,
                    "text": "Dal-a sa inyo kaugalingon ang ngalan ni Cristo, kag maghambal sang kamatuoran sing may kaligdong."
                },
                {
                    "number": 22,
                    "text": "Kag ang tanan nga nagahinulsol kag ginabunyagan sa akon ngalan, nga si Jesucristo, kag nagapadayon tubtob sa katapusan, ang amo man pagaluwason."
                },
                {
                    "number": 23,
                    "text": "Tan-awa, Jesucristo ang ngalan nga ginhatag sang Amay, kag wala na sing iban pa nga ngalan nga ginhatag nga paagi sini ang tawo mahimo nga maluwas;"
                },
                {
                    "number": 24,
                    "text": "Gani, kinahanglan dal-on sang tanan nga tawo sa ila kaugalingon ang ngalan nga ginhatag sang Amay kay sa sina nga ngalan pagatawgon sila sa katapusan nga adlaw;"
                },
                {
                    "number": 25,
                    "text": "Gani, kon wala sila makahibalo sang ngalan nga ginatawag sa ila, indi sila makaangkon sang lugar sa ginharian sang akon Amay."
                },
                {
                    "number": 26,
                    "text": "Kag karon, tan-awa, may iban pa nga ginatawag sa pagpahayag sang akon ebanghelyo sa Gentil pati sa Judio;"
                },
                {
                    "number": 27,
                    "text": "Huo, bisan pa dose; kag ang Dose mangin akon mga disipulo, kag pagadal-on nila sa ila kaugalingon ang akon ngalan; kag sila ang Dose nga magahandum sa pagdala sa ila kaugalingon sang akon ngalan nga may bug-os nga tinutuyo sang tagipusuon."
                },
                {
                    "number": 28,
                    "text": "Kag kon ginahandum nila nga dal-on sa ila kaugalingon ang akon ngalan nga may bug-os nga tinutuyo sang tagipusuon, ginatawag sila sa paglakat sa bilog nga kalibutan sa pagwali sang akon ebanghelyo sa tagsa ka tawo."
                },
                {
                    "number": 29,
                    "text": "Kag sila ang gin-ordinan ko agud magbunyag sa akon ngalan suno sa sinang ginsulat;"
                },
                {
                    "number": 30,
                    "text": "Kag yara sa inyo inang ginsulat; gani, kinahanglan ninyo himuon ining pagbunyag suno sa mga pulong nga ginsulat."
                },
                {
                    "number": 31,
                    "text": "Kag karon nagahambal ako sa inyo, nga Dose—Tan-awa, ang akon grasya nagakaigo para sa inyo; kinahanglan kamo maglakat sing matarong sa akon atubang kag indi magpakasala."
                },
                {
                    "number": 32,
                    "text": "Kag, tan-awa, kamo ang akon gin-ordinan agud mag-ordin sang mga pari kag mga manunudlo; agud magpahayag sang akon ebanghelyo suno sa gahum sang Balaan nga Espiritu nga yara sa inyo, kag suno sa mga pagtawag kag mga bugay sang Dios sa katawhan;"
                },
                {
                    "number": 33,
                    "text": "Kag ako, si Jesucristo, ang inyo Ginuo kag inyo Dios, naghambal sini."
                },
                {
                    "number": 34,
                    "text": "Ining mga pulong indi iya sang mga tawo ukon sing isa ka tawo, kundi akon; karon, pamatud-an ninyo nga ang mga ini akon kag indi iya sang tawo;"
                },
                {
                    "number": 35,
                    "text": "Kay akon tingug ang nagahambal sang mga ini sa inyo, kay ini ginahatag sang akon Espiritu sa inyo, kag paagi sa akon gahum mabasa ninyo ang mga ini sa tagsa-tagsa; kag luwas nga ini paagi sa akon gahum indi ninyo ini maangkon;"
                },
                {
                    "number": 36,
                    "text": "Gani, makapamatuod kamo nga nabatian ninyo ang akon tingug, kag nakahibalo sang akon mga pulong."
                },
                {
                    "number": 37,
                    "text": "Kag karon, tan-awa, ginahatag ko sa imo Oliver Cowdery, kag amo man kay David Whitmer, nga magpangita kamo sang Dose nga may yara sang handum tuhoy sa akon ginhambal;"
                },
                {
                    "number": 38,
                    "text": "Kag paagi sa ila mga handum kag ila mga buhat makilala ninyo sila."
                },
                {
                    "number": 39,
                    "text": "Kag kon makita ninyo sila ipahayag ninyo ining mga butang sa ila."
                },
                {
                    "number": 40,
                    "text": "Kag magluhod kamo kag magsimba sa Amay sa akon ngalan."
                },
                {
                    "number": 41,
                    "text": "Kag kinahanglan kamo magwali sa kalibutan nga nagasiling: Kinahanglan kamo maghinulsol kag mabunyagan sa ngalan ni Jesucristo;"
                },
                {
                    "number": 42,
                    "text": "Kay ang tanan nga tawo kinahanglan nga maghinulsol kag mabunyagan, kag indi lamang mga lalaki kundi mga babayi, kag mga kabataan nga nakalab-ot na sa edad sang pagkamay-salabton."
                },
                {
                    "number": 43,
                    "text": "Kag karon, pagkatapos nga mabaton ninyo ini, kinahanglan ninyo tumanon ang akon mga kasugoan sa tanan nga butang;"
                },
                {
                    "number": 44,
                    "text": "Kag paagi sa inyo mga kamot magahikot ako sing isa ka dalayawon nga buluhaton sa katawhan tuhoy sa pagpapati sa ila nga nakasala sila agud nga maghinulsol sila, kag agud nga makakari sila sa ginharian sang akon Amay."
                },
                {
                    "number": 45,
                    "text": "Karon, ang mga bugay nga ginahatag ko sa inyo labaw pa sa tanan nga butang."
                },
                {
                    "number": 46,
                    "text": "Kag pagkatapos nga mabaton ninyo ini, kon indi ninyo pagtumanon ang akon mga kasugoan indi kamo maluwas sa ginharian sang akon Amay."
                },
                {
                    "number": 47,
                    "text": "Tan-awa, ako si Jesucristo, ang inyo Ginuo kag inyo Dios, kag inyo Manunubos, nga paagi sa gahum sang akon Espiritu naghambal sini. Amen."
                }
            ]
        },
        "/study/scriptures/dc-testament/dc/19": {
            "uri": "/study/scriptures/dc-testament/dc/19",
            "title": "Doktrina kag mga Kasugtanan 19",
            "data_type": "chapter",
            "chapter_name": "Seksyon 19",
            "chapter_summary": [
                "1–3, Si Cristo may tanan nga gahum; 4–5, Ang tanan nga tawo kinahanglan maghinulsol ukon mag-antos; 6–12, Ang wala’y katapusan nga silot amo ang silot sang Dios; 13–20, Si Cristo nag-antos para sa tanan agud nga indi sila mag-antos kon maghinulsol sila; 21–28, Iwali ang ebanghelyo sang paghinulsol; 29–41, Ipahayag ang maayong balita."
            ],
            "verses": [
                {
                    "number": 1,
                    "text": "Ako ang Alfa kag ang Omega, si Cristo nga Ginuo; huo, bisan pa ako amo sia, ang ginsuguran kag ang katapusan, ang Manunubos sang kalibutan."
                },
                {
                    "number": 2,
                    "text": "Natuman kag natapos ko ang pagbuot niya sa akon nga iya ako, bisan pa ang Amay, parte sa akon—kag ginhimo ko ini agud nga maggahum ko ang tanan nga butang sa akon—"
                },
                {
                    "number": 3,
                    "text": "Ginatigana ko ang tanan nga gahum bisan pa tubtob sa pagguba kay Satanas kag sa iya mga buluhaton sa katapusan sang kalibutan, kag sa katapusan nga dako nga adlaw sang paghukom nga akon ipahanabo sa mga pumuluyo sini nga magahukom sa tagsa ka tawo suno sa iya mga binuhatan kag mga hinimoan."
                },
                {
                    "number": 4,
                    "text": "Kag pat-od gid nga ang tagsa ka tawo kinahanglan nga maghinulsol ukon mag-antos kay ako nga Dios nagapadayon."
                },
                {
                    "number": 5,
                    "text": "Karon, indi ko pagbawion ang mga paghukom nga akon ipahanabo, kundi magapadayon ang mga kasubo, mga paghibi, pagnguyngoy kag pagbagrot sang mga ngipon, huo, sa sinang masalapoan sa akon wala nga kamot."
                },
                {
                    "number": 6,
                    "text": "Apang, wala ginsulat nga mangin wala sing katapusan ang ining pagpaantos, kundi ginsulat nga nagapadayon nga pagpaantos."
                },
                {
                    "number": 7,
                    "text": "Sa liwat, ginsulat nga wala’y katapusan nga silot; gani, mas maathag ini sangsa iban pa nga balaan nga mga kasulatan agud nga makahikot ini sa mga tagipusuon sang katawhan sing lubos para sa pagdayaw sang akon ngalan."
                },
                {
                    "number": 8,
                    "text": "Karon, ipaathag ko sa inyo ining misteryo kay nagakabagay para sa inyo nga mahibaloan pareho nga nakahibalo man ang akon mga apostoles sining misteryo."
                },
                {
                    "number": 9,
                    "text": "Nagahambal ako sa inyo nga mga ginpili para sa sining butang, sing tingob, agud nga makasulod kamo sa akon kapahuwayan."
                },
                {
                    "number": 10,
                    "text": "Kay, tan-awa, ang misteryo sang pagkadiosnon, daw ano kadako ini! Kay, tan-awa, ako nagapadayon, kag ang silot nga ginahatag halin sa akon kamot amo ang nagapadayon nga silot kay Nagapadayon ang akon ngalan. Gani—"
                },
                {
                    "number": 11,
                    "text": "Ang wala’y katapusan nga silot amo ang silot sang Dios."
                },
                {
                    "number": 12,
                    "text": "Ang nagapadayon nga silot amo ang silot sang Dios."
                },
                {
                    "number": 13,
                    "text": "Karon, ginasugo ko ikaw nga maghinulsol, kag magtuman sang akon mga kasugoan nga imo nabaton paagi sa kamot sang akon alagad nga si Joseph Smith Jr. sa akon ngalan;"
                },
                {
                    "number": 14,
                    "text": "Kag paagi sa akon wala’y tupong nga gahum nabaton mo ang mga ini;"
                },
                {
                    "number": 15,
                    "text": "Karon, ginasugo ko ikaw nga maghinulsol—maghinulsol, ukon indi gani sakiton ko ikaw sa baston sang akon baba, kag sa akon kaugot, kag sa akon kaakig, kag ang imo mga pag-antos mangin mapait—kon ano kapait wala ka nakahibalo, kon ano kasakit wala ka nakahibalo, huo, kon ano kabudlay batason wala ka nakahibalo."
                },
                {
                    "number": 16,
                    "text": "Kay tan-awa, ako nga Dios nag-antos sining mga butang para sa tanan agud nga indi sila mag-antos kon maghinulsol sila;"
                },
                {
                    "number": 17,
                    "text": "Apang kon indi sila maghinulsol kinahanglan nila mag-antos pareho man sa akon;"
                },
                {
                    "number": 18,
                    "text": "Sa diin ang amo nga pag-antos nagpakurog sa akon bangod sa kasakit, bisan pa nga Dios, nga pinakagamhanan sa tanan, kag nagwa ang dugo halin sa tagsa ka buho-buho sang panit, kag nag-antos sa lawas pati espiritu—kag luyag kuntani nga indi ko na pag-imnon pa ang mapait nga ilimnan, kag mag-isol—"
                },
                {
                    "number": 19,
                    "text": "Apang, sa Amay ang himaya, kag nag-ambit ako kag natapos ang akon mga pagpanghanda para sa katawhan."
                },
                {
                    "number": 20,
                    "text": "Karon, ginasugo ko ikaw sa liwat nga maghinulsol, ukon indi gani ipaubos ko ikaw sa akon wala’y tupong nga gahum; kag magkumpisar ka sang imo mga sala; ukon indi gani mag-antos ka sining mga silot nga akon ginhambal nga ang pila sa pinakagamay, huo, bisan pa sa pinakadiutay nga bahin natilawan mo na sa tion nga ginpalayo ko ang akon Espiritu."
                },
                {
                    "number": 21,
                    "text": "Kag ginasugo ko ikaw nga wala ka na sing iban pa nga iwali kundi ang paghinulsol, kag indi pag-ipakita ining mga butang sa kalibutan tubtob nga kinaalam para sa akon."
                },
                {
                    "number": 22,
                    "text": "Kay indi sila makasarang sang karne subong, kundi kinahanglan nila magbaton sang gatas; gani, indi nila dapat mahibaloan ining mga butang, ukon indi gani madula sila sing espirituhanon."
                },
                {
                    "number": 23,
                    "text": "Magtuon sa akon, kag magpamati sa akon mga pulong; maglakat sa kalulo sang akon Espiritu; kag makaangkon ka sang paghidaet sa akon."
                },
                {
                    "number": 24,
                    "text": "Ako si Jesucristo; nagkari ako sa kabubut-on sang Amay, kag ginahimo ko ang iya pagbuot."
                },
                {
                    "number": 25,
                    "text": "Kag sa liwat, ginasugo ko ikaw nga indi ka magkaibog sang asawa sang imo isigkatawo; ukon tinguhaan nga patyon ang imo isigkatawo."
                },
                {
                    "number": 26,
                    "text": "Kag sa liwat, ginasugo ko ikaw nga indi ka magdalok sang imo kaugalingon nga pagkabutang, kundi ihatag ini sing maalwan para sa pagpa-imprinta sang Libro ni Mormon nga nagaunod sang kamatuoran kag sang pulong sang Dios—"
                },
                {
                    "number": 27,
                    "text": "Nga amo ang akon pulong sa Gentil agud nga sa indi madugay mapahayag ini sa Judio, nga ang mga Lamanhon ila sini nabilin nga kaliwat, agud nga magpati sila sa ebanghelyo, kag indi na magpaabot pa sang Mesias nga nagkari na."
                },
                {
                    "number": 28,
                    "text": "Kag sa liwat, ginasugo ko ikaw nga magpangamuyo ka sing mabaskog amo man sa imo tagipusuon; huo, sa atubang sang kalibutan amo man sing sekreto, upod sa kadam-an amo man nga nagaisahanon."
                },
                {
                    "number": 29,
                    "text": "Kag ipahayag mo ang maayong balita, huo, ibantala ini sa mga bukid, kag sa tagsa ka mataas nga lugar, kag sa tagsa ka katawhan nga itugot sa imo nga makita."
                },
                {
                    "number": 30,
                    "text": "Kag himuon mo ini sa lubos nga pagpaubos nga nagasalig sa akon, nga wala nagapasipala batok sa mga mapasipalahon."
                },
                {
                    "number": 31,
                    "text": "Kag indi ka maghambal parte sa mga doktrina, kundi magpahayag ka sang paghinulsol kag pagtuo sa Manluluwas, kag kapatawaran sang mga sala paagi sa bunyag, kag paagi sa kalayo, huo, bisan pa sa Balaan nga Espiritu."
                },
                {
                    "number": 32,
                    "text": "Tan-awa, ini importante kag ang katapusan nga kasugoan nga akon ihatag sa imo parte sining butang; kay mangin igo ini para sa imo adlaw-adlaw nga pagpanglakaton, bisan pa tubtob sa katapusan sang imo kabuhi."
                },
                {
                    "number": 33,
                    "text": "Kag kalisud ang mabaton mo kon pabay-an mo ining mga laygay, huo, bisan pa kalaglagan nimo kag sang imo pagkabutang."
                },
                {
                    "number": 34,
                    "text": "Ibaligya ang bahin sang imo pagkabutang, huo, bisan pa ang bahin sang imo mga duta, kag ang tanan luwas sinang kinahanglanon mo para sa pangabuhian sang imo panimalay."
                },
                {
                    "number": 35,
                    "text": "Bayari ang utang nga imo ginkontrata sa manug-imprinta. Hilwaya ang imo kaugalingon halin sa pagkaulipon."
                },
                {
                    "number": 36,
                    "text": "Magbiya sa imo balay kag puluy-an luwas kon luyag mo makita ang imo panimalay;"
                },
                {
                    "number": 37,
                    "text": "Kag maghambal sing hilway sa tanan; huo, magwali, maglaygay, magpahayag sang kamatuoran, bisan pa sa mabaskog nga tingug nga may tunog sang pagsinadya nga nagasinggit—Hosana, hosana, bulahan ang ngalan sang Ginuong Dios!"
                },
                {
                    "number": 38,
                    "text": "Magpangamuyo pirme, kag igabubo ko ang akon Espiritu sa imo, kag mangin dako ang imo bugay—huo, mas dako pa sangsa kon mag-angkon ka sang mga manggad sang duta kag sang pagkaumalagi sini."
                },
                {
                    "number": 39,
                    "text": "Tan-awa, makabasa ka bala sini nga wala nagakasadya kag nagabayaw ang imo tagipusuon sa kalipay?"
                },
                {
                    "number": 40,
                    "text": "Ukon makapadayon ka pa bala bilang bulag nga manugtuytuy?"
                },
                {
                    "number": 41,
                    "text": "Ukon mahimo ka bala mangin mapainubuson kag malulo, kag magdala sang imo kaugalingon nga but-anan sa akon atubang? Huo, magkari sa akon nga imo Manluluwas. Amen."
                }
            ]
        },
        "/study/scriptures/dc-testament/dc/20": {
            "uri": "/study/scriptures/dc-testament/dc/20",
            "title": "Doktrina kag mga Kasugtanan 20",
            "data_type": "chapter",
            "chapter_name": "Seksyon 20",
            "chapter_summary": [
                "1–16, Ang Libro ni Mormon nagapamatuod sang pagkadiosnon sang buluhaton sa ulihing mga adlaw; 17–28, Ang mga doktrina sang pagtuga, pagkalaglag, pagbayad-sala, kag bunyag ginpamatud-an; 29–37, Ang mga layi nga nagadumala sang paghinulsol, pagpakamatarong, pagpakabalaan, kag mga bunyag ginhatag; 38–67, Ang mga tulumanon sang mga elder, mga pari, mga manunudlo, kag mga deacono ginpahayag sing malip-ot; 68–74, Ang mga tulumanon sang mga miyembro, pagbendisyon sang mga kabataan, kag ang pamaagi sang pagbunyag ginpahayag; 75–84, Ang pangsakramento nga mga pangamuyo kag mga pagsulundan nga nagadumala sang mga miyembro sang Simbahan ginhatag."
            ],
            "verses": [
                {
                    "number": 1,
                    "text": "Ang pagsugod sang Simbahan ni Cristo sa sining ulihing mga adlaw kag subong isa ka libo walo ka gatos kag traynta ka tuig na humalin sang pagkari sang aton Ginuo kag Manluluwas nga si Jesucristo sa unod, nga ini gin-organisar sa husto nga paagi kag ginpahamtang nga suno sa mga layi sang aton pungsod, paagi sa pagbuot kag mga kasugoan sang Dios, sa ika-apat nga bulan, kag sa ika-anum nga adlaw sang bulan nga ginatawag nga Abril—"
                },
                {
                    "number": 2,
                    "text": "Nga ang amo nga mga kasugoan ginhatag kay Joseph Smith Jr., nga gintawag sang Dios, kag gin-ordinan bilang isa ka apostoles ni Jesucristo agud mangin ang pinakauna nga elder sang sini nga simbahan;"
                },
                {
                    "number": 3,
                    "text": "Kag kay Oliver Cowdery nga gintawag man sang Dios nga isa ka apostoles ni Jesucristo agud mangin ika-duha nga elder sang sini nga simbahan, kag gin-ordinan ni Joseph Smith;"
                },
                {
                    "number": 4,
                    "text": "Kag ini suno sa grasya sang aton Ginuo kag Manluluwas nga si Jesucristo nga sa iya ang tanan nga himaya, subong kag tubtob sa wala’y katapusan. Amen."
                },
                {
                    "number": 5,
                    "text": "Pagkatapos nga pat-od nga ginpahayag sa sining una nga elder nga nabaton niya ang kapatawaran sang iya mga sala, nagumon sia liwat sa mga bugal sang kalibutan;"
                },
                {
                    "number": 6,
                    "text": "Apang pagkatapos nga maghinulsol, kag magpaubos sang iya kaugalingon sing matuod-tuod paagi sa pagtuo, ang Dios nagbulig sa iya paagi sa balaan nga anghel nga ang dagway sini pareho sang kilat, kag ang mga nasul-ob sini matinlo kag maputi nga labaw sa tanan nga iban pa nga kaputian;"
                },
                {
                    "number": 7,
                    "text": "Kag naghatag sa iya sang mga kasugoan nga naghatag inspirasyon sa iya;"
                },
                {
                    "number": 8,
                    "text": "Kag naghatag sa iya sang ikasarang halin sa kahitaasan paagi sa mga instrumento nga sang antes pa ginhanda para sa paglubad sang Libro ni Mormon;"
                },
                {
                    "number": 9,
                    "text": "Nga nagaunod sang kasulatan sang nalaglag nga katawhan, kag sang kabug-osan sang ebanghelyo ni Jesucristo sa mga Gentil kag amo man sa mga Judio;"
                },
                {
                    "number": 10,
                    "text": "Nga ginhatag paagi sa inspirasyon, kag ginpamatud-an sa iban paagi sa pag-alagad sang mga anghel, kag ginapahayag nila sa kalibutan—"
                },
                {
                    "number": 11,
                    "text": "Nga nagapakita sa kalibutan nga ang balaan nga mga kasulatan matuod, kag ang Dios nagahatag inspirasyon sa mga tawo kag nagatawag sa ila sa sining balaan nga buluhaton sa sining panahon kag henerasyon, amo man sa dumaan nga mga henerasyon;"
                },
                {
                    "number": 12,
                    "text": "Gani nagapakita nga amo man sia sa gihapon nga Dios kahapon, subong, kag tubtob sa wala’y katapusan. Amen."
                },
                {
                    "number": 13,
                    "text": "Gani, bangod nga may mabaskog ini nga mga saksi nga paagi sa ila pagahukman ang kalibutan, huo, bisan pa ang tanan nga magabaton pagkatapos sini sang ihibalo parte sining buluhaton."
                },
                {
                    "number": 14,
                    "text": "Kag ang inang nagabaton sini nga may pagtuo, kag nagahimo sang pagkamatarong magabaton sang korona sang kabuhi nga wala’y katapusan;"
                },
                {
                    "number": 15,
                    "text": "Apang ang inang nagapatig-a sang ila mga tagipusuon sa pagkawala’y pagtuo, kag nagasikway sini, magaresulta ini sa ila kaugalingon nga pagkondenar—"
                },
                {
                    "number": 16,
                    "text": "Kay ang Ginuong Dios naghambal sini; kag kita nga mga elder sang simbahan nakabati kag nagapamatuod sang mga pulong sang mahimayaon nga Hari sa kahitaasan, nga sa iya ang himaya tubtob sa wala’y katapusan. Amen."
                },
                {
                    "number": 17,
                    "text": "Paagi sining mga butang nakahibalo kita nga may yara sang Dios sa langit nga wala’y dulonan kag wala’y katapusan, halin sa wala’y katapusan tubtob sa wala’y katapusan amo man gihapon ang nagapadayon nga Dios nga nagporma sang langit kag duta, kag sang tanan nga butang nga yara sa mga ini;"
                },
                {
                    "number": 18,
                    "text": "Kag gintuga niya ang tawo, lalaki kag babayi sa iya kaugalingon nga dagway kag sa iya kaugalingon nga kaangay, gintuga niya sila;"
                },
                {
                    "number": 19,
                    "text": "Kag ginhatagan sila sang mga kasugoan nga higugmaon kag alagaran nila sia, ang nagaisahanon nga buhi kag matuod nga Dios, kag sia lamang ang ila simbahon."
                },
                {
                    "number": 20,
                    "text": "Apang bangod sa paglapas sining balaan nga mga layi ang tawo nangin lawasnon kag yawan-on, kag nalaglag sa sala."
                },
                {
                    "number": 21,
                    "text": "Gani, ang Dios nga Makagagahum naghatag sang iya Bugtong nga Anak, suno sa nasulat sa sadtong balaan nga mga kasulatan nga nagpahayag parte sa iya."
                },
                {
                    "number": 22,
                    "text": "Gintentar sia apang wala nagsapak sang mga ini."
                },
                {
                    "number": 23,
                    "text": "Ginlansang sia, napatay, kag nabanhaw sa ika-tatlo nga adlaw;"
                },
                {
                    "number": 24,
                    "text": "Kag nagsaka sa langit agud magpungko sa tuo nayon nga kamot sang Amay, sa paghari sa wala’y tupong nga gahum suno sa pagbuot sang Amay;"
                },
                {
                    "number": 25,
                    "text": "Agud nga ang tanan nga magpati kag magpabunyag sa iya balaan nga ngalan kag magpadayon nga may pagtuo tubtob sa katapusan, maluwas—"
                },
                {
                    "number": 26,
                    "text": "Indi lamang inang mga nagtuo pagkatapos nga nagkari sia sa unod sa kasagsagan sang panahon, kundi ang tanan-tanan man halin pa sa ginsuguran, ang tanan nga nagkabuhi antes sia nagkari, nga nagpati sa mga pulong sang balaan nga mga propeta, nga nagpamulong samtang natandog sila sang dulot sang Balaan nga Espiritu, nga nagsaksi sing matuod sa iya sa tanan nga butang, magaangkon sang kabuhi nga wala’y katapusan,"
                },
                {
                    "number": 27,
                    "text": "Kag amo man sinang magaabot pa pagkatapos kay Cristo nga magapati sa mga bugay kag mga tawag sang Dios sa pag-alagad paagi sa Balaan nga Espiritu nga nagapamatuod parte sa Amay kag sa Anak;"
                },
                {
                    "number": 28,
                    "text": "Nga ang Amay, Anak kag Balaan nga Espiritu isa ka Dios nga wala’y dulonan kag wala’y katapusan. Amen."
                },
                {
                    "number": 29,
                    "text": "Kag nakahibalo kita nga ang tanan nga tawo kinahanglan maghinulsol kag magpati sa ngalan ni Jesucristo, kag magsimba sa Amay sa iya ngalan, kag magpadayon nga may pagtuo sa iya ngalan tubtob sa katapusan, ukon indi gani indi sila maluwas sa ginharian sang Dios."
                },
                {
                    "number": 30,
                    "text": "Kag nakahibalo kami nga ang pagpakamatarong paagi sa grasya sang aton Ginuo kag Manluluwas nga si Jesucristo matarong kag matuod;"
                },
                {
                    "number": 31,
                    "text": "Kag nakahibalo man kita nga ang pagpakabalaan paagi sa grasya sang aton Ginuo kag Manluluwas nga si Jesucristo matarong kag matuod, sa tanan nga nagahigugma kag nagaalagad sa Dios sa bug-os nila nga ikasarang, hunahuna, kag kusog."
                },
                {
                    "number": 32,
                    "text": "Apang may posibilidad nga ang tawo mahamulag sa grasya kag magpalayo sa buhi nga Dios;"
                },
                {
                    "number": 33,
                    "text": "Gani, paandaman kag papangamuyuon pirme ang simbahan, agud indi sila mahulog sa tentasyon;"
                },
                {
                    "number": 34,
                    "text": "Huo, kag bisan pa inang mga ginpakabalaan paandaman man."
                },
                {
                    "number": 35,
                    "text": "Kag nakahibalo kita nga ining mga butang matuod kag suno sa mga rebelasyon ni Juan nga wala nagadugang ukon nagaiban halin sa propesiya sang iya libro, sa balaan nga mga kasulatan, ukon sa mga rebelasyon sang Dios nga igapahayag sa palaabuton paagi sa dulot kag gahum sang Balaan nga Espiritu, sa tingug sang Dios, ukon sa pag-alagad sang mga anghel."
                },
                {
                    "number": 36,
                    "text": "Kag ang Ginuong Dios naghambal sini; kag sa iya balaan nga ngalan ang pasidungog, gahum kag himaya subong kag sa wala’y katapusan. Amen."
                },
                {
                    "number": 37,
                    "text": "Kag sa liwat, bilang kasugoan sa simbahan parte sa pamaagi sang bunyag—Ang tanan nga nagapaubos sang ila kaugalingon sa atubang sang Dios, kag nagahandum nga mabunyagan, kag nagakari upod ang masinulub-on nga mga tagipusuon kag mahinulsulon nga mga espiritu, kag nagapakita sa simbahan nga matuod gid sila nga nagahinulsol sang tanan nila nga sala, kag handa sa pagdala sa ila kaugalingon sang ngalan ni Jesucristo nga may determinasyon sa pag-alagad sa iya tubtob sa katapusan, kag matuod nga magpakita paagi sa ila mga buhat nga nabaton nila ang Espiritu ni Cristo para sa kapatawaran sang ila mga sala, dapat batonon paagi sa bunyag sa iya simbahan."
                },
                {
                    "number": 38,
                    "text": "Ang tulumanon sang mga elder, mga pari, mga manunudlo, mga deacono, kag mga miyembro sang simbahan ni Cristo—Ang apostoles isa ka elder, kag iya tawag ang pagbunyag;"
                },
                {
                    "number": 39,
                    "text": "Kag pag-ordin sing iban pa nga mga elder, mga pari, mga manunudlo, kag mga deacono;"
                },
                {
                    "number": 40,
                    "text": "Kag pagpakamaayo sang tinapay kag alak—ang mga simbolo sang unod kag dugo ni Cristo—"
                },
                {
                    "number": 41,
                    "text": "Kag pagkompirma sinang mabunyagan sa simbahan, paagi sa pagtakdong sang mga kamot para sa bunyag sang kalayo kag sang Balaan nga Espiritu, suno sa balaan nga mga kasulatan;"
                },
                {
                    "number": 42,
                    "text": "Kag pagtudlo, pagpaathag, paglaygay, pagbunyag, kag pagbantay sa mga miyembro sang simbahan;"
                },
                {
                    "number": 43,
                    "text": "Kag pagkompirma sang simbahan paagi sa pagtakdong sang mga kamot, kag paghatag sang Balaan nga Espiritu;"
                },
                {
                    "number": 44,
                    "text": "Kag pagpamuno sa tanan nga miting."
                },
                {
                    "number": 45,
                    "text": "Ang mga elder dapat magpamuno sang mga miting samtang ginatuytuyan sila sang Balaan nga Espiritu suno sa mga kasugoan kag mga rebelasyon sang Dios."
                },
                {
                    "number": 46,
                    "text": "Ang tulumanon sang pari amo ang pagwali, pagtudlo, pagpaathag, paglaygay, kag pagbunyag, kag pagpakamaayo kag pagpanagtag sang sakramento,"
                },
                {
                    "number": 47,
                    "text": "Kag pagbisita sa balay sang tagsa ka miyembro, kag paglaygay sa ila nga magpangamuyo sing mabaskog kag sing sekreto kag sa paghimo sang tanan nga tulumanon sa panimalay."
                },
                {
                    "number": 48,
                    "text": "Kag mahimo man sia mag-ordin sing iban pa nga mga pari, mga manunudlo, kag mga deacono."
                },
                {
                    "number": 49,
                    "text": "Kag dapat magpamuno sia sang mga miting kon wala sing nagatambong nga elder;"
                },
                {
                    "number": 50,
                    "text": "Apang kon may nagatambong nga elder, dapat magwali lamang sia, magpaathag, maglaygay, kag magbunyag,"
                },
                {
                    "number": 51,
                    "text": "Kag magbisita sa balay sang tagsa ka miyembro nga nagalaygay sa ila sa pagpangamuyo sing mabaskog kag sing sekreto kag maghimo sang tanan nga tulumanon sa panimalay."
                },
                {
                    "number": 52,
                    "text": "Sa tanan sining mga tulumanon ang pari dapat magbulig sa elder kon kinahanglanon."
                },
                {
                    "number": 53,
                    "text": "Ang tulumanon sang manunudlo amo ang pagbantay pirme sa mga miyembro sang simbahan, kag mag-upod kag magpabakod sa ila;"
                },
                {
                    "number": 54,
                    "text": "Kag siguroha nga wala sang kalainan sa simbahan, ukon paglainay sang buot, ukon pagbinutig, pagpanglibak, ukon paghambal sang malain;"
                },
                {
                    "number": 55,
                    "text": "Kag siguroha nga nagatipon pirme ang simbahan, kag siguroha man nga ang tanan nga miyembro nagahimo sang ila tulumanon."
                },
                {
                    "number": 56,
                    "text": "Kag dapat magpamuno sia sang mga miting kon wala ang elder ukon pari—"
                },
                {
                    "number": 57,
                    "text": "Kag dapat buligan pirme sang mga deacono sa tanan sang iya mga tulumanon sa simbahan kon kinahanglanon."
                },
                {
                    "number": 58,
                    "text": "Apang ang mga manunudlo ukon mga deacono wala sang awtoridad sa pagbunyag, pagpakamaayo kag pagpanagtag sang sakramento, ukon pagtakdong sang mga kamot;"
                },
                {
                    "number": 59,
                    "text": "Apang, dapat sila magpaandam, magpaathag, maglaygay, kag magtudlo, kag mag-agda sa tanan nga magkari kay Cristo."
                },
                {
                    "number": 60,
                    "text": "Ang tagsa ka elder, pari, manunudlo, ukon deacono dapat ordinan suno sa mga bugay kag mga tawag sang Dios sa iya sa pag-alagad; kag dapat ordinan sia paagi sa gahum sang Balaan nga Espiritu nga yara sa isa nga nagaordin sa iya."
                },
                {
                    "number": 61,
                    "text": "Ang nagkalain-lain nga mga elder nga kalakip sining simbahan ni Cristo dapat magtipon sa komperensya isa ka beses sa tatlo ka bulan, ukon sa tagsa ka tion nga imando ukon pilion sang amo nga mga komperensya;"
                },
                {
                    "number": 62,
                    "text": "Kag ang amo nga mga komperensya dapat magpatuman sang kon ano man nga mga buluhaton sa simbahan ang kinahanglan nga himuon sa sina nga tion."
                },
                {
                    "number": 63,
                    "text": "Ang mga elder dapat magbaton sang ila mga lisensya halin sa iban nga mga elder, paagi sa boto sang mga miyembro sang simbahan sa diin sila kabahin, ukon halin sa mga komperensya."
                },
                {
                    "number": 64,
                    "text": "Ang tagsa ka pari, manunudlo, ukon deacono nga ginaordinan sing isa ka pari, mahimo magbaton sing isa ka sertipiko halin sa iya sa sina nga tion sa diin ang amo nga sertipiko kon ipakita sa isa ka elder, magahatag sa iya sang deretso sa pag-angkon sang lisensya nga magaawtorisar sa iya sa paghikot sang mga tulumanon sang iya tawag sa pag-alagad, ukon mabaton niya ini halin sa komperensya."
                },
                {
                    "number": 65,
                    "text": "Sa diin may yara sang sanga sang simbahan nga naorganisar sa husto nga paagi, wala sang tawo nga dapat ordinan sa bisan ano nga palangakoan sa sini nga simbahan nga wala sang boto sang mga yara sa sina nga simbahan;"
                },
                {
                    "number": 66,
                    "text": "Apang ang nagapangulo nga mga elder, nagabiyahe nga mga obispo, mga mataas nga konseho, mga mataas nga pari, kag mga elder, makaangkon sang pribilihiyo sa pag-ordin sa diin wala sang sanga sang simbahan nga mahimo magpatawag sang pagboto."
                },
                {
                    "number": 67,
                    "text": "Ang tagsa ka pangulo sang mataas nga pagkapari (ukon nagapangulo nga elder), obispo, miyembro sang mataas nga konseho, kag mataas nga pari, dapat ordinan sa direksyon sing isa ka mataas nga konseho ukon pangkabilogan nga komperensya."
                },
                {
                    "number": 68,
                    "text": "Ang tulumanon sang mga miyembro pagkatapos nga mabaton sila paagi sa bunyag—Ang mga elder ukon mga pari dapat may nagakaigo nga tion sa pagpaathag sang tanan nga butang parte sa simbahan ni Cristo sa panghangop sang mga miyembro, antes sa ila pag-ambit sang sakramento kag pagkompirma paagi sa pagtakdong sang mga kamot sang mga elder, agud nga ang tanan nga butang mahimo sa husto nga paagi."
                },
                {
                    "number": 69,
                    "text": "Kag ang mga miyembro dapat magpakita sa atubang sang mga miyembro sang simbahan, kag amo man sa atubang sang mga elder, paagi sa diosnon nga pagginawi kag paghambal nga nagakaangay sila sa pag-ambit sini, agud nga ang ila mga buhat kag pagtuo mangin nagakasanto sa balaan nga mga kasulatan—nga nagalakat sa pagkabalaan sa atubang sang Ginuo."
                },
                {
                    "number": 70,
                    "text": "Ang tagsa ka miyembro sang simbahan ni Cristo nga may mga kabataan dapat magdala sa ila sa mga elder nga dapat magtakdong sang ila mga kamot sa mga ini sa atubang sang mga miyembro sang simbahan sa ngalan ni Jesucristo, kag pakamaayohon sila sa iya ngalan."
                },
                {
                    "number": 71,
                    "text": "Wala sing bisan sin-o nga mabaton sa simbahan ni Cristo luwas kon nakalab-ot sia sa edad sang pagkamay-salabton sa atubang sang Dios, kag sarang na nga maghinulsol."
                },
                {
                    "number": 72,
                    "text": "Ang bunyag pagapatigayonon sa masunod nga paagi sa tanan nga nagahinulsol—"
                },
                {
                    "number": 73,
                    "text": "Ang tawo nga gintawag sang Dios kag may awtoridad halin kay Jesucristo sa pagbunyag, dapat magpanaog sa tubig upod ang tawo nga nagkadto agud bunyagan, kag magasiling nga ginatawag sia sa iya ngalan: Sa awtoridad nga ginhatag sa akon ni Jesucristo, ginabunyagan ko ikaw sa ngalan sang Amay, kag sang Anak, kag sang Balaan nga Espiritu. Amen."
                },
                {
                    "number": 74,
                    "text": "Dayon itugmaw niya sia sa tubig, kag ipabutwa liwat halin sa tubig."
                },
                {
                    "number": 75,
                    "text": "Kinahanglanon nga magtipon pirme ang simbahan sa pag-ambit sang tinapay kag alak bilang pagpanumdum sang Ginuong Jesus;"
                },
                {
                    "number": 76,
                    "text": "Kag ang elder ukon pari dapat magpakamaayo sini; kag sa sini nga paagi dapat pakamaayohon niya ini—magluhod sia upod sang mga miyembro sang simbahan kag magtawag sa Amay sa hugot nga pagpangamuyo nga nagasiling:"
                },
                {
                    "number": 77,
                    "text": "O Dios, ang Wala’y Katapusan nga Amay, nagapangabay kami sa imo sa ngalan sang imo Anak, nga si Jesucristo, sa pagpakamaayo kag pagpakabalaan sining tinapay sa mga kalag sang tanan sadtong magaambit sini, agud sila makakaon bilang pagpanumdum sang lawas sang imo Anak, kag magsaksi sa imo, O Dios, ang Wala’y Katapusan nga Amay, nga handa sila sa pagdala sa ila kaugalingon sang ngalan sang imo Anak, kag dalayon nga magdumdum sa iya kag magtuman sang iya mga kasugoan nga iya ginhatag sa ila; agud ila dalayon nga maangkon ang iya Espiritu sa pag-upod sa ila. Amen."
                },
                {
                    "number": 78,
                    "text": "Ini ang paagi sa pagpakamaayo sang alak—dapat kuhaon niya man ang ilimnan, kag magsiling:"
                },
                {
                    "number": 79,
                    "text": "O Dios, ang Wala’y Katapusan nga Amay, nagapangabay kami sa imo sa ngalan sang imo Anak, nga si Jesucristo, sa pagpakamaayo kag pagpakabalaan sining alak sa mga kalag sang tanan sadtong magainom sini, agud ila ini mahimo bilang pagpanumdum sang dugo sang imo Anak, nga ginpaagay para sa ila; agud sila makasaksi sa imo, O Dios, ang Wala’y Katapusan nga Amay, nga ila sia dalayon nga ginadumdum, agud ila maangkon ang iya Espiritu sa pag-upod sa ila. Amen."
                },
                {
                    "number": 80,
                    "text": "Ang bisan sin-o nga miyembro sang simbahan ni Cristo nga nagalapas, ukon masapwan nga nakasala, dapat pamatbatan suno sa mando sang balaan nga mga kasulatan."
                },
                {
                    "number": 81,
                    "text": "Mangin tulumanon sang nagkalain-lain nga mga kongregasyon sang simbahan nga kalakip sang simbahan ni Cristo ang pagpadala sing isa ukon sobra pa nga mga manunudlo sa pagtambong sa nagkalain-lain nga mga komperensya nga pagahiwaton sang mga elder sang simbahan,"
                },
                {
                    "number": 82,
                    "text": "Upod ang listahan sang mga ngalan sing pila ka mga miyembro nga nagpabunyag sa simbahan humalin sang nagligad nga komperensya; ukon ipadala ang listahan paagi sa pila ka mga pari; agud nga isa ka listahan sang tanan nga ngalan sang mga miyembro sang bilog nga simbahan matago sa isa ka libro sing isa sang mga elder nga pilion sing iban nga elder sa tagsa ka tion;"
                },
                {
                    "number": 83,
                    "text": "Kag amo man, kon may bisan sin-o nga ginpagwa sa simbahan, agud nga ang ila ngalan mapanas halin sa listahan sang mga ngalan sa pangkabilogan nga simbahan."
                },
                {
                    "number": 84,
                    "text": "Ang tanan nga miyembro nga magabiya sa kongregasyon sang simbahan sa diin sila nagapuyo, kon magsaylo sa isa ka kongregasyon sang simbahan nga indi sila kilala, mahimo magdala sang sulat nga nagapamatuod nga aktibo kag maayo sila nga mga miyembro, nga ang amo nga sertipiko mahimo nga pirmahan sing bisan sin-o nga elder ukon pari kon ang miyembro nga magabaton sang sulat personal nga nakakilala sa elder ukon priest, ukon mahimo man ini pirmahan sang mga manunudlo ukon mga deacono sang simbahan."
                }
            ]
        },
        "/study/scriptures/dc-testament/dc/21": {
            "uri": "/study/scriptures/dc-testament/dc/21",
            "title": "Doktrina kag mga Kasugtanan 21",
            "data_type": "chapter",
            "chapter_name": "Seksyon 21",
            "chapter_summary": [
                "1–3, Si Joseph Smith gintawag nga mangin manugpanan-aw, taglubad, propeta, apostoles kag elder; 4–8, Ang iya pulong magagiya sang kaayohan sang Sion; 9–12, Ang mga Santos magapati sa iya mga pulong kon maghambal sia sini paagi sa Manugpasulhay."
            ],
            "verses": [
                {
                    "number": 1,
                    "text": "Tan-awa, amligi ang isa ka kasulatan sa tunga ninyo; kag sa diri tawgon ka nga isa ka manugpanan-aw, taglubad, propeta, apostoles ni Jesucristo, elder sang simbahan paagi sa pagbuot sang Dios nga Amay, kag sa grasya sang imo Ginuong Jesucristo,"
                },
                {
                    "number": 2,
                    "text": "Nga may inspirasyon sang Balaan nga Espiritu sa pag-organisar sang simbahan, kag sa pagpauswag sini para sa kaayohan sang pinakabalaan nga pagtuo."
                },
                {
                    "number": 3,
                    "text": "Ang ini nga simbahan gin-organisar kag ginpahamtang sa tuig sang inyo Ginuo isa ka libo walo ka gatos kag traynta, sa ika-apat nga bulan, kag sa ika-anum nga adlaw sang bulan nga ginatawag nga Abril."
                },
                {
                    "number": 4,
                    "text": "Gani, kamo nga kon sayuron ang simbahan, magpamati sa tanan niya nga pulong kag kasugoan nga ihatag niya sa inyo sa iya pagbaton sang mga ini, nga nagalakat sa bug-os nga pagkabalaan sa akon atubang;"
                },
                {
                    "number": 5,
                    "text": "Kay ang iya pulong batonon ninyo nga daw pareho lang nga ini halin sa akon kaugalingon nga baba, sa tanan nga pagpaumod kag pagtuo."
                },
                {
                    "number": 6,
                    "text": "Kay sa paghimo sining mga butang ang mga puwertahan sang impiyerno indi makadaug batok sa inyo; huo, kag tabugon sang Ginuong Dios ang mga gahum sang kadulom halin sa inyo, kag pauyogon ang kalangitan para sa inyo kaayohan, kag sa himaya sang iya ngalan."
                },
                {
                    "number": 7,
                    "text": "Kay ini ang siling sang Ginuong Dios: Ginhatagan ko sia inspirasyon nga pauswagon ang kaayohan sang Sion sa dako nga gahum para sa kaayohan, kag nakahibalo ako sang iya katutum, kag nabatian ko ang iya mga pangamuyo."
                },
                {
                    "number": 8,
                    "text": "Huo, nasaksihan ko ang iya paghibi para sa Sion, kag himuon ko nga indi na sia magpangalisud pa sa iya; kay ang iya tion nag-abot na nga magpangalipay sia bangod sa kapatawaran sang iya mga sala, kag sa ginapakita ko nga mga pagpakamaayo sa iya mga binuhatan."
                },
                {
                    "number": 9,
                    "text": "Kay, tan-awa, pakamaayohon ko ang tanan nga nagapangabudlay sa akon ulubasan sang dako nga pagpakamaayo, kag magapati sila sa iya mga pulong nga ihatag sa iya paagi sa akon sang Manugpasulhay nga nagapamatuod nga si Jesus ginlansang sang makasasala nga mga tawo para sa mga sala sang kalibutan, huo, para sa kapatawaran sang mga sala sa mahinulsulon nga tagipusuon."
                },
                {
                    "number": 10,
                    "text": "Karon, akon pagbuot nga dapat maordinan mo sia, Oliver Cowdery nga akon apostoles;"
                },
                {
                    "number": 11,
                    "text": "Kag ini isa ka pagsulundan sa imo nga ikaw isa ka elder sa idalom sang iya kamot, nga sia ang una sa imo, agud nga mangin elder ka sa sining simbahan ni Cristo nga nagadala sang akon ngalan—"
                },
                {
                    "number": 12,
                    "text": "Kag mangin una nga manugwali sang sining simbahan sa mga miyembro sini, kag sa kalibutan, huo, sa mga Gentil; huo, kag ini ang siling sang Ginuong Dios, tan-awa, tan-awa! sa mga Judio man. Amen."
                }
            ]
        },
        "/study/scriptures/dc-testament/dc/22": {
            "uri": "/study/scriptures/dc-testament/dc/22",
            "title": "Doktrina kag mga Kasugtanan 22",
            "data_type": "chapter",
            "chapter_name": "Seksyon 22",
            "chapter_summary": [
                "1, Ang bunyag isa ka bag-o kag wala’y katapusan nga kasugtanan; 2–4, Kinahanglanon ang bunyag nga ginahikot sang may nagakaigo nga awtoridad."
            ],
            "verses": [
                {
                    "number": 1,
                    "text": "Tan-awa, ginasiling ko sa inyo nga ang tanan nga daan nga mga kasugtanan ginpatapos ko paagi sining butang; kag ini isa ka bag-o kag wala’y katapusan nga kasugtanan bisan pa inang halin sa ginsuguran."
                },
                {
                    "number": 2,
                    "text": "Gani, bisan pa nga ang isa ka tawo mabunyagan sing isa ka gatos ka beses wala ini pulos sa iya, kay indi kamo makasulod sa makitid nga puwertahan bangod sa layi ni Moises, kag indi man bangod sa inyo patay nga mga binuhatan."
                },
                {
                    "number": 3,
                    "text": "Kay bangod sa inyo patay nga mga binuhatan nga ginapauswag ko ining katapusan nga kasugtanan kag ining simbahan sa akon, bisan pa pareho sa dumaan nga panahon."
                },
                {
                    "number": 4,
                    "text": "Karon, magsulod kamo sa puwertahan suno sa akon ginsugo, kag indi pagtinguhai ang paglaygay sa inyo Dios."
                }
            ]
        },
        "/study/scriptures/dc-testament/dc/23": {
            "uri": "/study/scriptures/dc-testament/dc/23",
            "title": "Doktrina kag mga Kasugtanan 23",
            "data_type": "chapter",
            "chapter_name": "Seksyon 23",
            "chapter_summary": [
                "1–7, Ining una nga mga disipulo gintawag sa pagwali, paglaygay, kag pagpabakod sang Simbahan."
            ],
            "verses": [
                {
                    "number": 1,
                    "text": "Tan-awa, nagahambal ako sa imo, Oliver, sing pila lamang ka pulong. Tan-awa, bulahan ka, kag wala ka sa idalom sang pagkondenar. Apang mag-andam sa bugal, agud indi ka magsulod sa tentasyon."
                },
                {
                    "number": 2,
                    "text": "Ipahibalo ang imo tawag sa pag-alagad sa simbahan, kag amo man sa kalibutan, kag pagabuksan ang imo tagipusuon sa pagwali sang kamatuoran sugod subong kag tubtob sa wala’y katapusan. Amen."
                },
                {
                    "number": 3,
                    "text": "Tan-awa, nagahambal ako sa imo, Hyrum, sing pila lamang ka pulong; kay wala ka man sa idalom sang pagkondenar, kag ang imo tagipusuon nabuksan, kag ang imo dila nalugakan; kag ang imo tawag amo ang paglaygay, kag pagpabakod sang simbahan sing dalayon. Gani, ang imo tulumanon para sa simbahan sing wala’y katapusan, kag ini bangod sang imo panimalay. Amen."
                },
                {
                    "number": 4,
                    "text": "Tan-awa, nagahambal ako sa imo sing pila lamang ka pulong, Samuel; kay wala ka man sa idalom sang pagkondenar, kag ang imo tawag amo ang paglaygay, kag pagpabakod sang simbahan; kag wala ka pa ginatawag sa pagwali sa kalibutan. Amen."
                },
                {
                    "number": 5,
                    "text": "Tan-awa, nagahambal ako sa imo sing pila lamang ka pulong, Joseph; kay wala ka man sa idalom sang pagkondenar, kag ang imo man nga tawag amo ang paglaygay, kag pagpabakod sang simbahan; kag ini ang imo tulumanon sugod subong kag tubtob sa wala’y katapusan. Amen."
                },
                {
                    "number": 6,
                    "text": "Tan-awa, ginapahayag ko sa imo, Joseph Knight, paagi sining mga pulong nga kinahanglan mo pas-anon ang imo krus paagi sa pagpangamuyo sing mabaskog sa atubang sang kalibutan amo man sing sekreto, kag sa sulod sang imo panimalay, kag upod sang imo mga abyan, kag sa tanan nga lugar."
                },
                {
                    "number": 7,
                    "text": "Kag, tan-awa, tulumanon mo ang pagbuylog sa matuod nga simbahan, kag sa paglaygay sing dalayon agud nga mabaton mo ang padya sang sinang nagapangabudlay. Amen."
                }
            ]
        },
        "/study/scriptures/dc-testament/dc/24": {
            "uri": "/study/scriptures/dc-testament/dc/24",
            "title": "Doktrina kag mga Kasugtanan 24",
            "data_type": "chapter",
            "chapter_name": "Seksyon 24",
            "chapter_summary": [
                "1–9, Si Joseph Smith gintawag sa paglubad, pagwali, kag pagpaathag sang balaan nga mga kasulatan; 10–12, Si Oliver Cowdery gintawag sa pagwali sang ebanghelyo; 13–19, Ang layi ginpahayag parte sa mga milagro, mga sumpa, pagtaktak sang yab-ok sa mga tiil, kag paglakat nga wala sang pitaka ukon balalonan."
            ],
            "verses": [
                {
                    "number": 1,
                    "text": "Tan-awa, gintawag ka kag ginpili sa pagsulat sang Libro ni Mormon, kag sa pag-alagad para sa akon; kag ginluwas ko ikaw halin sa imo mga pag-antos, kag ginsugo ka gani naluwas ka halin sa tanan mo nga kaaway, kag naluwas ka halin sa mga gahum ni Satanas kag halin sa kadulom!"
                },
                {
                    "number": 2,
                    "text": "Apang, indi ko mapalampasan ang imo mga paglapas; apang, maglakat kag sugod subong indi na magpakasala."
                },
                {
                    "number": 3,
                    "text": "Tumana sing maayo ang imo palangakoan; kag pagkatapos nga matamnan mo ang imo kaumahan kag amligan ang mga ini, magkadto sing gilayon sa mga kongregasyon sang simbahan nga yara sa Colesville, Fayette, kag Manchester, kag sapopohon ka sang mga ini; kag pakamaayohon ko sila sing espirituhanon kag dutan-on;"
                },
                {
                    "number": 4,
                    "text": "Apang kon indi ka nila pagbatonon, mapadala ako sa ila sang sumpa imbes sang pagpakamaayo."
                },
                {
                    "number": 5,
                    "text": "Kag padayona ang pagtawag sa Dios sa akon ngalan, kag pagsulat sang mga butang nga ihatag sa imo sang Manugpasulhay, kag pagpaathag sang tanan nga balaan nga mga kasulatan sa mga miyembro sang simbahan."
                },
                {
                    "number": 6,
                    "text": "Kag ihatag sa imo sa mismo nga tion kon ano ang imo ipahayag kag isulat, kag dapat pamatian nila ini, ukon indi gani mapadala ako sa ila sang sumpa imbes sang pagpakamaayo."
                },
                {
                    "number": 7,
                    "text": "Kay dapat ihatag mo ang lubos mo nga pag-alagad sa Sion; kag sa sini magaangkon ka sang kusog."
                },
                {
                    "number": 8,
                    "text": "Magpadayon sa pihak sang mga pag-antos, kay makaangkon ka sing madamo sini; apang batasa ang mga ini, kay, yari karon, ako kaupod mo sa gihapon, bisan pa tubtob sa katapusan sang imo nga mga adlaw."
                },
                {
                    "number": 9,
                    "text": "Kag indi ka makaangkon sang kusog sa dutan-on nga mga pagpangabudlay kay indi ini ang imo tawag sa pag-alagad. Hikota ang imo tawag kag maangkon mo ang imo kinahanglanon sa pagtuman sing maayo sang imo palangakoan, kag sa pagpaathag sang tanan nga balaan nga mga kasulatan, kag padayona ang pagtakdong sang mga kamot kag pagkompirma sang mga miyembro sang simbahan."
                },
                {
                    "number": 10,
                    "text": "Kag ang imo utod nga si Oliver dapat magpadayon sa pagdala sang akon ngalan sa kalibutan, kag amo man sa simbahan. Kag dapat ipahayag niya ang tanan nga iya masarangan bilang pagsuporta sang akon buluhaton; kag yari karon, ako kaupod niya sa gihapon tubtob sa katapusan."
                },
                {
                    "number": 11,
                    "text": "Paagi sa akon magaangkon sia sang himaya, kag indi paagi sa iya kaugalingon, sa kaluya man ukon sa kabakod, sa pagkaulipon man ukon kahilwayan;"
                },
                {
                    "number": 12,
                    "text": "Kag sa tanan nga tion, kag sa tanan nga lugar, pagabuksan niya ang iya baba kag ipahayag ang akon ebanghelyo pareho sa tingug sang trumpeta, sa adlaw kag gab-i. Kag hatagan ko sia sang kusog nga wala mahibaloi sang katawhan."
                },
                {
                    "number": 13,
                    "text": "Indi magpangayo sang mga milagro luwas kon suguon ko kamo, luwas sa pagpanabog sang mga yawa, pag-ayo sang mga nagamasakit, kag batok sa dalitan nga mga man-og, kag batok sa makamamatay nga mga hilo;"
                },
                {
                    "number": 14,
                    "text": "Kag ining mga butang indi ninyo paghimuon, luwas kon pangayuon ini sa inyo sang mga maluyag sini agud nga matuman ang balaan nga mga kasulatan; kay himuon ninyo ang suno sa sinang nasulat."
                },
                {
                    "number": 15,
                    "text": "Kag kon sa diin man nga lugar kamo magsulod, kag indi nila kamo pagbatonon sa akon ngalan, magbilin kamo sang sumpa imbes sang pagpakamaayo paagi sa pagtaktak sang yab-ok sa inyo mga tiil batok sa ila bilang testimonya, kag pagtinlo sang inyo mga tiil sa inyo alagyan."
                },
                {
                    "number": 16,
                    "text": "Kag matabo ini nga kon sin-o man nga magpadapat sang ila mga kamot sa inyo paagi sa pagpanakit, magasugo kamo nga sakiton sila sa akon ngalan; kag, tan-awa, sakiton ko sila suno sa inyo mga pulong, sa akon kaugalingon nga natalana nga tion."
                },
                {
                    "number": 17,
                    "text": "Kag kon sin-o man ang magkaso sa imo pagahukman sang layi."
                },
                {
                    "number": 18,
                    "text": "Kag indi ka magdala sang pitaka ukon balalonan, ukon mga sungkod, ukon duha ka pangsampaw nga biste, kay ang simbahan magahatag sa imo sa eksakto nga oras sang imo kinahanglanon nga mga pagkaon kag mga biste, kag mga sapatos kag kwarta, kag balalonan."
                },
                {
                    "number": 19,
                    "text": "Kay gintawag ka sa pagpanapas sang akon ulubasan sa lapnagon nga pagpanapas, huo, bisan pa sa katapusan nga tion; huo, kag amo man ang tanan nga imo gin-ordinan, kag himuon nila ini bisan pa suno sa sining sulundan. Amen."
                }
            ]
        },
        "/study/scriptures/dc-testament/dc/25": {
            "uri": "/study/scriptures/dc-testament/dc/25",
            "title": "Doktrina kag mga Kasugtanan 25",
            "data_type": "chapter",
            "chapter_name": "Seksyon 25",
            "chapter_summary": [
                "1–6, Si Emma Smith nga isa ka pinili nga babayi gintawag sa pagbulig kag pagpasulhay sang iya bana; 7–11, Gintawag man sia sa pagsulat, sa pagpaathag sang balaan nga mga kasulatan, kag sa pagpili sang mga himno; 12–14, Ang ambahanon sang mga matarong pangamuyo sa Ginuo; 15–16, Ang mga prinsipyo sang pagtuman sa sining rebelasyon nagakadapat sa tanan."
            ],
            "verses": [
                {
                    "number": 1,
                    "text": "Dungga ang tingug sang Ginuo nga imo Dios, samtang nagahambal ako sa imo, Emma Smith, anak ko, kay sa pagkamatuod ginasiling ko sa imo, ang tanan nga nagabaton sang akon ebanghelyo mga anak nga lalaki kag mga anak nga babayi sa akon ginharian."
                },
                {
                    "number": 2,
                    "text": "Ang rebelasyon ginahatag ko sa imo parte sa akon pagbuot; kag kon matutum ka kag maglakat sa mga banas sang pagkamatarong sa akon atubang, amligan ko ang imo kabuhi, kag magabaton ka sang panublion sa Sion."
                },
                {
                    "number": 3,
                    "text": "Tan-awa, napatawad na ang imo mga sala, kag ikaw isa ka pinili nga babayi nga akon gintawag."
                },
                {
                    "number": 4,
                    "text": "Indi magkumod bangod sang mga butang nga wala mo makita kay ang mga ini ginadumili sa imo kag sa kalibutan, nga kinaalam para sa akon sa palaabuton nga tion."
                },
                {
                    "number": 5,
                    "text": "Kag ang palangakoan sang imo tawag amo ang pagpasulhay sang akon alagad nga si Joseph Smith Jr. nga imo bana, sa iya mga pag-antos paagi sa makapasulhay nga mga pulong, sa pagkamalulo."
                },
                {
                    "number": 6,
                    "text": "Kag mag-upod ka sa iya sa iya paglakat, kag mangin isa ka tagsulat sa iya samtang wala pa sia sang tagsulat agud nga mapadala ko ang akon alagad nga si Oliver Cowdery kon sa diin man nga luyag ko."
                },
                {
                    "number": 7,
                    "text": "Kag pagaordinan ka sa idalom sang iya kamot sa pagpaathag sang balaan nga mga kasulatan, kag sa paglaygay sang simbahan suno sa ihatag sa imo sang akon Espiritu."
                },
                {
                    "number": 8,
                    "text": "Kay itakdong niya ang iya mga kamot sa imo, kag pagabatonon mo ang Balaan nga Espiritu, kag ihatag mo ang imo tion sa pagsulat, kag sa pagtuon sing madamo."
                },
                {
                    "number": 9,
                    "text": "Kag indi ka kinahanglan nga magkahadlok kay ang imo bana magasuporta sa imo sa simbahan; kay ang iya tawag para sa pag-alagad sa ila agud nga ang tanan nga butang mapahayag sa ila, kon ano man ang akon pagbuot suno sa ila pagtuo."
                },
                {
                    "number": 10,
                    "text": "Kag sa pagkamatuod ginasiling ko sa imo nga ipahigad mo ang mga butang sining kalibutan, kag pangitaon ang mga butang sang mas maayo nga kalibutan."
                },
                {
                    "number": 11,
                    "text": "Kag ihatag man sa imo ang responsibilidad nga magpili sang sagrado nga mga himno suno sa ipabutyag sa imo nga makapahamuot sa akon agud gamiton sa akon simbahan."
                },
                {
                    "number": 12,
                    "text": "Kay ang akon kalag nagakalipay sa ambahanon sang tagipusuon; huo, ang ambahanon sang matarong pangamuyo sa akon, kag pagasabton ini nga may pagpakamaayo sa ila mga ulo."
                },
                {
                    "number": 13,
                    "text": "Karon, magkalipay sa imo tagipusuon kag magkasadya, kag magtuman sang mga kasugtanan nga imo ginhimo."
                },
                {
                    "number": 14,
                    "text": "Magpadayon sa pagkamalulo, kag mag-andam sa bugal. Papangalipaya ang imo kalag sa imo bana, kag sa himaya nga magaabot sa iya."
                },
                {
                    "number": 15,
                    "text": "Magtuman sang akon mga kasugoan sing dalayon, kag ang korona sang pagkamatarong mabaton mo. Kag luwas kon himuon mo ini, kon diin ako indi ka makakadto."
                },
                {
                    "number": 16,
                    "text": "Kag sa pagkamatuod, sa pagkamatuod, ginasiling ko sa imo nga ini ang akon tingug sa tanan. Amen."
                }
            ]
        },
        "/study/scriptures/dc-testament/dc/26": {
            "uri": "/study/scriptures/dc-testament/dc/26",
            "title": "Doktrina kag mga Kasugtanan 26",
            "data_type": "chapter",
            "chapter_name": "Seksyon 26",
            "chapter_summary": [
                "1, Ginsugo sila sa pagtuon sang balaan nga mga kasulatan kag sa pagwali; 2, Ang layi sang pagsugot sang kadam-an ginpalig-on."
            ],
            "verses": [
                {
                    "number": 1,
                    "text": "Tan-awa, ginasiling ko sa inyo nga ihatag ninyo ang inyo tion sa pagtuon sang balaan nga mga kasulatan, kag sa pagwali, kag sa pagkompirma sang mga miyembro sang simbahan sa Colesville, kag sa paghikot sang inyo mga buluhaton sa pag-uma sang duta suno sa kon ano ang kinahanglanon, antes kamo maglakat pa-weste agud maghiwat sang madason nga komperensya; kag dayon ipahibalo sa inyo kon ano ang inyo himuon."
                },
                {
                    "number": 2,
                    "text": "Kag ang tanan nga butang pagahimuon pagkatapos nga makompirma ang pagsugot sang kadam-an sa simbahan, paagi sa tuman nga pagpangamuyo kag pagtuo, kay ang tanan nga butang mabaton ninyo paagi sa pagtuo. Amen."
                }
            ]
        },
        "/study/scriptures/dc-testament/dc/27": {
            "uri": "/study/scriptures/dc-testament/dc/27",
            "title": "Doktrina kag mga Kasugtanan 27",
            "data_type": "chapter",
            "chapter_name": "Seksyon 27",
            "chapter_summary": [
                "1–4, Ang mga simbolo nga gamiton sa pag-ambit sang sakramento ginpaathag; 5–14, Si Cristo kag ang Iya mga alagad halin sa tanan nga dispensasyon magaambit sang sakramento; 15–18, Isul-ob ang bug-os nga hinganib sang Dios."
            ],
            "verses": [
                {
                    "number": 1,
                    "text": "Magpamati sa tingug ni Jesucristo nga inyo Ginuo, inyo Dios, kag inyo Manunubos, nga ang iya pulong buhi kag gamhanan."
                },
                {
                    "number": 2,
                    "text": "Kay, tan-awa, ginasiling ko sa inyo nga indi importante kon ano ang inyo kaunon ukon ano ang inyo imnon kon mag-ambit kamo sang sakramento, kon ginahimo ninyo ini nga may mata nga tampad sa akon himaya—kag ginadumdum sa atubang sang Amay ang akon lawas nga ginhatag para sa inyo, kag ang akon dugo nga ginpaagay para sa kapatawaran sang inyo mga sala."
                },
                {
                    "number": 3,
                    "text": "Gani, ginahatag ko sa inyo ang kasugoan nga indi kamo magbakal sang alak ukon makahulubog nga ilimnon sang inyo mga kaaway;"
                },
                {
                    "number": 4,
                    "text": "Gani, indi kamo mag-ambit sang makahulubog nga ilimnon luwas kon ini bag-o ninyo nga ginhimo; huo, sa sini ang ginharian sang akon Amay nga pauswagon sa duta."
                },
                {
                    "number": 5,
                    "text": "Tan-awa, kinaalam ini para sa akon; karon, indi magtingala kay ang oras magaabot nga imnon ko ang bunga sang ubas upod sa inyo sa duta, kag upod kay Moroni nga akon ginpadala sa inyo agud ipahayag ang Libro ni Mormon nga nagaunod sang kabug-osan sang akon wala’y katapusan nga ebanghelyo, nga akon gintugyanan sang mga yabi sang kasulatan sang lipak sang Efraim;"
                },
                {
                    "number": 6,
                    "text": "Kag upod man kay Elias nga akon gintugyanan sang mga yabi sa pagpahanabo sang pagpanumbalik sang tanan nga butang nga ginhambal paagi sa baba sang tanan nga balaan nga mga propeta halin sa ginsuguran sang kalibutan, parte sa ulihing mga adlaw;"
                },
                {
                    "number": 7,
                    "text": "Kag upod man kay Juan nga anak ni Zacarias, si Zacarias nga ginbisitahan niya (ni Elias) kag ginpromisahan nga makaanak sia sing isa ka lalaki, kag ang iya ngalan dapat mangin Juan, kag mapuno sia sang espiritu ni Elias;"
                },
                {
                    "number": 8,
                    "text": "Si Juan nga ginpadala ko sa inyo, Joseph Smith Jr. kag Oliver Cowdery, mga alagad ko, agud ordinan kamo sa una nga pagkapari nga inyo nabaton, agud nga matawag kag maordinan kamo pareho kay Aaron;"
                },
                {
                    "number": 9,
                    "text": "Kag amo man kay Elias, nga akon gintugyanan sang mga yabi sang gahum sa pagliso sang mga tagipusuon sang mga amay sa mga anak, kag ang mga tagipusuon sang mga anak sa mga amay agud nga ang bilog nga duta indi sakiton sang sumpa;"
                },
                {
                    "number": 10,
                    "text": "Kag amo man kay Jose kag Jacob, kag Isaac, kag Abraham nga inyo mga amay, nga paagi sa ila ang mga promisa sang Dios nagapadayon;"
                },
                {
                    "number": 11,
                    "text": "Kag amo man kay Miguel, ukon Adan nga amay sang tanan, nga prinsipe sang tanan, nga ang dumaan sang mga adlaw;"
                },
                {
                    "number": 12,
                    "text": "Kag amo man kay Pedro, kag Santiago, kag Juan, nga akon ginpadala sa inyo, nga paagi sa ila gin-ordinan ko kamo kag ginkompirma kamo nga mangin mga apostoles, kag espesyal nga mga saksi sang akon ngalan, agud mag-angkon sang mga yabi sang inyo pag-alagad kag sang amo man nga mga butang nga ginpahayag ko sa ila;"
                },
                {
                    "number": 13,
                    "text": "Nga sa inyo gintugyan ko ang mga yabi sang akon ginharian, kag dispensasyon sang ebanghelyo para sa katapusan nga mga panahon; kag para sa kabug-osan sang mga panahon, sa diin pagatiponon ko nga mangin isa ang tanan nga butang nga yara sa langit, kag yara sa duta;"
                },
                {
                    "number": 14,
                    "text": "Kag amo man sa tanan sinang ginhatag sang akon Amay sa akon agud mangin akon katawhan."
                },
                {
                    "number": 15,
                    "text": "Karon, ibayaw ang inyo mga tagipusuon kag magkasadya, kag wagkosi ang inyo mga balikawang, kag gamita ang bug-os ko nga hinganib agud nga mabatas ninyo ang adlaw nga malain, pagkatapos nga mahimo ninyo ang tanan-tanan, agud nga magpabilin kamo nga tampad."
                },
                {
                    "number": 16,
                    "text": "Gani, magtindog nga nakawagkos sa inyo mga balikawang ang kamatuoran, nga nasul-ob ang taming sang pagkamatarong, kag nasoksok sa inyo mga tiil ang paghanda sang ebanghelyo sang paghidaet, sa diin ginpadala ko ang akon mga anghel agud itugyan sa inyo;"
                },
                {
                    "number": 17,
                    "text": "Kag dal-a ninyo ang taming sang pagtuo nga paagi sini mapalong ninyo ang nagadabadaba nga mga pana sang kaaway;"
                },
                {
                    "number": 18,
                    "text": "Kag gamita ang pandong sang kaluwasan kag ang espada sang akon Espiritu nga akon igabubo sa inyo, kag ang akon pulong nga ginapahayag ko sa inyo, kag mag-ugyon parte sa tanan nga butang kon ano man ang inyo pangayuon sa akon, kag mangin tampad tubtob nga magkari ako, kag sabniton kamo sing tingob paibabaw sa mga panganod agud nga kon diin ako didto man kamo. Amen."
                }
            ]
        },
        "/study/scriptures/dc-testament/dc/28": {
            "uri": "/study/scriptures/dc-testament/dc/28",
            "title": "Doktrina kag mga Kasugtanan 28",
            "data_type": "chapter",
            "chapter_name": "Seksyon 28",
            "chapter_summary": [
                "1–7, Si Joseph Smith nagakapot sang mga yabi sang mga misteryo, kag sia lamang ang nagabaton sang mga rebelasyon para sa Simbahan; 8–10, Si Oliver Cowdery magawali sa mga Lamanhon; 11–16, Ginpatalang ni Satanas si Hiram Page kag ginhatagan sia sang sayop nga mga rebelasyon."
            ],
            "verses": [
                {
                    "number": 1,
                    "text": "Tan-awa, ginasiling ko sa imo Oliver nga ihatag sa imo ang ikasarang nga pamatian ka sang mga miyembro sang simbahan sa tanan nga butang nga itudlo mo sa ila paagi sa Manugpasulhay, parte sa mga rebelasyon kag mga kasugoan nga akon ginhatag."
                },
                {
                    "number": 2,
                    "text": "Apang, tan-awa, sa pagkamatuod, sa pagkamatuod, ginasiling ko sa imo, wala sing bisan sin-o ang pagapilion sa pagbaton sang mga kasugoan kag mga rebelasyon sa sining simbahan magluwas sa akon alagad nga si Joseph Smith Jr. kay ginabaton niya ang mga ini pareho sa kay Moises."
                },
                {
                    "number": 3,
                    "text": "Kag dapat mangin matinumanon ka sa mga butang nga ihatag ko sa iya, pareho kay Aaron, sa pagpahayag sing matutum sang mga kasugoan kag sang mga rebelasyon nga may gahum kag awtoridad sa simbahan."
                },
                {
                    "number": 4,
                    "text": "Kag kon ginatuytuyan ka sa bisan ano nga tion sang Manugpasulhay sa pagpahayag ukon pagtudlo, ukon sa tanan nga tinion kon ginasugo ka sa paghimo sini sa simbahan, himuon mo ini."
                },
                {
                    "number": 5,
                    "text": "Apang indi ka magsulat sang mga kasugoan sa Simbahan, kundi magsulat suno sa kaalam;"
                },
                {
                    "number": 6,
                    "text": "Kag indi ka magsugo sa iya nga nagapangulo sa imo, kag nagapangulo sang simbahan;"
                },
                {
                    "number": 7,
                    "text": "Kay ginhatagan ko sia sang mga yabi sang mga misteryo, kag sang mga rebelasyon nga ginselyohan tubtob nga magpili ako para sa ila sang lain nga magbulos sa iya."
                },
                {
                    "number": 8,
                    "text": "Kag karon, tan-awa, ginasiling ko sa imo nga magkadto ka sa mga Lamanhon kag magwali sang akon ebanghelyo sa ila; kag kon batonon nila ang imo mga panudlo ipahamtang mo ang akon simbahan sa tunga nila; kag makabaton ka sang mga rebelasyon apang indi ini pag-isulat bilang kasugoan."
                },
                {
                    "number": 9,
                    "text": "Kag karon, tan-awa, ginasiling ko sa imo nga wala ini ginpahayag, kag wala sang tawo ang nakahibalo kon diin pagatukoron ang siyudad sang Sion, apang ihatag ini sa palaabuton nga tion. Tan-awa, ginasiling ko sa imo nga pagatukoron ini sa mga dulonan malapit sa mga Lamanhon."
                },
                {
                    "number": 10,
                    "text": "Indi ka maghalin sining lugar kon indi matapos ang komperensya; kag dapat pilion ang akon alagad nga si Joseph sa pagpangulo sang komperensya paagi sa boto sang mga nagatambong, kag ang ginahambal niya sa imo ipahayag mo sa komperensya."
                },
                {
                    "number": 11,
                    "text": "Kag sa liwat, dal-on mo ang imo utod nga si Hiram Page nga kamo lamang nga duha, kag sugiri sia nga yadtong mga butang nga iya ginsulat halin sa ato nga bato indi halin sa akon kag ginapatalang sia ni Satanas;"
                },
                {
                    "number": 12,
                    "text": "Kay tan-awa, ining mga butang wala ginpili nga ihatag sa iya, kag indi man pag-ihatag ang bisan ano sa bisan sin-o nga miyembro sining simbahan nga batok sa mga kasugtanan sang simbahan."
                },
                {
                    "number": 13,
                    "text": "Kay ang tanan nga butang dapat himuon sa husto nga paagi, kag pagkatapos nga makompirma ang pagsugot sang kadam-an sa simbahan paagi sa pangamuyo sang pagtuo."
                },
                {
                    "number": 14,
                    "text": "Kag magbulig ka sa pag-areglar sining tanan nga butang suno sa mga kasugtanan sang simbahan antes ka magpanglakaton sa tunga sang mga Lamanhon."
                },
                {
                    "number": 15,
                    "text": "Kag ihatag sa imo sumugod nga magalakat ka, tubtob sa tion nga magabalik ka kon ano ang imo himuon."
                },
                {
                    "number": 16,
                    "text": "Kag kinahanglan buksan mo ang imo baba sa tanan nga tinion sa pagpahayag sang akon ebanghelyo nga may tunog sang kasadya. Amen."
                }
            ]
        },
        "/study/scriptures/dc-testament/dc/29": {
            "uri": "/study/scriptures/dc-testament/dc/29",
            "title": "Doktrina kag mga Kasugtanan 29",
            "data_type": "chapter",
            "chapter_name": "Seksyon 29",
            "chapter_summary": [
                "1–8, Si Cristo nagatipon sang Iya mga pinili; 9–11, Ang iya pagkari pagasugdan sang Milenyo; 12–13, Ang Dose magahukom sang bilog nga Israel; 14–21, Mga tanda, mga kalamidad, kag mga kahalitan magaluntad antes sa Ika-duha nga Pagkari; 22–28, Ang katapusan nga pagkabanhaw kag katapusan nga paghukom magasunod sa Milenyo; 29–35, Ang tanan nga butang espirituhanon sa Ginuo; 36–39, Ang yawa kag ang iya mga panong ginpangtabug halin sa langit agud tentaron ang tawo; 40–45, Ang Pagkalaglag kag Pagbayad-Sala nagadala sang kaluwasan; 46–50, Ang magagmay nga kabataan gintubos paagi sa Pagbayad-Sala."
            ],
            "verses": [
                {
                    "number": 1,
                    "text": "Magpamati sa tingug ni Jesucristo nga inyo Manunubos, ang Dakong Jehova, nga ang iya butkon sang kaluoy nagbayad sang inyo mga sala;"
                },
                {
                    "number": 2,
                    "text": "Nga magatipon sang iya katawhan pareho sa munga nga nagatipon sang iya mga piso sa idalom sang iya mga pakpak, bisan pa ang tanan nga magapamati sa akon tingug kag magapaubos sang ila mga kaugalingon sa akon atubang, kag magatawag sa akon sa mabaskog nga pagpangamuyo."
                },
                {
                    "number": 3,
                    "text": "Tan-awa, sa pagkamatuod, sa pagkamatuod, ginasiling ko sa inyo nga sa sini nga tion napatawad na ang inyo mga sala gani, nagabaton kamo sining mga butang; apang dumduma nga indi na magpakasala pa kay basi may malain nga matabo sa inyo."
                },
                {
                    "number": 4,
                    "text": "Sa pagkamatuod, ginasiling ko sa inyo nga ginpili kamo agud mangin akon katawhan sa pagpahayag sang akon ebanghelyo nga may tunog sang pagsinadya, pareho sa tingug sang trumpeta."
                },
                {
                    "number": 5,
                    "text": "Ibayaw ang inyo mga tagipusuon kag magkalipay kay yara ako sa tunga ninyo, kag ako ang inyo mananabang sa Amay, kag nahamut-an niya ang paghatag sa inyo sang ginharian."
                },
                {
                    "number": 6,
                    "text": "Kag, suno sa nasulat—Kon ano man ang inyo pangayuon sa pagtuo, nga nagaisa sa pagpangamuyo suno sa akon sugo, pagabatonon ninyo."
                },
                {
                    "number": 7,
                    "text": "Kag gintawag kamo sa pagpahanabo sang pagtipon sang akon mga pinili; kay ang akon mga pinili nagapamati sa akon tingug kag wala nagapatig-a sang ila mga tagipusuon;"
                },
                {
                    "number": 8,
                    "text": "Karon, ang mando naghalin sa Amay nga pagatiponon sila sa isa ka lugar sa ibabaw sining duta, agud ihanda ang ila mga tagipusuon kag mangin handa sa tanan nga butang batok sa adlaw sa diin ang pag-antos kag kahalitan ipahanabo sa malain nga mga tawo."
                },
                {
                    "number": 9,
                    "text": "Kay ang oras malapit na kag ang adlaw nagapadulong na sa diin ang duta luto na; kag ang tanan nga bugalon kag inang mga nagahimo sang malain mangin pareho sa ginaraban; kag pagasunogon ko sila, siling sang Ginuo sang mga Kasoldadohan, sa bagay nga ang mga malain mawala sa duta;"
                },
                {
                    "number": 10,
                    "text": "Kay ang oras malapit na, kag inang ginpahayag sang akon mga apostoles kinahanglan matuman; kay ining mga butang matabo suno sa ginpahayag nila;"
                },
                {
                    "number": 11,
                    "text": "Kay ipakita ko ang akon kaugalingon halin sa langit upod ang gahum kag dako nga himaya, upod ang tanan nga kasoldadohan sini, kag magpuyo sa pagkamatarong upod sa mga tawo sa duta sing isa ka libo ka tuig, kag ang mga malain indi makapabilin."
                },
                {
                    "number": 12,
                    "text": "Kag sa liwat, sa pagkamatuod, sa pagkamatuod, ginasiling ko sa inyo, kag ginpahayag ini sa isa ka malig-on nga mando sa pagbuot sang Amay nga ang akon mga apostoles, ang Dose nga nakaupod ko sa akon pag-alagad sa Jerusalem magatindog sa akon tuo nayon nga kamot sa adlaw sang akon pagkari sa haligi nga kalayo nga nagasul-ob sang mga panapton sang pagkamatarong, nga may mga korona sa ila mga ulo, sa himaya pareho sa akon, agud hukman ang bilog nga panimalay sang Israel, bisan pa ang tanan nga naghigugma sa akon kag nagtuman sang akon mga kasugoan, kag wala na sing iban pa."
                },
                {
                    "number": 13,
                    "text": "Kay magatunog ang trumpeta sing malawig kag mabaskog, pareho sang sa Bukid nga Sinai, kag ang bilog nga duta magalinog, kag mabanhaw sila—huo, bisan pa ang mga namatay nga nangin tampad sa akon, agud magbaton sang korona sang pagkamatarong, kag masul-oban pareho sa akon, agud nga makaupod ako, agud nga mangin isa kami."
                },
                {
                    "number": 14,
                    "text": "Apang, tan-awa, ginasiling ko sa inyo nga antes ining dako nga adlaw mag-abot, ang adlaw magabaylo sa kadulom, kag ang bulan sa dugo, kag ang mga bituon magakalataktak halin sa langit, kag may mga mas makatilingalahan pa nga mga tanda sa langit sa ibabaw kag sa duta sa idalom;"
                },
                {
                    "number": 15,
                    "text": "Kag may mga paghibi kag pagnguyngoy sa tunga sing madamo nga katawhan;"
                },
                {
                    "number": 16,
                    "text": "Kag may dako nga unos sang yelo nga igapadala agud gub-on ang mga katamnan sang duta."
                },
                {
                    "number": 17,
                    "text": "Kag matabo ini nga bangod sang kalainan sang kalibutan magatimalus ako sa mga malain kay indi sila maghinulsol; kay ang ilimnan sang akon kaakig puno na; kay tan-awa, ang akon dugo indi magtinlo sa ila kon indi sila magpamati sa akon."
                },
                {
                    "number": 18,
                    "text": "Gani, ako nga Ginuong Dios magapadala sang mga langaw sa ibabaw sang duta nga magadapo sa mga pumuluyo sini, kag magakaon sang ila unod, kag ang mga ulod magaut-ot sa ila;"
                },
                {
                    "number": 19,
                    "text": "Kag ang ila mga dila punggan agud nga indi sila makahambal batok sa akon; kag ang ila unod magakalataktak halin sa ila mga tul-an, kag ang ila mga mata halin sa ila sini mga balayan;"
                },
                {
                    "number": 20,
                    "text": "Kag matabo ini nga ang mga kasapatan sang kakahuyan kag ang mga kapispisan sang kahanginan magalamon sa ila."
                },
                {
                    "number": 21,
                    "text": "Kag ang gamhanan kag makangilil-ad nga simbahan nga amo ang makihilawason sang bilog nga duta pagagub-on sang nagapanglamon nga kalayo suno sa ginhambal sang baba ni Ezequiel nga propeta nga naghambal sining mga butang nga wala pa natabo, apang pat-od gid nga matabo, sa amo man nga nagakabuhi ako kay ang mga kangil-aran indi magpadayon."
                },
                {
                    "number": 22,
                    "text": "Kag sa liwat, sa pagkamatuod, sa pagkamatuod, ginasiling ko sa inyo nga kon ang isa ka libo ka tuig matapos na, kag ang mga tawo sa liwat magsugod sa pagpanghiwala sa ila Dios, magapakita ako sang kaluoy sa duta sa malip-ot lamang nga tion;"
                },
                {
                    "number": 23,
                    "text": "Kag ang katapusan magaabot, kag ang langit kag ang duta magakalapugday kag magataliwan, kag mangin may isa ka bag-o nga langit kag isa ka bag-o nga duta."
                },
                {
                    "number": 24,
                    "text": "Kay ang tanan nga daan nga mga butang magataliwan, kag ang tanan nga butang mangin bag-o, bisan pa ang langit kag ang duta, kag ang tanan nga kapunoan sini, mga tawo pati mga kasapatan, mga kapispisan sang kahanginan, kag mga kaisdaan sang dagat;"
                },
                {
                    "number": 25,
                    "text": "Kag wala sing isa ka buhok ni puling sa mata ang madula kay hinimo ini sang akon kamot."
                },
                {
                    "number": 26,
                    "text": "Apang, tan-awa, sa pagkamatuod ginasiling ko sa inyo, antes magtaliwan ang duta, si Miguel nga puno sang akon mga anghel magapatunog sang iya trumpeta, kag ang tanan nga minatay magabangon dayon kay ang ila mga lulubngan pagabuksan, kag mabanhaw sila —huo, bisan pa ang tanan-tanan."
                },
                {
                    "number": 27,
                    "text": "Kag ang mga matarong pagatiponon sa akon tuo nayon nga kamot sa kabuhi nga wala’y katapusan; ang mga malain sa akon wala nayon nga kamot igakahuya ko nga angkonon bilang akon katawhan sa atubang sang Amay;"
                },
                {
                    "number": 28,
                    "text": "Gani, magasiling ako sa ila—Palayo kamo sa akon, kamo nga ginsumpa, sa kalayo nga wala’y katapusan nga ginhanda para sa yawa kag sa iya mga anghel."
                },
                {
                    "number": 29,
                    "text": "Kag karon, tan-awa, ginasiling ko sa inyo, wala pa gid sing bisan san-o nga ginpahayag ko halin sa akon kaugalingon nga baba nga dapat magbalik sila kay indi sila makakadto kon diin ako kay wala sila sang gahum."
                },
                {
                    "number": 30,
                    "text": "Apang dumduma nga ang tanan ko nga paghukom wala ginahatag sa katawhan: kag sa naggwa nga mga pulong halin sa akon baba gani ang mga ini pagatumanon, nga ang nauna maulihi kag ang naulihi mauna, parte sa tanan nga butang nga akon gintuga paagi sa pulong sang akon gahum nga amo ang gahum sang akon Espiritu."
                },
                {
                    "number": 31,
                    "text": "Kay paagi sa gahum sang akon Espiritu gintuga ko ang mga ini; huo, ang tanan nga butang nga espirituhanon kag dutan-on—"
                },
                {
                    "number": 32,
                    "text": "Una espirituhanon, ika-duha dutan-on, nga amo ang paagi nga ginsugdan ko ang akon buluhaton; kag sa liwat, una dutan-on, kag ika-duha espirituhanon nga amo ang paagi nga tapuson ko ang akon buluhaton—"
                },
                {
                    "number": 33,
                    "text": "Ginasugiran ko kamo sini agud nga mahapos ninyo mahangpan; apang sa akon kaugalingon ang akon mga buluhaton wala sang katapusan ukon ginsuguran; apang ginahatag ini sa inyo agud nga mahangpan ninyo bangod ginpangayo ninyo ini sa akon kag nag-ugyon kamo."
                },
                {
                    "number": 34,
                    "text": "Karon, sa pagkamatuod ginasiling ko sa inyo nga ang tanan nga butang espirituhanon sa akon, kag wala bisan san-o nga ginhatagan ko kamo sang layi nga dutan-on; wala sa bisan sin-o nga tawo, ukon katawhan; ukon kay Adan nga inyo amay nga akon gintuga."
                },
                {
                    "number": 35,
                    "text": "Tan-awa, ginhatag ko sa iya ang ikasarang nga mangin hilway sa pagpili; kag ginhatag ko sa iya ang kasugoan apang wala ako naghatag sa iya sang dutan-on nga kasugoan kay ang akon mga kasugoan espirituhanon; ang mga ini indi pisikal ukon dutan-on, kag indi man lawasnon ukon kalibutanon."
                },
                {
                    "number": 36,
                    "text": "Kag natabo ini nga si Adan, bangod gintentar sia sang yawa—kay tan-awa, ang yawa nangin antes pa kay Adan kay nagrebelde sia batok sa akon nga nagasiling, Ihatag sa akon ang imo pasidungog, nga amo ang akon gahum; kag ginsudyot niya ang ikatlo nga bahin sang kasoldadohan sang langit nga magtalikod sa akon bangod sang ila kahilwayan sa pagpili;"
                },
                {
                    "number": 37,
                    "text": "Kag gindap-ong sila paidalom, kag gani nagluntad ang yawa kag iya mga anghel;"
                },
                {
                    "number": 38,
                    "text": "Kag, tan-awa, may yara sang lugar nga ginhanda para sa ila halin sa ginsuguran nga ang amo nga lugar impiyerno."
                },
                {
                    "number": 39,
                    "text": "Kag kinahanglanon nga ang yawa magtentar sa katawhan, ukon indi sila mahimo nga mangin hilway sa pagpili; kay kon wala gid nila maagihan ang kapait indi nila mahibaloan ang katam-is—"
                },
                {
                    "number": 40,
                    "text": "Gani, natabo ini nga gintentar sang yawa si Adan, kag nag-ambit sia sang ginadilian nga prutas kag naglapas sang kasugoan sa diin nagpaidalom sia sa kabubut-on sang yawa bangod nagpadaug sia sa tentasyon."
                },
                {
                    "number": 41,
                    "text": "Gani ako, nga Ginuong Dios, nagtabug sa iya halin sa Hardin sang Eden, halin sa akon presensya bangod sa iya paglapas sa diin napatay sia sing espirituhanon nga amo ang una nga kamatayon, bisan pa inang amo man nga kamatayon nga amo ang katapusan nga kamatayon nga espirituhanon, nga igapahayag sa mga malain kon magsiling ako: Palayo kamo sa akon, kamo nga ginsumpa."
                },
                {
                    "number": 42,
                    "text": "Apang, tan-awa, ginasiling ko sa inyo nga ako, nga Ginuong Dios, naghatag kay Adan kag sa iya kaliwatan, nga indi sila mapatay sing dutan-on nga kamatayon tubtob nga ako, nga Ginuong Dios, makapadala sang mga anghel sa pagpahayag sa ila sang paghinulsol kag pagtubos paagi sa pagtuo sa ngalan sang akon Bugtong nga Anak."
                },
                {
                    "number": 43,
                    "text": "Kag gani ako, nga Ginuong Dios, naghatag sa katawhan sang mga adlaw sang iya pagtilaw—agud nga paagi sa iya pisikal nga kamatayon mabanhaw sia sa pagkawala’y kamatayon padulong sa kabuhi nga wala’y katapusan, bisan pa ang tanan nga magapati;"
                },
                {
                    "number": 44,
                    "text": "Kag inang wala nagatuo mabanhaw sa pagkawala’y kamatayon padulong sa wala’y katapusan nga silot; kay indi sila matubos halin sa ila espirituhanon nga pagkalaglag bangod wala sila nagahinulsol;"
                },
                {
                    "number": 45,
                    "text": "Kay luyag nila ang kadulom sangsa kasanag, kag malain ang ila mga kahimoan, kag nagabaton sila sang mga bayad sang kon sin-o ang ila ginapili nga tumanon."
                },
                {
                    "number": 46,
                    "text": "Apang tan-awa, ginasiling ko sa inyo nga ang magagmay nga kabataan natubos na halin pa sa pagtuga sang kalibutan paagi sa akon Bugtong nga Anak;"
                },
                {
                    "number": 47,
                    "text": "Gani, indi sila makasala kay wala ginhatag ang gahum kay Satanas sa pagtentar sang magagmay nga kabataan tubtob nga magsugod sila nga mangin may salabton sa akon atubang;"
                },
                {
                    "number": 48,
                    "text": "Kay ginhatag sa ila suno sa akon pagbuot, suno sa akon kaugalingon nga kaluyag nga ang dalagko nga mga butang pangayuon sa kamot sang ila mga amay."
                },
                {
                    "number": 49,
                    "text": "Kag sa liwat ginasiling ko sa inyo nga kon sin-o man ang may ihibalo, wala ko bala ginsugo nga maghinulsol?"
                },
                {
                    "number": 50,
                    "text": "Kag sia nga wala nakahangop, nagapabilin sa akon ang gahum sa paghimo suno sa sinang nasulat. Kag karon wala na ako sing ipahayag pa sa inyo sa sini nga tion. Amen."
                }
            ]
        },
        "/study/scriptures/dc-testament/dc/30": {
            "uri": "/study/scriptures/dc-testament/dc/30",
            "title": "Doktrina kag mga Kasugtanan 30",
            "data_type": "chapter",
            "chapter_name": "Seksyon 30",
            "chapter_summary": [
                "1–4, Si David Whitmer ginpinahan kay nagpalta sia sa pag-alagad sing matutum, 5–8, Pagaupdan ni Peter Whitmer Jr. si Oliver Cowdery sa isa ka misyon sa mga Lamanhon; 9–11, Si John Whitmer gintawag sa pagwali sang ebanghelyo."
            ],
            "verses": [
                {
                    "number": 1,
                    "text": "Tan-awa, ginasiling ko sa imo David nga ginkahadlokan mo ang tawo kag wala ka nagsalig sa akon para sa kusog nga dapat mo ginhimo."
                },
                {
                    "number": 2,
                    "text": "Apang ang imo hunahuna yara sa mga butang sang kalibutan sing labi pa sangsa mga butang nakon nga imo Tagtuga, kag ang pag-alagad sa diin gintawag ikaw; kag wala ka nagpamati sa akon Espiritu, kag sa sinang mga nagapamuno sa imo, kundi napapati sang sinang mga wala ko ginsugo."
                },
                {
                    "number": 3,
                    "text": "Gani, ginpabay-an ka sa pagpamangkot sa akon, kag sa pagbinag-binag sang mga butang nga imo nabaton."
                },
                {
                    "number": 4,
                    "text": "Kag magpuyo ka sa balay sang imo amay tubtob nga hatagan ko ikaw sing dugang nga mga kasugoan. Kag ihatag mo ang imo pag-alagad sa simbahan, kag sa kalibutan, kag sa mga lugar sa palibot. Amen."
                },
                {
                    "number": 5,
                    "text": "Tan-awa, ginasiling ko sa imo Peter nga magpanglakaton ka upod sa imo utod nga si Oliver; kay ang tion nag-abot na nga kinahanglanon para sa akon nga buksan mo ang imo baba agud nga ipahayag ang akon ebanghelyo; gani, indi magkahadlok kundi magpamati sa mga pulong kag laygay sang imo utod, nga ihatag niya sa imo."
                },
                {
                    "number": 6,
                    "text": "Kag mag-upod sa tanan sang iya mga pag-antos nga ginabayaw ang imo tagipusuon sa akon sa pangamuyo kag pagtuo agud nga maamligan kamo nga duha; kay ginhatagan ko sia sang ikasarang sa pagpauswag sang akon simbahan sa tunga sang mga Lamanhon;"
                },
                {
                    "number": 7,
                    "text": "Kag wala ako sing may ginpili nga mangin manuglaygay niya nga magdumala sa iya sa simbahan parte sa mga butang sang simbahan magluwas sa iya utod sa simbahan nga si Joseph Smith Jr."
                },
                {
                    "number": 8,
                    "text": "Karon, magpamati sa sining mga butang kag mangin matutum sa pagtuman sang akon mga kasugoan, kag pagabugayan ka sang kabuhi nga wala’y katapusan. Amen."
                },
                {
                    "number": 9,
                    "text": "Tan-awa, ginasiling ko sa imo John, alagad ko, nga sugod subong ibantala mo ang akon ebanghelyo pareho sa tingug sang trumpeta."
                },
                {
                    "number": 10,
                    "text": "Kag magpangabudlay ka sa ginapuy-an sang imo utod nga si Philip Burroughs, kag sa mga lugar sa palibot sina, huo, kon sa diin man nga may mamati sa imo tubtob nga suguon ko ikaw nga maghalin sa sini nga lugar."
                },
                {
                    "number": 11,
                    "text": "Kag magpangabudlay ka sing lubos para sa Sion sa bug-os mo nga kalag sugod subong; huo, buksan mo pirme ang imo baba bilang pagsuporta sang akon buluhaton nga wala nagakahadlok kon ano ang mahimo sang tawo kay kaupod mo ako. Amen."
                }
            ]
        },
        "/study/scriptures/dc-testament/dc/31": {
            "uri": "/study/scriptures/dc-testament/dc/31",
            "title": "Doktrina kag mga Kasugtanan 31",
            "data_type": "chapter",
            "chapter_name": "Seksyon 31",
            "chapter_summary": [
                "1–6, Si Thomas B. Marsh gintawag sa pagwali sang ebanghelyo kag ginpasalig sang kaayohan sang iya panimalay; 7–13, Ginlaygayan sia nga magpaumod, magpangamuyo pirme, kag magsunod sa Manugpasulhay."
            ],
            "verses": [
                {
                    "number": 1,
                    "text": "Thomas, anak ko, bulahan ka bangod sa imo pagtuo sa akon buluhaton."
                },
                {
                    "number": 2,
                    "text": "Tan-awa, nag-angkon ka sing madamo nga pag-antos bangod sang imo panimalay; apang pakamaayohon ko ikaw kag ang imo panimalay, huo, ang imo mga kabataan; kag magaabot ang adlaw nga magapati sila kag makahibalo sang kamatuoran kag mangin isa sa imo sa akon simbahan."
                },
                {
                    "number": 3,
                    "text": "Ibayaw ang imo tagipusuon kag magkasadya kay ang oras sang imo misyon nag-abot na; kag ang imo dila pagalugakan, kag igapahayag mo ang maayong balita sang dako nga kalipay sa sining henerasyon."
                },
                {
                    "number": 4,
                    "text": "Ipahayag mo ang mga butang nga ginpahayag sa akon alagad nga si Joseph Smith Jr. Magwali ka sugod subong, huo, sa pag-ani sang uma nga puti na para sunogon."
                },
                {
                    "number": 5,
                    "text": "Gani, iduso ang imo garab sa imo bug-os nga kalag, kag mapatawad na ang imo mga sala, kag magaani ka sang binugkos kay ang nagapangabudlay nagakaangay sang sohol. Karon, mabuhi ang imo panimalay."
                },
                {
                    "number": 6,
                    "text": "Tan-awa, sa pagkamatuod ginasiling ko sa imo, bayai sila sa malip-ot lamang nga tion, kag ipahayag ang akon pulong, kag magahanda ako sang lugar para sa ila."
                },
                {
                    "number": 7,
                    "text": "Huo, pagabuksan ko ang mga tagipusuon sang katawhan, kag pagabatonon ka nila. Kag ipahamtang ko ang simbahan paagi sa imo kamot;"
                },
                {
                    "number": 8,
                    "text": "Kag pabakuron mo sila kag ihanda sila para sa tion nga pagatiponon sila."
                },
                {
                    "number": 9,
                    "text": "Magpadayon sa pihak sang mga pag-antos, indi magpasipala batok sinang mga mapasipalahon. Dumalahi ang imo panimalay sa kalulo, kag mangin malig-on kag matutum."
                },
                {
                    "number": 10,
                    "text": "Tan-awa, ginasiling ko sa imo nga mangin manugbulong ka para sa simbahan, apang indi para sa kalibutan kay indi ka nila pagbatonon."
                },
                {
                    "number": 11,
                    "text": "Maglakat kon sa diin man luyag ko nga imo kadtoan, kag ipahayag sa imo sang Manugpasulhay kon ano ang imo himuon kag kon diin ka makadto."
                },
                {
                    "number": 12,
                    "text": "Magpangamuyo pirme agud nga indi ka magsulod sa tentasyon kag indi mo madula ang imo padya."
                },
                {
                    "number": 13,
                    "text": "Mangin tampad tubtob sa katapusan, kag yari karon, kaupod mo ako. Ini nga mga pulong indi halin sa tawo ukon sa katawhan, kundi halin sa akon nga si Jesucristo nga inyo Manunubos, paagi sa pagbuot sang Amay. Amen."
                }
            ]
        },
        "/study/scriptures/dc-testament/dc/32": {
            "uri": "/study/scriptures/dc-testament/dc/32",
            "title": "Doktrina kag mga Kasugtanan 32",
            "data_type": "chapter",
            "chapter_name": "Seksyon 32",
            "chapter_summary": [
                "1–3, Sanday Parley P. Pratt kag Ziba Peterson gintawag sa pagwali sa mga Lamanhon kag sa pag-upod kanday Oliver Cowdery kag Peter Whitmer Jr.; 4–5, Dapat magpangamuyo sila para sa paghangop sang balaan nga mga kasulatan."
            ],
            "verses": [
                {
                    "number": 1,
                    "text": "Kag karon parte sa akon alagad nga si Parley P. Pratt, tan-awa, ginasiling ko sa iya nga sa amo man nga nagakabuhi ako pagbuot ko nga ipahayag niya ang akon ebanghelyo kag magtuon sa akon, kag mangin malulo kag mapainubuson sa tagipusuon."
                },
                {
                    "number": 2,
                    "text": "Kag ginhatag ko sa iya nga maglakat sia upod sa akon mga alagad nga sanday Oliver Cowdery kag Peter Whitmer Jr. sa kamingawan pakadto sa mga Lamanhon."
                },
                {
                    "number": 3,
                    "text": "Kag si Ziba Peterson dapat mag-upod man sa ila; kag ako mismo magaupod sa ila kag mangin yara sa tunga nila; kag ako ang ila mananabang sa Amay, kag wala sing bisan ano nga makadaug batok sa ila."
                },
                {
                    "number": 4,
                    "text": "Kag talupangdan nila inang nasulat, kag indi magpakuno-kuno sing iban pa nga rebelasyon; kag magpangamuyo sila pirme agud nga ipahayag ko ini sa ila paghangop."
                },
                {
                    "number": 5,
                    "text": "Kag magpamati sila sa sining mga pulong kag indi pagpasapayan, kag pagapakamaayohon ko sila. Amen."
                }
            ]
        },
        "/study/scriptures/dc-testament/dc/33": {
            "uri": "/study/scriptures/dc-testament/dc/33",
            "title": "Doktrina kag mga Kasugtanan 33",
            "data_type": "chapter",
            "chapter_name": "Seksyon 33",
            "chapter_summary": [
                "1–4, Ang mga nagapangabudlay gintawag sa pagpahayag sang ebanghelyo sa ika-onse nga takna; 5–6, Ang Simbahan ginpahamtang, kag ang mga pinili pagatiponon; 7–10, Maghinulsol kay ang ginharian sang langit malapit na; 11–15, Ang Simbahan natukod sa bato sang ebanghelyo; 16–18, Maghanda sa pagkari sang Nobyo."
            ],
            "verses": [
                {
                    "number": 1,
                    "text": "Tan-awa, ginasiling ko sa inyo, Ezra kag Northrop, mga alagad ko, buksi ang inyo mga dulunggan kag pamatii ang tingug sang Ginuo nga inyo Dios, nga ang pulong niya buhi kag gamhanan, nga mas matalom pa sa espada nga pihak kag pihak ang katalom, sa paghamulag sang mga lutalutahan kag utok sa tul-an, kalag kag espiritu; kag nakahibalo sang mga panghunahuna kag mga tinutuyo sang tagipusuon."
                },
                {
                    "number": 2,
                    "text": "Kay sa pagkamatuod, sa pagkamatuod, ginasiling ko sa inyo nga gintawag kamo sa pagbayaw sang inyo mga tingug pareho sa tunog sang trumpeta, sa pagpahayag sang akon ebanghelyo sa makasasala kag batinggilan nga henerasyon."
                },
                {
                    "number": 3,
                    "text": "Kay tan-awa, ang uma puti na para anihon; kag ika-onse na karon nga takna, kag ang katapusan nga tion nga magatawag ako sang mga nagapangabudlay sa akon ulubasan."
                },
                {
                    "number": 4,
                    "text": "Kag ang akon ulubasan naglain sa tagsa ka tinipik sini; kag wala gid sing bisan isa nga nagahimo sang maayo luwas sa pila lamang; kag masami sila nga nagasayop bangod sa mga butig nga pagkapari nga ang tanan may mahigko nga panghunahuna."
                },
                {
                    "number": 5,
                    "text": "Kag sa pagkamatuod, sa pagkamatuod, ginasiling ko sa inyo nga akon ginpahamtang kag gintawag ining simbahan pagwa halin sa kamingawan."
                },
                {
                    "number": 6,
                    "text": "Kag sa amo man pagatiponon ko ang akon mga pinili halin sa apat ka pamusod sang duta, bisan pa ang tanan nga magapati sa akon, kag magapamati sa akon tingug."
                },
                {
                    "number": 7,
                    "text": "Huo, sa pagkamatuod, sa pagkamatuod, ginasiling ko sa inyo nga ang uma puti na para anihon; gani, iduso ang inyo mga garab, kag mag-ani sa inyo bug-os nga ikasarang, hunahuna, kag kusog."
                },
                {
                    "number": 8,
                    "text": "Buksi ang inyo mga baba kag ang mga ini mapuno sang mga pulong, kag mangin pareho kamo kay Nefi sang dumaan nga panahon nga nagpanglakaton halin sa Jerusalem sa kamingawan."
                },
                {
                    "number": 9,
                    "text": "Huo, buksi ang inyo mga baba kag indi magpugong sa paghambal, kag magaani kamo sang binugkos kay yari karon, kaupod ninyo ako."
                },
                {
                    "number": 10,
                    "text": "Huo, buksi ang inyo mga baba kag ang mga ini mapuno sang mga pulong, nga nagasiling: Maghinulsol, maghinulsol, kag ihanda ninyo ang dalanon sang Ginuo, kag tadlonga ang iya mga banas; kay ang ginharian sang langit malapit na;"
                },
                {
                    "number": 11,
                    "text": "Huo, maghinulsol kag magpabunyag, ang tagsa sa inyo para sa kapatawaran sang inyo mga sala; huo, magpabunyag paagi sa tubig, kag dayon masunod ang bunyag sang kalayo kag sang Balaan nga Espiritu."
                },
                {
                    "number": 12,
                    "text": "Tan-awa, sa pagkamatuod, sa pagkamatuod, ginasiling ko sa inyo, ini ang akon ebanghelyo; kag dumduma nga kinahanglan magtuo sila sa akon ukon indi gid sila maluwas;"
                },
                {
                    "number": 13,
                    "text": "Kag sa sini nga bato itukod ko ang akon simbahan; huo, sa sini nga bato natukod kamo, kag kon magpadayon kamo, ang mga puwertahan sang impiyerno indi makadaug batok sa inyo."
                },
                {
                    "number": 14,
                    "text": "Kag dumduma ang mga pagtuluohan kag mga kasugtanan sang simbahan nga tumanon ang mga ini."
                },
                {
                    "number": 15,
                    "text": "Kag ang sin-o man nga may pagtuo inyo kompirmahan sa akon simbahan paagi sa pagtakdong sang mga kamot, kag ihatag ko ang dulot sang Balaan nga Espiritu sa ila."
                },
                {
                    "number": 16,
                    "text": "Kag ang Libro ni Mormon kag ang balaan nga mga kasulatan ginhatag ko agud tudloan kamo; kag ang gahum sang akon Espiritu nagapabaskog sang tanan nga butang."
                },
                {
                    "number": 17,
                    "text": "Karon, mangin tampad kag magpangamuyo pirme, kag ihanda ang inyo mga suga nga nagasiga, kag lana nga dala ninyo agud nga mangin handa kamo sa pagkari sang Nobyo—"
                },
                {
                    "number": 18,
                    "text": "Kay tan-awa, sa pagkamatuod, sa pagkamatuod, ginasiling ko sa inyo nga magakari ako sing madasig. Kag gani amo sini. Amen."
                }
            ]
        },
        "/study/scriptures/dc-testament/dc/34": {
            "uri": "/study/scriptures/dc-testament/dc/34",
            "title": "Doktrina kag mga Kasugtanan 34",
            "data_type": "chapter",
            "chapter_name": "Seksyon 34",
            "chapter_summary": [
                "1–4, Ang mga tampad mangin mga anak sang Dios paagi sa Pagbayad-Sala; 5–9, Ang pagwali sang ebanghelyo nagahanda sang alagyan para sa Ika-duha nga Pagkari; 10–12, Ang propesiya nagaabot paagi sa gahum sang Balaan nga Espiritu."
            ],
            "verses": [
                {
                    "number": 1,
                    "text": "Orson, anak ko, dungga kag pamatii kag tan-awa kon ano ang ihambal nakon sa imo; ako, nga Ginuong Dios, nga si Jesucristo nga imo Manunubos;"
                },
                {
                    "number": 2,
                    "text": "Ang kasanag kag ang kabuhi sang kalibutan; kasanag nga nagasilak sa kadulom kag ang kadulom indi makahangop sini;"
                },
                {
                    "number": 3,
                    "text": "Nga naghigugma gid sang kalibutan sa bagay nga ginhatag niya ang iya kaugalingon nga kabuhi agud nga ang tanan nga magpati sa iya mangin mga anak sang Dios. Gani, ikaw akon anak;"
                },
                {
                    "number": 4,
                    "text": "Kag bulahan ka bangod nagtuo ka;"
                },
                {
                    "number": 5,
                    "text": "Kag mas bulahan ka pa gid bangod gintawag ka nakon sa pagwali sang akon ebanghelyo—"
                },
                {
                    "number": 6,
                    "text": "Sa pagbayaw sang imo tingug pareho sa tunog sang trumpeta nga malawig kag mabaskog, kag sa pagwali sang paghinulsol sa makasasala kag batinggilan nga henerasyon, agud ihanda ang alagyan sang Ginuo para sa iya ika-duha nga pagkari."
                },
                {
                    "number": 7,
                    "text": "Kay tan-awa, sa pagkamatuod, sa pagkamatuod, ginasiling ko sa imo, ang tion malapit na nga magakari ako sa panganod upod sang gahum kag dako nga himaya."
                },
                {
                    "number": 8,
                    "text": "Kag mangin isa ka dako nga adlaw ang tion sang akon pagkari, kay magakurog sa kahadlok ang tanan nga nasyon."
                },
                {
                    "number": 9,
                    "text": "Apang antes inang dako nga adlaw mag-abot, ang adlaw magabaylo sa kadulom, kag ang bulan sa dugo; kag ang mga bituon magadumili sang ila pagsilak, kag may pila nga magakalataktak, kag dalagko nga mga kalaglagan ang matabo sa mga malain."
                },
                {
                    "number": 10,
                    "text": "Karon, ibayaw ang imo tingug kag indi magpugong sa paghambal kay ang Ginuong Dios naghambal; gani, magpropesiya kag ihatag ini paagi sa gahum sang Balaan nga Espiritu."
                },
                {
                    "number": 11,
                    "text": "Kag kon tampad ka, tan-awa, kaupod mo ako tubtob nga magkari ako—"
                },
                {
                    "number": 12,
                    "text": "Kay sa pagkamatuod, sa pagkamatuod, ginasiling ko sa imo, magakari ako sing madasig. Ako ang imo Ginuo kag imo Manunubos. Kag gani amo sini. Amen."
                }
            ]
        },
        "/study/scriptures/dc-testament/dc/35": {
            "uri": "/study/scriptures/dc-testament/dc/35",
            "title": "Doktrina kag mga Kasugtanan 35",
            "data_type": "chapter",
            "chapter_name": "Seksyon 35",
            "chapter_summary": [
                "1–2, Paano ang mga tawo mangin mga anak sang Dios; 3–7, Si Sidney Rigdon gintawag sa pagbunyag kag sa paghatag sang Balaan nga Espiritu; 8–12, Ang mga tanda kag mga milagro ginahikot paagi sa pagtuo; 13–16, Ang mga alagad sang Ginuo magalinas sang mga nasyon paagi sa gahum sang Espiritu; 17–19, Si Joseph Smith nagakapot sang mga yabi sang mga misteryo; 20–21, Ang mga pinili makalampuwas sa adlaw sang pagkari sang Ginuo; 22–27, Ang Israel pagaluwason."
            ],
            "verses": [
                {
                    "number": 1,
                    "text": "Magpamati sa tingug sang Ginuo nga inyo Dios, ang Alfa kag ang Omega, ang ginsuguran kag ang katapusan, nga ang iya alagyan isa ka wala’y katapusan nga nagalibot nga alagyan, nga amo man sa gihapon subong, sang kahapon, kag tubtob sa wala’y katapusan."
                },
                {
                    "number": 2,
                    "text": "Ako si Jesucristo ang Anak sang Dios nga ginlansang para sa mga sala sang kalibutan, bisan pa para sa tanan nga nagapati sa akon ngalan agud nga mangin mga anak sila sang Dios, bisan pa agud nga mangin isa sila sa akon sa amo man nga ako isa sa Amay, sa amo man nga ang Amay isa sa akon agud nga kami mangin isa."
                },
                {
                    "number": 3,
                    "text": "Tan-awa, sa pagkamatuod, sa pagkamatuod, ginasiling ko sa imo Sidney, alagad ko, nakita ko ikaw kag ang imo mga buhat. Nabatian ko ang imo mga pangamuyo, kag ginhanda ka para sa mas dako nga buluhaton."
                },
                {
                    "number": 4,
                    "text": "Bulahan ka kay magahimo ka sang dalagko nga mga butang. Tan-awa ginpadala ka pareho kay Juan agud ihanda ang alagyan ko, kag ni Elias nga magakari, kag wala ka makahibalo sini."
                },
                {
                    "number": 5,
                    "text": "Nagbunyag ka paagi sa tubig para sa paghinulsol, apang wala nila nabaton ang Balaan nga Espiritu;"
                },
                {
                    "number": 6,
                    "text": "Apang karon ginahatag ko sa imo ang kasugoan nga magbunyag ka paagi sa tubig, kag mabaton nila ang Balaan nga Espiritu paagi sa pagtakdong sang mga kamot, pareho sa mga apostoles sang dumaan nga panahon."
                },
                {
                    "number": 7,
                    "text": "Kag matabo ini nga may dako nga buluhaton sa duta, bisan pa sa tunga sang mga Gentil kay ang ila kabuangan kag ila mga kangil-aran ipakita sa tanan nga katawhan."
                },
                {
                    "number": 8,
                    "text": "Kay ako ang Dios, kag ang akon butkon wala ginpalip-ot; kag magapakita ako sang mga milagro, mga tanda, kag mga katilingalahan sa tanan nga nagapati sa akon ngalan."
                },
                {
                    "number": 9,
                    "text": "Kag kon sin-o man ang magpangayo sini sa akon ngalan sa pagtuo, magatabug sila sang mga yawa; magapaayo sila sang mga nagamasakit; himuon nila nga ang mga bulag makabaton sang ila mga panulok, kag ang mga bungol nga makabati, kag ang mga apa nga makahambal, kag ang mga lupog nga makalakat."
                },
                {
                    "number": 10,
                    "text": "Kag ang tion madasig nga magaabot nga dalagko nga mga butang ang ipahayag sa katawhan;"
                },
                {
                    "number": 11,
                    "text": "Apang kon wala sang pagtuo wala sing bisan ano nga ipakita magluwas sa mga kahalitan sa Babilonia, ang amo man nga nagpainom sa tanan nga nasyon sang alak sang kaakig sang Dios bangod sang iya mga sala."
                },
                {
                    "number": 12,
                    "text": "Kag wala sing bisan sin-o nga nagahimo sang maayo magluwas sa sinang handa sa pagbaton sang kabug-osan sang akon ebanghelyo nga akon ginpadala sa sining henerasyon."
                },
                {
                    "number": 13,
                    "text": "Karon, ginatawag ko ang mga mahuyang sang kalibutan, ang inang mga wala’y tinun-an kag ginakaugtan sa paglinas sang mga nasyon paagi sa gahum sang Espiritu;"
                },
                {
                    "number": 14,
                    "text": "Kag ang ila butkon mangin akon butkon, kag ako ang ila mangin taming kag ila panagang; kag wagkosan ko ang ila mga balikawang, kag magaaway sila sing maisog para sa akon; kag ang ila mga kaaway pagatasakon sa idalom sang ila mga tiil; kag ipatupa ko ang espada agud buligan sila, kag amligan ko sila paagi sa kalayo sang akon kaakig."
                },
                {
                    "number": 15,
                    "text": "Kag iwali sa mga imol kag mga mapainubuson ang ebanghelyo, kag paabuton nila ang tion sang akon pagkari kay malapit na—"
                },
                {
                    "number": 16,
                    "text": "Kag matun-an nila ang paanggid parte sa kahoy nga higuera, kay bisan pa subong malapit na ang tig-ilinit."
                },
                {
                    "number": 17,
                    "text": "Kag ginpadala ko ang kabug-osan sang akon ebanghelyo paagi sa kamot sang akon alagad nga si Joseph; kag ginpakamaayo ko sia sa iya kahuyangan;"
                },
                {
                    "number": 18,
                    "text": "Kag ginhatag ko sa iya ang mga yabi sang misteryo sinang mga butang nga gintago, bisan pa ang mga butang nga halin pa sa pagtuga sang kalibutan, kag ang mga butang nga matabo sumugod sa sini nga tion tubtob sa tion sang akon pagkari, kon magpabilin sia nga tampad sa akon, kag kon indi, lain ang ibutang ko nga magbulos sa iya."
                },
                {
                    "number": 19,
                    "text": "Karon, bantayi sia nga indi mag-untat ang iya pagtuo, kag ihatag ang mga ini sang Manugpasulhay, ang Balaan nga Espiritu nga nakahibalo sang tanan nga butang."
                },
                {
                    "number": 20,
                    "text": "Kag ginahatag ko sa imo ang kasugoan—nga magsulat ka para sa iya; kag ang balaan nga mga kasulatan igahatag pareho nga ang mga ini halin sa akon mismo nga dughan para sa kaluwasan sang akon kaugalingon nga mga pinili;"
                },
                {
                    "number": 21,
                    "text": "Kay mabatian nila ang akon tingug, kag makita nila ako, kag indi sila magakatulog, kag makalampuwas sila sa adlaw sang akon pagkari; kay pagatinloan sila sa amo man nga ako matinlo."
                },
                {
                    "number": 22,
                    "text": "Kag karon ginasiling ko sa imo, magpabilin upod sa iya, kag magapanglakaton sia nga kaupod ka; indi sia pagbayai, kag pat-od gid nga matuman ining mga butang."
                },
                {
                    "number": 23,
                    "text": "Kag sa tion nga wala kamo nagasulat, tan-awa, pagahatagan sia sang ikasarang nga magpropesiya; kag iwali mo ang akon ebanghelyo kag magsambit sang balaan nga mga propeta agud pamatud-an ang iya mga pulong, sa bagay nga ang mga ini ipahayag sa iya."
                },
                {
                    "number": 24,
                    "text": "Tumana ang tanan nga kasugoan kag mga kasugtanan nga may obligasyon kamo sa pagtuman; kag pauyogon ko ang kalangitan para sa inyo kaayohan, kag magakurog si Satanas kag magakasadya ang Sion sa mga bungyod kag magauswag;"
                },
                {
                    "number": 25,
                    "text": "Kag ang Israel pagaluwason sa akon kaugalingon nga natalana nga tion; kag pagatuytuyan sila paagi sa mga yabi nga akon ginhatag, kag indi na sila magtalang-talang pa."
                },
                {
                    "number": 26,
                    "text": "Ibayaw ang inyo mga tagipusuon kag magkalipay kay nagahilapit na ang pagtubos sa inyo."
                },
                {
                    "number": 27,
                    "text": "Indi magkahadlok, diutay nga panong, inyo ang ginharian tubtob nga magkari ako. Tan-awa, magakari ako sing madasig. Kag gani amo sini. Amen."
                }
            ]
        },
        "/study/scriptures/dc-testament/dc/36": {
            "uri": "/study/scriptures/dc-testament/dc/36",
            "title": "Doktrina kag mga Kasugtanan 36",
            "data_type": "chapter",
            "chapter_name": "Seksyon 36",
            "chapter_summary": [
                "1–3, Ang Ginuo nagtakdong sang Iya kamot kay Edward Partridge paagi sa kamot ni Sidney Rigdon; 4–8, Ang tagsa ka tawo nga nagabaton sang ebanghelyo kag sang pagkapari tawagon agud maglakat kag magwali."
            ],
            "verses": [
                {
                    "number": 1,
                    "text": "Ini ang siling sang Ginuong Dios, ang Gamhanan sang Israel: Tan-awa, ginasiling ko sa imo, Edward, alagad ko, nga bulahan ka, kag napatawad na ang imo mga sala, kag gintawag ka sa pagwali sang akon ebanghelyo pareho sa tingug sang trumpeta;"
                },
                {
                    "number": 2,
                    "text": "Kag itakdong ko ang akon kamot sa imo paagi sa kamot sang akon alagad nga si Sidney Rigdon, kag mabaton mo ang akon Espiritu, ang Balaan nga Espiritu nga amo ang Manugpasulhay nga magatudlo sa imo sang mahidaeton nga mga butang sang ginharian;"
                },
                {
                    "number": 3,
                    "text": "Kag ipahayag mo ini sa mabaskog nga tingug nga nagasiling: Hosana, bulahan ang ngalan sang labing mataas nga Dios."
                },
                {
                    "number": 4,
                    "text": "Kag karon ining tawag kag kasugoan ginahatag ko sa imo parte sa tanan nga tawo—"
                },
                {
                    "number": 5,
                    "text": "Nga ang tanan nga magkadto sa akon mga alagad nga sanday Sidney Rigdon kag Joseph Smith Jr., kag magbaton sining tawag kag kasugoan dapat ordinan kag ipadala agud magwali sang wala’y katapusan nga ebanghelyo sa mga nasyon —"
                },
                {
                    "number": 6,
                    "text": "Kag magwali sang paghinulsol nga nagasiling: Luwasa ang inyo mga kaugalingon sa sining batinggilan nga henerasyon, kag maggwa halin sa kalayo, kag kangil-ari bisan ang mga biste nga namantsahan sang unod."
                },
                {
                    "number": 7,
                    "text": "Kag ihatag ining kasugoan sa mga elder sang akon simbahan agud nga ang tagsa ka tawo nga magbaton sini nga may lubos nga katutum maordinan kag mapadala, pareho sa akon ginhambal."
                },
                {
                    "number": 8,
                    "text": "Ako si Jesucristo, ang Anak sang Dios; karon, wagkosi ang inyo mga balikawang kag magakari ako sa hinali sa akon templo. Kag gani amo sini. Amen."
                }
            ]
        },
        "/study/scriptures/dc-testament/dc/37": {
            "uri": "/study/scriptures/dc-testament/dc/37",
            "title": "Doktrina kag mga Kasugtanan 37",
            "data_type": "chapter",
            "chapter_name": "Seksyon 37",
            "chapter_summary": [
                "1–4, Ang mga Santos gintawag nga magtipon sa Ohio."
            ],
            "verses": [
                {
                    "number": 1,
                    "text": "Tan-awa, ginasiling ko sa inyo nga indi kinahanglanon sa subong nga magpadayon kamo sa paglubad tubtob nga maglakat kamo sa Ohio, kag ini bangod sang kaaway kag para sa inyo kaayohan."
                },
                {
                    "number": 2,
                    "text": "Kag sa liwat, ginasiling ko sa inyo nga indi kamo maglakat tubtob nga nawali ninyo ang akon ebanghelyo sa mga lugar sa New York, kag napabakod gid ang simbahan kon sa diin man ini nahamtang, kag ilabi na sa Colesville; kay tan-awa, nagapangamuyo sila sa akon nga may dako nga pagtuo."
                },
                {
                    "number": 3,
                    "text": "Kag sa liwat, isa ka kasugoan ginahatag ko sa simbahan nga kinahanglanon para sa akon nga magtipon sila sa Ohio sa paghanda sa tion nga magbalik sa ila ang akon alagad nga si Oliver Cowdery."
                },
                {
                    "number": 4,
                    "text": "Tan-awa, yari ang kaalam, kag tugoti ang tagsa ka tawo nga magpili para sa iya kaugalingon tubtob nga magkari ako. Kag gani amo sini. Amen."
                }
            ]
        },
        "/study/scriptures/dc-testament/dc/38": {
            "uri": "/study/scriptures/dc-testament/dc/38",
            "title": "Doktrina kag mga Kasugtanan 38",
            "data_type": "chapter",
            "chapter_name": "Seksyon 38",
            "chapter_summary": [
                "1–6, Si Cristo nagtuga sang tanan nga butang; 7–8, Yara sia sa tunga sang Iya mga Santos nga makakita sa Iya sa indi madugay; 9–12, Ang tanan nga unod malain sa Iya panulok; 13–22, Gintigan-an Niya sang duta sang panaad ang Iya mga Santos sa katuigan kag wala’y katapusan; 23–27, Ang mga Santos ginsugo nga mag-isa kag kabigon ang tagsa-tagsa bilang mga kauturan; 28–29, Gintagna ang mga gera; 30–33, Ang mga Santos pagahatagan sang gahum halin sa kahitaasan kag magalakat sa tanan nga nasyon; 34–42, Ang Simbahan ginsugo sa pagtatap sang mga imol kag mga nagakinahanglan kag sa pagtinguha para sa mga manggad sang wala’y katapusan."
            ],
            "verses": [
                {
                    "number": 1,
                    "text": "Ini ang siling sang Ginuo nga imo Dios nga si Jesucristo, ang Dakong Jehova, ang Alfa kag ang Omega, ang ginsuguran kag ang katapusan, ang mismo nga nagtulok sa masangkad nga kalaparon sang wala’y katapusan, kag tanan nga kasoldadohan sang mga anghel sa langit antes ginhimo ang kalibutan;"
                },
                {
                    "number": 2,
                    "text": "Ang mismo nga nakahibalo sang tanan nga butang kay ang tanan nga butang yara sa atubang sang akon mga mata;"
                },
                {
                    "number": 3,
                    "text": "Ako nga mismo ang naghambal, kag nahimo ang kalibutan, kag ang tanan nga butang nagluntad paagi sa akon."
                },
                {
                    "number": 4,
                    "text": "Ako ang mismo nga nagdala sa Sion ni Enoc sa akon sabak; kag sa pagkamatuod, ginasiling ko, kay ako si Cristo, paagi sa akon kaugalingon nga ngalan, nagpakitluoy ako sa Amay para sa ila tanan nga nagpati sa akon ngalan paagi sa gahum sang dugo nga akon gin-ula."
                },
                {
                    "number": 5,
                    "text": "Apang tan-awa, ang malain nga mga minatay ginpabilin ko nga nakagapos sa mga kadena sang kadulom tubtob sa paghukom nga matabo sa dako nga adlaw nga magaabot sa katapusan sang duta;"
                },
                {
                    "number": 6,
                    "text": "Kag sa amo man nga paagi ang buhi nga mga malain magapabilin nga nakagapos sa kadena sang kadulom; sila nga indi magpamati sa akon tingug kundi nagapatig-a sang ila mga tagipusuon, kag kasubo, kasubo, kasubo sang ila kapalaran."
                },
                {
                    "number": 7,
                    "text": "Apang tan-awa, sa pagkamatuod, sa pagkamatuod, ginasiling ko sa inyo nga ang akon mga mata nagatan-aw sa inyo. Yara ako sa tunga ninyo kag indi ninyo ako makita;"
                },
                {
                    "number": 8,
                    "text": "Apang magaabot ang adlaw sa indi madugay nga makita ninyo ako, kag makahibalo nga buhi ako; kay ang belo sang kadulom pagagision sa indi madugay, kag sia nga indi matinlo indi makalampuwas sa adlaw kon magpakita ako."
                },
                {
                    "number": 9,
                    "text": "Gani, wagkosi ang inyo mga balikawang kag mangin handa. Tan-awa, inyo ang ginharian, kag ang kaaway indi makadaug sa inyo."
                },
                {
                    "number": 10,
                    "text": "Sa pagkamatuod ginasiling ko sa inyo, matinlo kamo apang indi tanan; kag wala na sing iban pa nga akon nahamut-an;"
                },
                {
                    "number": 11,
                    "text": "Kay ang tanan nga unod malain sa akon panulok; kag ang mga gahum sang kadulom nagapangibabaw sa duta, sa katawhan, sa presensya sang tanan nga kasoldadohan sang langit—"
                },
                {
                    "number": 12,
                    "text": "Nga kabangdanan nga ang kahipos sang langit naghari, kag ang bug-os nga ginharian sang Dios nag-antos, kag ang mga anghel nagahulat sang dako nga sugo nga anihon ang duta, nga tiponon ang mga hilamon agud nga sunogon ang mga ini; kag, tan-awa, nagtingob ang mga kaaway."
                },
                {
                    "number": 13,
                    "text": "Kag karon ipakita ko sa inyo ang isa ka misteryo, isa ka sekreto nga butang sa tinago nga mga kwarto agud ipahanabo ang inyo kalaglagan sa ulihi, kag wala ninyo mahibaloan ini;"
                },
                {
                    "number": 14,
                    "text": "Apang karon ginasugid ko ini sa inyo, kag bulahan kamo indi bangod sang inyo kalainan ukon inyo mga tagipusuon sa pagkawala’y pagtuo; kay sa pagkamatuod ang pila sa inyo balasulon sa akon atubang apang mangin maluluy-on ako sa inyo kaluyahon."
                },
                {
                    "number": 15,
                    "text": "Gani, mangin mabakod kamo sugod subong; kag indi magkahadlok kay inyo ang ginharian."
                },
                {
                    "number": 16,
                    "text": "Kag ginahatag ko sa inyo ang kasugoan para sa inyo kaluwasan kay nabatian ko ang inyo mga pangamuyo, kag ang mga imol nagreklamo sa akon, kag ang mga manggaranon gintuga ko, kag ang tanan nga tinuga akon, kag wala ako sang ginapasulabi nga mga tawo."
                },
                {
                    "number": 17,
                    "text": "Kag ginhimo ko nga bugana ang duta, kag tan-awa ini ang akon palatungan; gani, sa liwat magatindog ako diri."
                },
                {
                    "number": 18,
                    "text": "Kag akon ginatanyag kag kabubut-on nga ginahatag sa inyo ang mas dalagko nga mga manggad, bisan pa ang duta sang panaad, ang duta nga nagailig sang gatas kag dugus sa diin wala sang mangin sumpa kon magkari ang Ginuo;"
                },
                {
                    "number": 19,
                    "text": "Kag ihatag ko ini sa inyo bilang duta nga inyo panublion kon tinguhaan ninyo nga maangkon ini sa bug-os ninyo nga tagipusuon."
                },
                {
                    "number": 20,
                    "text": "Kag amo ini ang akon mangin kasugtanan sa inyo, maangkon ninyo ini bilang duta nga inyo panublion, kag panublion sang inyo mga kaliwat tubtob sa wala’y katapusan samtang ang duta magapadayon, kag pagaangkonon ninyo ini sa liwat sa wala’y katapusan, kag indi na ini magtaliwan pa."
                },
                {
                    "number": 21,
                    "text": "Apang, sa pagkamatuod ginasiling ko sa inyo nga sa pag-abot sang panahon wala kamo sang hari ukon tagdumala kay ako ang inyo mangin hari kag magabantay sa inyo."
                },
                {
                    "number": 22,
                    "text": "Gani, magpamati sa akon tingug kag magsunod sa akon, kag mangin hilway kamo nga katawhan, kag wala kamo sang mangin mga layi kundi ang akon mga layi kon magkari ako kay ako ang inyo manughatag sang kasugoan, kag ano bala ang makapugong sa akon kamot?"
                },
                {
                    "number": 23,
                    "text": "Apang, sa pagkamatuod ginasiling ko sa inyo, tudloi ang isa kag isa suno sa palangakoan sa diin ginpili ko kamo;"
                },
                {
                    "number": 24,
                    "text": "Kag ang tagsa ka tawo dapat magkabig sang iya utod pareho sang iya kaugalingon, kag mangin matarong kag balaan sa akon atubang."
                },
                {
                    "number": 25,
                    "text": "Kag sa liwat ginasiling ko sa inyo, ang tagsa ka tawo dapat magkabig sang iya utod pareho sang iya kaugalingon."
                },
                {
                    "number": 26,
                    "text": "Kay ano nga tawo sa inyo nga may dose ka anak nga lalaki, kag wala sang may ginapasulabi sa ila, kag ginaalagaran nila sia sing matinumanon, kag masiling sia sa isa: Magsoksok sing matahom nga mga panapton kag magpungko diri; kag sa isa naman: Magsoksok sing gision nga mga biste kag magpungko didto—kag magtulok sa iya mga anak kag magsiling nga matarong ako?"
                },
                {
                    "number": 27,
                    "text": "Tan-awa, ini ginhatag ko sa inyo bilang paanggid, kag ini pareho sa akon. Ginasiling ko sa inyo, mangin isa; kag kon indi kamo isa indi kamo akon."
                },
                {
                    "number": 28,
                    "text": "Kag sa liwat, ginasiling ko sa inyo nga ang kaaway sa tinago nga mga kwarto nagatinguha sa pagpatay sa inyo."
                },
                {
                    "number": 29,
                    "text": "Nabatian ninyo ang parte sa mga gera sa malayo nga mga pungsod, kag nagasiling kamo nga sa indi madugay may matabo nga dalagko nga mga gera sa malayo nga mga pungsod, apang wala kamo makahibalo sang yara sa mga tagipusuon sang mga tawo sa inyo kaugalingon nga duta."
                },
                {
                    "number": 30,
                    "text": "Ginasugiran ko kamo sining mga butang bangod sang inyo mga pangamuyo; karon, hupti ang kaalam sa inyo mga tagipusuon agud nga ang kalainan sang mga tawo indi magpahayag sining mga butang sa inyo paagi sa ila kalainan, sa paagi nga magahambal sa inyo mga pamatin-an sa tingug nga mas mabaskog pa sangsa sinang magauyog sang duta; apang kon handa kamo indi kamo mahadlok."
                },
                {
                    "number": 31,
                    "text": "Kag agud nga malikawan ninyo ang gahum sang kaaway, kag matipon sa akon nga isa ka matarong nga katawhan nga wala’y sala kag wala’y kabasulanan—"
                },
                {
                    "number": 32,
                    "text": "Gani, kay sa sini nga rason ginhatag ko sa inyo ang kasugoan nga maglakat kamo sa Ohio; kag didto ihatag ko sa inyo ang akon layi; kag didto pagahatagan kamo sang gahum halin sa kahitaasan;"
                },
                {
                    "number": 33,
                    "text": "Kag halin didto, kon sin-o man ang pilion ko, magalakat sa tanan nga nasyon kag ipahibalo sa ila kon ano ang ila himuon; kay may ginatigana ako nga dako nga buluhaton, kay ang Israel pagaluwason, kag giyahan ko sila kon sa diin ko man luyag, kag wala sang gahum ang makapugong sa akon kamot."
                },
                {
                    "number": 34,
                    "text": "Kag karon, ginahatag ko ang kasugoan sa simbahan sa sining mga bahin nga pila ka mga lalaki sa tunga nila ang pagapilion, kag pagapilion sila suno sa tingug sang simbahan;"
                },
                {
                    "number": 35,
                    "text": "Kag magtatap sila sang mga imol kag mga nagakinahanglan, kag maghatag sa ila sang kaumpawan agud nga indi sila mag-antos; kag ipadala sila sa lugar nga ginsugo ko sa tanan nga miyembro sang Simbahan;"
                },
                {
                    "number": 36,
                    "text": "Kag ini ang ila mangin buluhaton, nga magdumala sang mga butang parte sa propiedad sang sining simbahan."
                },
                {
                    "number": 37,
                    "text": "Kag sila nga may mga uma nga indi mabaligya, dapat pabay-an ukon ipaarendo ang mga ini suno sa nagakaigo para sa ila."
                },
                {
                    "number": 38,
                    "text": "Siguroha nga ang tanan nga butang maamligan; kag kon ang mga tawo mahatagan sang gahum halin sa kahitaasan kag ipadala, ining tanan nga butang pagatiponon sa sabak sang simbahan."
                },
                {
                    "number": 39,
                    "text": "Kag kon tinguhaan ninyo nga maangkon ang mga manggad nga pagbuot sang Amay nga ihatag sa inyo, mangin pinakamanggaranon kamo sa tanan nga katawhan kay maangkon ninyo ang mga manggad sang wala’y katapusan; kag ang kamatuoran amo nga ang mga manggad sang duta akon agud ipanagtag; apang mag-andam sa bugal agud nga indi kamo mangin pareho sa mga Nefinhon sang dumaan nga panahon."
                },
                {
                    "number": 40,
                    "text": "Kag sa liwat, ginasiling ko sa inyo, ginahatag ko sa inyo ang kasugoan nga ang tagsa ka tawo nga elder, pari, manunudlo, kag miyembro man, maglakat sa iya kusog, sa pagpangabudlay sa iya mga kamot agud ihanda kag tumanon ang mga butang nga akon ginsugo."
                },
                {
                    "number": 41,
                    "text": "Kag ang inyo pagwali dapat nga mangin tingug sang pagpaandam sang tagsa ka miyembro sa iya isigkatawo sa paagi nga matawhay kag malulo."
                },
                {
                    "number": 42,
                    "text": "Kag magsipak kamo sa mga malain. Luwasa ang inyo mga kaugalingon. Mangin matinlo kamo nga nagadala sang mga gamit sang Ginuo. Kag gani amo sini. Amen."
                }
            ]
        },
        "/study/scriptures/dc-testament/dc/39": {
            "uri": "/study/scriptures/dc-testament/dc/39",
            "title": "Doktrina kag mga Kasugtanan 39",
            "data_type": "chapter",
            "chapter_name": "Seksyon 39",
            "chapter_summary": [
                "1–4, Ang mga Santos may gahum nga mangin mga anak sang Dios; 5–6, Ang pagbaton sang ebanghelyo nagapakita sang pagbaton kay Cristo; 7–14, Si James Covel ginsugo nga magpabunyag kag magpangabudlay sa ulubasan sang Ginuo; 15–21, Ang mga alagad sang Ginuo dapat magwali sang ebanghelyo antes sang Ika-duha nga Pagkari; 22–24, Ang inang mga nagabaton sang ebanghelyo pagatiponon sa katuigan kag wala’y katapusan."
            ],
            "verses": [
                {
                    "number": 1,
                    "text": "Dungga kag pamatii ang tingug niya nga halin sa bug-os nga wala’y katapusan tubtob sa bug-os nga wala’y katapusan, ang Dakong Jehova nga si Jesucristo—"
                },
                {
                    "number": 2,
                    "text": "Ang kasanag kag ang kabuhi sang kalibutan; kasanag nga nagasilak sa kadulom kag ang kadulom indi makahangop sini;"
                },
                {
                    "number": 3,
                    "text": "Ang amo man nga nagkari sa kasagsagan sang panahon sa akon kaugalingon nga katawhan, kag ang akon kaugalingon nga katawhan wala nagbaton sa akon;"
                },
                {
                    "number": 4,
                    "text": "Apang sa tanan nga nagbaton sa akon, ginhatag ko ang gahum nga mangin akon mga anak; kag sa amo man ihatag ko sa tanan nga magbaton sa akon ang gahum nga mangin akon mga anak."
                },
                {
                    "number": 5,
                    "text": "Kag sa pagkamatuod, sa pagkamatuod, ginasiling ko sa imo nga sia nga nagabaton sang akon ebanghelyo nagabaton sa akon; kag sia nga wala nagabaton sang akon ebanghelyo wala nagabaton sa akon."
                },
                {
                    "number": 6,
                    "text": "Kag ini ang akon ebanghelyo— paghinulsol kag bunyag paagi sa tubig, kag dayon magasunod ang bunyag sang kalayo kag sang Balaan nga Espiritu nga amo ang Manugpasulhay nga nagapahayag sang tanan nga butang, kag nagatudlo sang mahidaeton nga mga butang sang ginharian."
                },
                {
                    "number": 7,
                    "text": "Kag karon, tan-awa, ginasiling ko sa imo James, alagad ko, nakita ko ang imo mga buhat kag nakakilala ako sa imo."
                },
                {
                    "number": 8,
                    "text": "Kag sa pagkamatuod ginasiling ko sa imo, ang imo tagipusuon subong matarong sa akon panulok sa sini nga tion; kag, tan-awa, ginhatag ko ang dalagko nga mga pagpakamaayo sa imo ulo;"
                },
                {
                    "number": 9,
                    "text": "Apang, nakabatyag ka sang dako nga kasubo kay ginsikway mo ako sing madamo nga beses bangod sang bugal kag mga pagkabalaka parte sa kalibutanon nga mga butang."
                },
                {
                    "number": 10,
                    "text": "Apang, tan-awa, nag-abot na ang mga adlaw sang imo kahilwayan, kon magpamati ka sa akon tingug nga nagasiling sa imo: Magtindog kag magpabunyag, kag manghugas sang imo mga sala nga nagapanawag sa akon ngalan, kag mabaton mo ang akon Espiritu, kag ang pagpakamaayo nga tuman ka dako nga wala mo pa matilawan."
                },
                {
                    "number": 11,
                    "text": "Kag kon himuon mo ini, ginhanda ko ikaw para sa mas dako nga buluhaton. Magawali ka sang kabug-osan sang akon ebanghelyo nga ginpadala ko sa sining ulihing mga adlaw, ang kasugtanan nga ginpadala ko agud bawion ang akon katawhan nga amo ang panimalay sang Israel."
                },
                {
                    "number": 12,
                    "text": "Kag matabo ini nga makaangkon ka sang ikasarang kag awtoridad; makaangkon ka sang dako nga pagtuo, kag makaupod mo ako kag ihanda ko ang alagyan para sa imo."
                },
                {
                    "number": 13,
                    "text": "Gintawag ka sa pagpangabudlay sa akon ulubasan, kag sa pagpauswag sang akon simbahan, kag sa pagpahanabo sang Sion agud nga magkasadya ini sa mga bungyod kag mag-uswag."
                },
                {
                    "number": 14,
                    "text": "Tan-awa, sa pagkatuod, sa pagkamatuod, ginasiling ko sa imo, wala ka gintawag nga maglakat sa mga pungsod sa este, kundi gintawag ka nga maglakat sa Ohio."
                },
                {
                    "number": 15,
                    "text": "Kag bangod ang akon katawhan magatipon sang ila mga kaugalingon sa Ohio, nagtigana ako sang pagpakamaayo nga wala pa matilawan sang katawhan, kag igabubo ini sa ila mga ulo. Kag halin didto magalakat sila sa tanan nga nasyon."
                },
                {
                    "number": 16,
                    "text": "Tan-awa, sa pagkamatuod, sa pagkamatuod, ginasiling ko sa inyo nga ang mga tawo sa Ohio nagapangamuyo sa akon sa dako nga pagtuo bangod nagahunahuna sila nga punggan ko ang akon kamot sa paghukom sang mga nasyon, apang indi ko mabawi ang akon pulong."
                },
                {
                    "number": 17,
                    "text": "Gani, sugdi sa inyo ikasarang kag magtawag sang matutum nga mga nagapangabudlay sa akon ulubasan agud nga mapangtapsan ini sa katapusan nga tion."
                },
                {
                    "number": 18,
                    "text": "Kag sa bagay nga maghinulsol sila kag magbaton sang kabug-osan sang akon ebanghelyo, kag mangin balaan, punggan ko ang akon kamot sa paghukom."
                },
                {
                    "number": 19,
                    "text": "Gani, maglakat nga nagasinggit sa mabaskog nga tingug nga nagasiling: Ang ginharian sang langit malapit na; nga nagasinggit: Hosana! bulahan ang ngalan sang Labing Mataas nga Dios."
                },
                {
                    "number": 20,
                    "text": "Maglakat kag magbunyag paagi sa tubig kag ihanda ang alagyan sa akon para sa tion sang akon pagkari;"
                },
                {
                    "number": 21,
                    "text": "Kay ang tion malapit na; wala sang tawo ang nakahibalo sang adlaw ukon sang oras; apang pat-od nga magaabot ini."
                },
                {
                    "number": 22,
                    "text": "Kag sia nga nagabaton sining mga butang nagabaton sa akon; kag pagatiponon sila sa akon sa katuigan kag wala’y katapusan."
                },
                {
                    "number": 23,
                    "text": "Kag sa liwat, matabo ini nga sa tanan nga inyo bunyagan sa tubig, itakdong ninyo ang inyo mga kamot, kag mabaton nila ang dulot sang Balaan nga Espiritu, kag paabuton ang mga tanda sang akon pagkari, kag makilala ako."
                },
                {
                    "number": 24,
                    "text": "Tan-awa, magakari ako sing madasig. Kag gani amo sini. Amen."
                }
            ]
        },
        "/study/scriptures/dc-testament/dc/40": {
            "uri": "/study/scriptures/dc-testament/dc/40",
            "title": "Doktrina kag mga Kasugtanan 40",
            "data_type": "chapter",
            "chapter_name": "Seksyon 40",
            "chapter_summary": [
                "1–3, Ang kahadlok sa pagpanghingabot kag ang mga kabalaka sa kalibutanon nga mga butang rason sa pagsikway sang ebanghelyo."
            ],
            "verses": [
                {
                    "number": 1,
                    "text": "Tan-awa, sa pagkamatuod ginasiling ko sa inyo nga ang tagipusuon sang akon alagad nga si James Covel nangin matarong sa akon panulok kay nagpakighisugot sia sa akon nga tumanon niya ang akon pulong."
                },
                {
                    "number": 2,
                    "text": "Kag ginbaton niya ang pulong sing malipayon, apang sa gilayon gintentar sia ni Satanas; kag ang kahadlok sa pagpanghingabot kag ang mga kabalaka sa kalibutanon nga mga butang nagtulod sa iya nga sikwayon ang pulong."
                },
                {
                    "number": 3,
                    "text": "Gani, ginguba niya ang akon kasugtanan, kag nagapabilin sa akon kon ano ang himuon sa iya suno sa nagakaigo para sa akon. Amen."
                }
            ]
        },
        "/study/scriptures/dc-testament/dc/41": {
            "uri": "/study/scriptures/dc-testament/dc/41",
            "title": "Doktrina kag mga Kasugtanan 41",
            "data_type": "chapter",
            "chapter_name": "Seksyon 41",
            "chapter_summary": [
                "1–3, Ang mga elder magadumala sang Simbahan paagi sa espiritu sang rebelasyon; 4–6, Ang matuod nga mga disipulo magabaton kag magatuman sang layi sang Ginuo; 7–12, Si Edward Partridge ginpili bilang obispo sang Simbahan."
            ],
            "verses": [
                {
                    "number": 1,
                    "text": "Dungga kag pamatii, O kamo nga akon katawhan, siling sang Ginuo kag inyo Dios, kamo nga ginakalipay ko nga bugayan sang pinakadako sa tanan nga bugay, kamo nga nagapamati sa akon; kag kamo nga wala nagapamati sa akon nga nagdala sang akon ngalan pagasumpaon ko sang pinakamabug-at sa tanan nga sumpa."
                },
                {
                    "number": 2,
                    "text": "Dungga ninyo mga elder sang akon simbahan nga akon gintawag, tan-awa, ginahatag ko sa inyo ang kasugoan nga tiponon ninyo ang inyo mga kaugalingon agud mag-ugyon parte sa akon pulong;"
                },
                {
                    "number": 3,
                    "text": "Kag paagi sa pangamuyo sang inyo pagtuo mabaton ninyo ang akon layi agud nga mahibaloan ninyo kon paano dumalahan ang akon simbahan kag himuon ang tanan nga butang sa husto nga paagi sa akon atubang."
                },
                {
                    "number": 4,
                    "text": "Kag ako mangin inyo hari sa akon pagkari; kag tan-awa, magakari ako sing madasig, kag siguroha ninyo nga ginatuman ang akon layi."
                },
                {
                    "number": 5,
                    "text": "Sia nga nagabaton sang akon layi kag nagatuman sini, ang amo man akon disipulo; kag sia nga nagasiling nga ginabaton niya ini kag wala nagatuman sini, ang amo man indi akon disipulo, kag tabugon sia halin sa tunga ninyo;"
                },
                {
                    "number": 6,
                    "text": "Kay indi nagakabagay nga ang mga butang nga iya sang mga anak sang ginharian ihatag sa sinang mga indi nagakaangay, ukon sa mga ido, ukon ang mga perlas nga ihaboy sa mga baboy."
                },
                {
                    "number": 7,
                    "text": "Kag sa liwat, nagakabagay lang nga ang akon alagad nga si Joseph Smith Jr. patukoran sang balay sa diin sia magpuyo kag maglubad."
                },
                {
                    "number": 8,
                    "text": "Kag sa liwat, nagakabagay lang nga ang akon alagad nga si Sidney Rigdon maghikot sang iya kabuhi suno sa nagakaigo para sa iya basta nga tumanon niya ang akon mga kasugoan."
                },
                {
                    "number": 9,
                    "text": "Kag sa liwat, gintawag ko ang akon alagad nga si Edward Partridge; kag ginahatag ko ang kasugoan nga pilion sia suno sa tingug sang simbahan, kag ordinan nga obispo sang simbahan, kag bayaan niya ang iya negosyo kag ihatag ang tanan niya nga tion sa mga buluhaton sang simbahan;"
                },
                {
                    "number": 10,
                    "text": "Agud nga dumalahan ang tanan nga butang sa tion nga itugyan ini sa iya sa akon mga layi sa adlaw nga ihatag ko ang mga ini."
                },
                {
                    "number": 11,
                    "text": "Kag ini bangod ang iya tagipusuon matinlo sa akon atubang kay pareho sia ni Nathanael sang dumaan nga panahon nga wala sang pagdaya."
                },
                {
                    "number": 12,
                    "text": "Ini nga mga pulong ginahatag sa inyo, kag matinlo ang mga ini sa akon atubang; gani, mag-andam kon paano ninyo ini kabigon kay salabton ninyo ining mga pulong sa inyo mga kalag sa adlaw sang paghukom. Kag gani amo sini. Amen."
                }
            ]
        },
        "/study/scriptures/dc-testament/dc/42": {
            "uri": "/study/scriptures/dc-testament/dc/42",
            "title": "Doktrina kag mga Kasugtanan 42",
            "data_type": "chapter",
            "chapter_name": "Seksyon 42",
            "chapter_summary": [
                "1–10, Ang mga elder gintawag sa pagwali sang ebanghelyo, pagbunyag sang mga nahaylo, kag pagpauswag sang Simbahan; 11–12, Kinahanglan sila nga tawgon kag ordinan kag dapat sila magtudlo sang mga prinsipyo sang ebanghelyo nga makita sa balaan nga mga kasulatan; 13–17, Dapat sila magtudlo kag magpropesiya paagi sa gahum sang Espiritu; 18–29, Ang mga Santos ginasugo nga indi magpatay, magpangawat, magbinutig, magkaibog, magpanglahi, ukon maghambal sang malain batok sa iban; 30–39, Ang mga layi nga nagadumala sang pagkonsagrar sang mga pagkabutang ginhatag; 40–42, Ang bugal kag ang katamad ginakondenar; 43–52, Ang mga nagamasakit dapat paayohon paagi sa pagbendisyon sa ila kag paagi sa pagtuo; 53–60, Ang balaan nga mga kasulatan nagaunod sang mga layi kag mga pagsulundan nga dapat sundon sang Simbahan kag dapat ibantala sa kalibutan; 61–69, Ang lugar sang Bag-ong Jerusalem kag ang mga misteryo sang ginharian igapahayag; 70–73, Ang ginkonsagrar nga mga pagkabutang dapat gamiton agud suportahan ang mga opisyales sang Simbahan; 74–93, Ang mga layi nga nagadumala sang pagpakighilawas, pagpanglahi, pagpatay, pagpangawat, kag pagkumpisar sang mga sala ginhatag."
            ],
            "verses": [
                {
                    "number": 1,
                    "text": "Dungga ninyo mga elder sang akon simbahan nga nagtipon sang inyo mga kaugalingon sa akon ngalan nga si Jesucristo nga Anak sang buhi nga Dios, ang Manluluwas sang kalibutan; bangod nga nagapati kamo sa akon ngalan kag nagatuman sang akon mga kasugoan."
                },
                {
                    "number": 2,
                    "text": "Sa liwat ginasiling ko sa inyo, dungga kag pamatii kag tumana ang layi nga ihatag ko sa inyo."
                },
                {
                    "number": 3,
                    "text": "Kay sa pagkamatuod ginasiling ko, bangod nga gintipon ninyo ang inyo mga kaugalingon suno sa kasugoan nga ginsugo ko sa inyo, kag nag-ugyon parte sining isa ka butang nga amo ang akon pulong, kag nagpamangkot sa Amay sa akon ngalan, sa amo man mabaton ninyo ini."
                },
                {
                    "number": 4,
                    "text": "Tan-awa, sa pagkamatuod ginasiling ko sa inyo, ginahatag ko sa inyo ining una nga kasugoan nga maglakat ang tagsa sa inyo sa akon ngalan magluwas sa akon mga alagad nga sanday Joseph Smith Jr. kag Sidney Rigdon."
                },
                {
                    "number": 5,
                    "text": "Kag ginahatagan ko sila sang kasugoan nga maglakat sila sa malip-ot lamang nga tion, kag ipahayag paagi sa gahum sang Espiritu kon san-o sila mabalik."
                },
                {
                    "number": 6,
                    "text": "Kag maglakat kamo sa gahum sang akon Espiritu nga nagawali sang akon ebanghelyo nga tagduha-duha sa akon ngalan, nga nagabayaw sang inyo mga tingug pareho sa tunog sang trumpeta, nga nagapahayag sang akon pulong pareho sang mga anghel sang Dios."
                },
                {
                    "number": 7,
                    "text": "Kag maglakat kamo kag magbunyag paagi sa tubig nga nagasiling: Maghinulsol kamo, maghinulsol kamo, kay ang ginharian sang langit malapit na."
                },
                {
                    "number": 8,
                    "text": "Kag halin sa sini nga lugar magalakat kamo sa mga lugar pa-weste; kag kon makakita kamo sang mga mabaton sa inyo, pauswagon ninyo ang akon simbahan sa tagsa ka lugar—"
                },
                {
                    "number": 9,
                    "text": "Tubtob nga mag-abot ang tion nga ipahayag sa inyo halin sa kahitaasan kon ang siyudad sang Bag-ong Jerusalem ipahamtang agud nga matipon kamo nga mangin isa, agud nga kamo mangin akon katawhan kag ako mangin inyo Dios."
                },
                {
                    "number": 10,
                    "text": "Kag sa liwat, ginasiling ko sa inyo nga ang akon alagad nga si Edward Partridge dapat magtuman sang palangakoan sa diin ginpili ko sia. Kag matabo ini nga kon maglapas sia sang mga kasugoan, mapili ako sang lain nga magbulos sa iya. Kag gani amo sini. Amen."
                },
                {
                    "number": 11,
                    "text": "Kag sa liwat ginasiling ko sa inyo nga indi pagtugotan ang bisan sin-o nga maglakat agud magwali sang akon ebanghelyo ukon magpauswag sang akon simbahan luwas nga naordinan sia sang sinang may awtoridad, kag nakahibalo ang simbahan nga may awtoridad sia kag naordinan sa husto nga paagi sang mga lideres sang simbahan."
                },
                {
                    "number": 12,
                    "text": "Kag sa liwat, ang mga elder, mga pari, kag mga manunudlo sang sining simbahan dapat magtudlo sang mga prinsipyo sang akon ebanghelyo nga yara sa Biblia kag sa Libro ni Mormon nga amo ang kabug-osan sang ebanghelyo."
                },
                {
                    "number": 13,
                    "text": "Kag dapat magbantay sila sang mga kasugtanan kag mga pagtuluohan sang simbahan sa paghimo sang mga ini, kag ang mga ini amo ang ila mga ipanudlo suno sa paggiya sang Espiritu sa ila."
                },
                {
                    "number": 14,
                    "text": "Kag ang Espiritu igahatag sa inyo paagi sa pangamuyo sang pagtuo; kag kon indi ninyo mabaton ang Espiritu indi kamo makatudlo."
                },
                {
                    "number": 15,
                    "text": "Kag ini tanan inyo bantayan sa paghimo pareho sang akon ginsugo parte sa inyo ipanudlo tubtob nga mapahayag ang kabug-osan sang akon balaan nga mga kasulatan."
                },
                {
                    "number": 16,
                    "text": "Kag sa inyo pagbayaw sang inyo mga tingug paagi sa Manugpasulhay, magahambal kag magapropesiya kamo suno sa nagakaigo para sa akon;"
                },
                {
                    "number": 17,
                    "text": "Kay, tan-awa, ang Manugpasulhay nakahibalo sang tanan nga butang, kag nagapamatuod parte sa Amay kag sa Anak."
                },
                {
                    "number": 18,
                    "text": "Kag karon, tan-awa, nagahambal ako sa simbahan. Indi ka magpatay; kag sia nga nagapatay indi makabaton sang kapatawaran sa sining kalibutan ukon sa kalibutan nga magaabot."
                },
                {
                    "number": 19,
                    "text": "Kag sa liwat, ginasiling ko, indi ka magpatay; apang sia nga nagapatay dapat patyon."
                },
                {
                    "number": 20,
                    "text": "Indi ka magpangawat; kag sia nga nagapangawat kag indi maghinulsol dapat sikwayon."
                },
                {
                    "number": 21,
                    "text": "Indi ka magbinutig; sia nga nagabinutig kag indi maghinulsol dapat sikwayon."
                },
                {
                    "number": 22,
                    "text": "Higugmaa ang imo asawa sa bug-os mo nga tagipusuon, kag magpabilin nga tampad sa iya lamang kag wala na sing iban pa."
                },
                {
                    "number": 23,
                    "text": "Kag sia nga nagatulok sa babayi sa pagkaibog sa iya magapanghiwala sang pagtuo, kag indi makaupod ang Espiritu; kag kon indi sia maghinulsol dapat sikwayon sia."
                },
                {
                    "number": 24,
                    "text": "Indi ka magpanglahi; kag sia nga nagapanglahi, kag indi maghinulsol pagasikwayon."
                },
                {
                    "number": 25,
                    "text": "Apang sia nga nagpanglahi kag nagahinulsol sa bug-os niya nga tagipusuon, kag gintalikdan ini, kag wala na ini ginahimo; patawaron mo;"
                },
                {
                    "number": 26,
                    "text": "Apang kon himuon niya ini liwat indi sia pagpatawaron kundi dapat sikwayon."
                },
                {
                    "number": 27,
                    "text": "Indi ka maghambal sang malain parte sa imo isigkatawo, ukon maghalit sa iya."
                },
                {
                    "number": 28,
                    "text": "Nakahibalo kamo nga ang akon mga layi parte sining mga butang ginpahayag sa akon balaan nga mga kasulatan; sia nga makasala kag indi maghinulsol dapat sikwayon."
                },
                {
                    "number": 29,
                    "text": "Kon nagahigugma ka sa akon, alagaran mo ako kag tumanon ang tanan ko nga kasugoan."
                },
                {
                    "number": 30,
                    "text": "Kag tan-awa, dumdumon ninyo ang mga imol, kag ikonsagrar ang inyo mga pagkabutang agud suportahan sila sinang inyo ihatag sa ila paagi sa kasugtanan kag legal nga kasulatan nga indi maguba."
                },
                {
                    "number": 31,
                    "text": "Kag sa bagay nga maghatag kamo sang inyo manggad sa mga imol, inyo ini himuon sa akon; kag ihatag ang mga ini sa obispo sang akon simbahan kag sa iya mga manuglaygay, duha sang mga elder, ukon mga mataas nga pari nga iya pilion ukon ginpili kag ginpain para sa sina nga katuyoan."
                },
                {
                    "number": 32,
                    "text": "Kag matabo ini nga pagkatapos nga ang mga ini mahatag sa obispo sang akon simbahan, kag pagkatapos nga mabaton niya ining mga testimonya parte sa pagkonsagrar sang mga pagkabutang sang akon simbahan, nga ang mga ini indi makuha halin sa simbahan, suno sa akon mga kasugoan, ang tagsa ka tawo mangin may salabton sa akon bilang tulugyanan sang iya kaugalingon nga pagkabutang, ukon sinang iya nabaton paagi sa pagkonsagrar nga nagakaigo gid para sa iya kaugalingon kag sa iya panimalay."
                },
                {
                    "number": 33,
                    "text": "Kag sa liwat, kon may mga pagkabutang sa mga kamot sang simbahan ukon sa bisan sin-o nga tawo nga sobra sangsa kinahanglanon para sa ila pangabuhi pagkatapos sining una nga pagkonsagrar, nga nabilin pa nga dapat ikonsagrar sa obispo, dapat taguon ang mga ini agud ihatag sa sinang wala sang ikasarang nga magsuporta sang ila kaugalingon kag ila panimalay sa tagsa ka tion agud nga ang tagsa ka tawo nga nagakinahanglan mahatagan sing nagakaigo kag makabaton suno sa iya mga luyag."
                },
                {
                    "number": 34,
                    "text": "Gani, ang nabilin dapat taguon sa akon balay-talagoan agud ihatag sa mga imol kag sa mga nagakinahanglan suno sa imando sang mataas nga konseho sang simbahan, kag sang obispo kag sang iya konseho;"
                },
                {
                    "number": 35,
                    "text": "Kag para sa katuyoan nga magbakal sang mga duta para sa benepisyo sang kadam-an sa simbahan, kag sa pagtukod sang mga balay-alampoan, kag pagpauswag sang Bag-ong Jerusalem nga igapahayag pagkatapos sini—"
                },
                {
                    "number": 36,
                    "text": "Agud nga ang akon katawhan sa kasugtanan matipon nga mangin isa sa sinang adlaw nga magakari ako sa akon templo. Kag ini ginahimo ko para sa kaluwasan sang akon katawhan."
                },
                {
                    "number": 37,
                    "text": "Kag matabo ini nga sia nga makasala kag indi maghinulsol dapat sikwayon halin sa simbahan, kag indi na makabaton pa liwat sinang ginkonsagrar niya para sa mga imol kag sa mga nagakinahanglan sang akon simbahan, ukon sa iban nga pulong, sa akon—"
                },
                {
                    "number": 38,
                    "text": "Sa bagay nga ginahimo ninyo ini sa labing kubos sining akon mga utod, ginahimo ninyo ini sa akon."
                },
                {
                    "number": 39,
                    "text": "Kay matabo ini nga inang akon ginpahayag paagi sa mga baba sang akon mga propeta matuman; kay ikonsagrar ko ang mga manggad sang sinang mga Gentil nga nagabaton sang akon ebanghelyo para sa mga imol sang akon katawhan nga amo ang panimalay sang Israel."
                },
                {
                    "number": 40,
                    "text": "Kag sa liwat, indi ka mangin bugalon sa inyo tagipusuon; ang tanan mo nga biste dapat mangin simple lamang, kag ang ila sini katahum mangin ang katahum sang pagpangabudlay sang imo kaugalingon nga mga kamot;"
                },
                {
                    "number": 41,
                    "text": "Kag dapat himuon ang tanan nga butang nga matinlo sa akon atubang."
                },
                {
                    "number": 42,
                    "text": "Indi ka mangin matamad; kay sia nga matamad indi makakaon sang tinapay ukon makasoksok sang mga biste sang nagapangabudlay."
                },
                {
                    "number": 43,
                    "text": "Kag kon sin-o man sa inyo ang nagamasakit, kag wala sang pagtuo nga mag-ayo apang nagapati, dapat pakaunon sang mga dahon-nga-bulong kag mainit nga pagkaon nga may bug-os nga paghigugma, kag ina indi paghimuon paagi sa kamot sang kaaway."
                },
                {
                    "number": 44,
                    "text": "Kag dapat tawgon ang duha ukon masobra pa nga mga elder sang simbahan, kag pangamuyoan nila ang mga nagamasakit kag itakdong ang ila mga kamot sa ila agud bendisyonan sila sa akon ngalan; kag kon mapatay sila mapatay sila sa akon, kag kon mabuhi sila mabuhi sila sa akon."
                },
                {
                    "number": 45,
                    "text": "Mag-inupdanay kamo sa gugma sa bagay nga maghibi kamo bangod sa pagkadula sinang mga nagakapatay, kag ilabi na gid para sa sinang wala’y paglaum para sa mahimayaon nga pagkabanhaw."
                },
                {
                    "number": 46,
                    "text": "Kag matabo ini nga inang mga nagakapatay sa akon indi makatilaw sang kamatayon kay mangin matam-is ini sa ila;"
                },
                {
                    "number": 47,
                    "text": "Kag ang inang nagakapatay nga indi sa akon, kalisud sa ila kay ang ila kamatayon mapait."
                },
                {
                    "number": 48,
                    "text": "Kag sa liwat, matabo ini nga sia nga nagatuo sa akon nga mag-ayo, kag wala pa natalana sa kamatayon, magaayo."
                },
                {
                    "number": 49,
                    "text": "Sia nga nagatuo nga makakita, makakita."
                },
                {
                    "number": 50,
                    "text": "Sia nga nagatuo nga makabati, makabati."
                },
                {
                    "number": 51,
                    "text": "Ang lupog nga nagatuo nga makalakat, makalakat."
                },
                {
                    "number": 52,
                    "text": "Kag sila nga wala sang pagtuo sa paghimo sining mga butang apang nagapati sa akon, may gahum nga mangin akon mga anak; kag sa bagay nga wala nila ginabali ang akon mga layi buligan ninyo sila nga madala ang ila mga kaluyahon."
                },
                {
                    "number": 53,
                    "text": "Tindogi sing malig-on ang inyo pagkatulugyanan."
                },
                {
                    "number": 54,
                    "text": "Indi ninyo pagkuhaon ang biste sang inyo utod sa simbahan; bayran ninyo inang inyo mabaton halin sa iya."
                },
                {
                    "number": 55,
                    "text": "Kag kon makaangkon kamo sing sobra sangsa inyo kinahanglanon para sa inyo pagpangabuhi, ihatag ninyo ini sa akon balay-talagoan agud nga ang tanan nga butang mahimo suno sa sinang akon ginhambal."
                },
                {
                    "number": 56,
                    "text": "Magpangayo kamo, kag ang akon balaan nga mga kasulatan ihatag pareho sa akon ginmando, kag ang mga ini dapat amligan agud nga mangin luwas;"
                },
                {
                    "number": 57,
                    "text": "Kag kinahanglanon nga maghipos kamo anay parte sa balaan nga mga kasulatan, kag indi pag-itudlo ang mga ini tubtob nga mabaton ninyo ang mga ini sing lubos."
                },
                {
                    "number": 58,
                    "text": "Kag ginahatag ko sa inyo ang kasugoan nga pag-abot sinang tion itudlo ninyo ang mga ini sa tanan nga katawhan; kay ang mga ini dapat itudlo sa tanan nga nasyon, kaliwat, lengguahe kag katawhan."
                },
                {
                    "number": 59,
                    "text": "Kabigon ninyo ang mga butang nga inyo nabaton nga ginhatag sa inyo sa akon balaan nga mga kasulatan bilang layi nga mangin akon layi nga magadumala sang akon simbahan;"
                },
                {
                    "number": 60,
                    "text": "Kag sia nga nagatuman sining mga butang maluwas, kag sia nga wala nagatuman sang mga ini pagasilotan kon magpadayon sia sa paghimo sini."
                },
                {
                    "number": 61,
                    "text": "Kon magpangayo kamo, makabaton kamo sang rebelasyon dugang sa rebelasyon, ihibalo dugang sa ihibalo, agud nga mahibaloan ninyo ang mga misteryo kag mahidaeton nga mga butang—nga nagadala sang kalipay, nga nagadala sang kabuhi nga wala’y katapusan."
                },
                {
                    "number": 62,
                    "text": "Magpangayo kamo, kag ipahayag sa inyo sa akon kaugalingon nga natalana nga tion kon sa diin itukod ang Bag-ong Jerusalem."
                },
                {
                    "number": 63,
                    "text": "Kag tan-awa, matabo ini nga ang akon mga alagad igapadala sa este kag sa weste, sa norte kag sa sur."
                },
                {
                    "number": 64,
                    "text": "Kag bisan pa subong, sia nga nagalakat sa este patudloa sa mga mahaylo nga magpalagyo pa-weste, kag ini bangod sang sinang magaabot sa duta, kag bangod sang sekreto nga mga padihot."
                },
                {
                    "number": 65,
                    "text": "Tan-awa, tumana ninyo ining tanan nga butang, kag dako ang mangin inyo padya; kay nahatag sa inyo nga makahibalo parte sa mga misteryo sang ginharian, apang sa kalibutan wala nahatag nga makahibalo sang mga ini."
                },
                {
                    "number": 66,
                    "text": "Tumana ninyo ang mga layi nga inyo nabaton kag mangin tampad."
                },
                {
                    "number": 67,
                    "text": "Kag pagkatapos sini mabaton ninyo ang mga kasugtanan sang simbahan nga mangin igo agud ipahamtang kamo diri pati sa Bag-ong Jerusalem."
                },
                {
                    "number": 68,
                    "text": "Gani, sia nga nakulangan sang kaalam, papangayoa sia sa akon, kag hatagan ko sia sing maalwan kag indi sia pagbasulon."
                },
                {
                    "number": 69,
                    "text": "Ibayaw ang inyo mga tagipusuon kag magkasadya kay sa inyo ang ginharian, ukon sa iban nga pulong, ang mga yabi sang simbahan nahatag. Kag gani amo sini. Amen."
                },
                {
                    "number": 70,
                    "text": "Ang mga pari kag mga manunudlo dapat magdumala sang mga pagkabutang bilang mga tulugyanan pareho sa mga miyembro."
                },
                {
                    "number": 71,
                    "text": "Ang mga elder ukon mga mataas nga pari nga ginpili sa pagbulig sang mga obispo bilang mga manuglaygay sa tanan nga butang, dapat magtugot sang ila mga panimalay nga suportahon halin sa mga pagkabutang nga ginkonsagrar sa obispo para sa kaayohan sang mga imol, kag para sa iban pa nga katuyoan nga nasambit na sang nagligad;"
                },
                {
                    "number": 72,
                    "text": "Ukon dapat magbaton sila sing nagakaigo nga bayad para sa tanan nila nga serbisyo, kon bilang pagkatulugyanan man ukon iban pa gid, suno sa ginahunahuna nga pinakamaayo ukon nadesisyonan sang mga manuglaygay kag obispo."
                },
                {
                    "number": 73,
                    "text": "Kag ang obispo man dapat magbaton sang iya suporta ukon nagakaigo nga bayad para sa tanan niya nga serbisyo sa simbahan."
                },
                {
                    "number": 74,
                    "text": "Tan-awa, sa pagkamatuod ginasiling ko sa inyo nga ang bisan sin-o sa inyo nga nagbulag sa ila mga asawa ukon bana bangod sang pagpakighilawas, ukon sa iban nga pulong, kon magkumpisar sila sa atubang ninyo sa lubos nga pagpakaubos sang tagipusuon nga amo sini ang hitabo, indi ninyo sila pagtabugon halin sa tunga ninyo;"
                },
                {
                    "number": 75,
                    "text": "Apang kon mahibaloan ninyo nga ang bisan sin-o nga mga tawo nagbiya sang ila mga asawa ukon bana bangod sang pagpanglahi, kag sila mismo ang nakasala, kag ang ila mga asawa ukon bana buhi pa, tabugon ninyo sila halin sa tunga ninyo."
                },
                {
                    "number": 76,
                    "text": "Kag sa liwat, ginasiling ko sa inyo nga mangin mabinantayon kag mainandamon kamo paagi sa maid-id nga pag-usisa agud nga wala kamo sing mabaton nga amo sina nga mga tawo upod sa inyo kon kasal sila;"
                },
                {
                    "number": 77,
                    "text": "Kag kon indi sila kasal, dapat maghinulsol sila sang tanan nila nga sala ukon indi ninyo sila pagbatonon."
                },
                {
                    "number": 78,
                    "text": "Kag sa liwat, ang tagsa ka tawo nga miyembro sining simbahan ni Cristo dapat magtinguha sa pagtuman sang tanan nga kasugoan kag kasugtanan sang simbahan."
                },
                {
                    "number": 79,
                    "text": "Kag matabo ini nga kon ang bisan sin-o nga tawo sa tunga ninyo ang magpatay, itugyan sila sa sibil nga mga awtoridad kag pamatbatan suno sa mga layi sang duta; kay dumduma nga ang nagapatay indi makabaton sang kapatawaran; kag pamatud-an ini suno sa mga layi sang duta."
                },
                {
                    "number": 80,
                    "text": "Kag kon bisan sin-o nga lalaki ukon babayi ang magpanglahi, dal-on sia sa atubang sang duha ukon masobra pa nga mga elder sang simbahan agud usisaon, kag palig-onon ang tagsa ka pulong batok sa iya sang duha ka saksi sang simbahan, kag indi sang kaaway; apang kon may masobra sa duha ka saksi mas maayo ini."
                },
                {
                    "number": 81,
                    "text": "Apang dapat kondenahon sia sa baba sang duha ka saksi; kag ang mga elder dapat magpresentar sang kaso sa simbahan, kag ang simbahan dapat magboto batok sa iya agud nga pamatbatan sila suno sa layi sang Dios."
                },
                {
                    "number": 82,
                    "text": "Kag kon posible, kinahanglanon nga ang obispo magatambong man."
                },
                {
                    "number": 83,
                    "text": "Kag amo sini ang himuon ninyo sa tanan nga kaso nga ipresentar sa inyo."
                },
                {
                    "number": 84,
                    "text": "Kag kon ang isa ka lalaki ukon babayi magpangawat paagi sa puwersa ukon pahog, itugyan sia sa sibil nga mga awtoridad suno sa layi sang duta."
                },
                {
                    "number": 85,
                    "text": "Kag kon sia magpangawat, itugyan sia sa sibil nga mga awtoridad suno sa layi sang duta."
                },
                {
                    "number": 86,
                    "text": "Kag kon sia magbinutig, itugyan sia sa sibil nga mga awtoridad suno sa layi sang duta."
                },
                {
                    "number": 87,
                    "text": "Kag kon sia maghimo sing bisan ano nga kalainan, itugyan sia sa layi bisan pa sa sinang iya sang Dios."
                },
                {
                    "number": 88,
                    "text": "Kag kon ang imo utod sa simbahan makasala batok sa imo, makigkita sa iya sa tunga ninyo nga duha lamang; kag kon magkumpisar sia dapat ka makig-uli sa iya."
                },
                {
                    "number": 89,
                    "text": "Kag kon indi sia magkumpisar itugyan mo sia sa simbahan, indi sa mga miyembro kundi sa mga elder. Kag dapat himuon ini sa isa ka miting, kag inang indi sa atubang sang kalibutan."
                },
                {
                    "number": 90,
                    "text": "Kag kon ang imo utod sa simbahan makasala batok sa madamo, pinahan sia sa atubang sing madamo."
                },
                {
                    "number": 91,
                    "text": "Kag kon ang bisan sin-o makasala sing hayag, dapat sawayon sia sing hayag agud nga mahuya sia. Kag kon indi sia magkumpisar, itugyan sia sa layi sang Dios."
                },
                {
                    "number": 92,
                    "text": "Kon ang bisan sin-o makasala sing sekreto, dapat sawayon sia sing sekreto agud nga may kahigayunan sia sa pagkumpisar sing sekreto sa sinang iya ginhimoan sang sala, kag sa Dios agud nga ang simbahan indi maghambal nga may pagbasol parte sa iya."
                },
                {
                    "number": 93,
                    "text": "Kag gani ini ang paagi nga dal-on ninyo ang inyo kaugalingon sa tanan nga butang."
                }
            ]
        },
        "/study/scriptures/dc-testament/dc/43": {
            "uri": "/study/scriptures/dc-testament/dc/43",
            "title": "Doktrina kag mga Kasugtanan 43",
            "data_type": "chapter",
            "chapter_name": "Seksyon 43",
            "chapter_summary": [
                "1–7, Ang mga rebelasyon kag mga kasugoan mapahayag lamang paagi sa tawo nga ginpili sang Dios; 8–14, Ang mga Santos mangin balaan paagi sa paglakat sa bug-os nga pagkamatarong sa atubang sang Ginuo; 15–22, Ang mga elder igapadala agud magwali sang paghinulsol kag ihanda ang mga tawo para sa dako nga adlaw sang Ginuo; 23–28, Ang Ginuo nagatawag sa katawhan paagi sa Iya kaugalingon nga tingug kag paagi sa mga puwersa sang kalibutan; 29–35, Ang Milenyo kag ang paggapos kay Satanas magaabot."
            ],
            "verses": [
                {
                    "number": 1,
                    "text": "O dungga, kamo nga mga elder sang akon simbahan, kag magpamati sa mga pulong nga ihambal ko sa inyo."
                },
                {
                    "number": 2,
                    "text": "Kay tan-awa, sa pagkamatuod, sa pagkamatuod, ginasiling ko sa inyo nga nakabaton kamo sang kasugoan nga mangin layi sang akon simbahan paagi sa iya nga akon ginpili para sa inyo nga magbaton sang mga kasugoan kag mga rebelasyon halin sa akon kamot."
                },
                {
                    "number": 3,
                    "text": "Kag ini hibaloa ninyo sing sigurado—nga wala na sing iban pa nga ginpili para sa inyo nga magbaton sang mga kasugoan kag mga rebelasyon tubtob nga pagakuhaon sia sa duta kon magpabilin sia nga tampad sa akon."
                },
                {
                    "number": 4,
                    "text": "Apang sa pagkamatuod, sa pagkamatuod, ginasiling ko sa inyo nga wala na sing iban pa nga pagapilion para sa sining bugay luwas nga ini paagi sa iya; kay kon kuhaon ini sa iya wala sia sang mangin gahum luwas sa pagpili sang lain nga magbulos sa iya."
                },
                {
                    "number": 5,
                    "text": "Kag ini mangin layi sa inyo nga indi kamo magbaton sang mga panudlo sing bisan sin-o nga magkadto sa inyo bilang mga rebelasyon ukon mga kasugoan;"
                },
                {
                    "number": 6,
                    "text": "Kag ini ginapahibalo ko sa inyo agud nga indi kamo magtalang, agud nga mahibaloan ninyo nga ang mga ini indi halin sa akon."
                },
                {
                    "number": 7,
                    "text": "Kay sa pagkamatuod ginasiling ko sa inyo nga sia nga gin-ordinan nakon magasulod sa puwertahan kag pagaordinan pareho sa ginsiling ko sa inyo sadto, sa pagtudlo sinang mga rebelasyon nga inyo nabaton kag pagabatonon paagi sa iya nga akon ginpili."
                },
                {
                    "number": 8,
                    "text": "Kag karon, tan-awa, ginahatag ko sa inyo ang kasugoan nga kon magtipon kamo tudloan kag palig-onon ninyo sing espirituhanon ang tagsa-tagsa agud nga makahibalo kamo kon paano maghikot kag magdumala sang akon simbahan, kon paano tumanon ang mga punto sang akon layi kag mga kasugoan nga akon ginhatag."
                },
                {
                    "number": 9,
                    "text": "Kag gani pagatudloan kamo parte sa layi sang akon simbahan, kag matinloan sang sinang inyo nabaton, kag magpromisa kamo sa paglakat sa lubos nga pagkabalaan sa akon atubang —"
                },
                {
                    "number": 10,
                    "text": "Sa bagay nga kon himuon ninyo ini, igadugang ang himaya sa ginharian nga inyo nabaton. Sa bagay nga kon indi ninyo paghimuon ini, pagakuhaon ini bisan pa inang inyo nabaton."
                },
                {
                    "number": 11,
                    "text": "Dulaa ang kalainan nga yara sa tunga ninyo; tinloi ang inyo mga kaugalingon sa akon atubang;"
                },
                {
                    "number": 12,
                    "text": "Kag kon nagahandum kamo nga maangkon ang mga himaya sang ginharian, pilion ninyo ang akon alagad nga si Joseph Smith Jr., kag itib-ong sia sa akon atubang paagi sa pangamuyo sang pagtuo."
                },
                {
                    "number": 13,
                    "text": "Kag sa liwat, ginasiling ko sa inyo nga kon nagahandum kamo nga maangkon ang mga misteryo sang ginharian, patigayunan ninyo sia sang mga pagkaon kag mga biste, kag kon ano pa nga mga butang nga iya kinahanglan agud matuman ang buluhaton nga akon ginsugo sa iya;"
                },
                {
                    "number": 14,
                    "text": "Kag kon indi ninyo paghimuon ini magapuyo sia upod sa ila nga nagbaton sa iya agud nga mapain ko sa akon kaugalingon ang isa ka matinlo nga katawhan sa akon atubang."
                },
                {
                    "number": 15,
                    "text": "Sa liwat ginasiling ko, dungga ninyo mga elder sang akon simbahan nga akon ginpili: Wala kamo ginpadala agud tudloan, kundi agud magtudlo sa katawhan sang mga butang nga ginhatag ko sa inyo mga kamot paagi sa gahum sang akon Espiritu;"
                },
                {
                    "number": 16,
                    "text": "Kag dapat matudloan kamo halin sa kahitaasan. Tinloi ang inyo mga kaugalingon kag pagahatagan kamo sang gahum agud nga makatudlo kamo pareho sa akon ginhambal."
                },
                {
                    "number": 17,
                    "text": "Dungga ninyo kay tan-awa, ang dako nga adlaw sang Ginuo malapit na."
                },
                {
                    "number": 18,
                    "text": "Kay magaabot ang adlaw nga ang Ginuo magatawag sa iya tingug halin sa langit; magauyog ang kalangitan kag magakurog ang duta, kag ang trumpeta sang Dios magatunog sing malawig kag mabaskog, kag magasiling sa nagakatulog nga mga nasyon: Kamo nga mga santos magbangon kag mabuhi; kamo nga mga makasasala magpabilin kag magtulog tubtob nga magtawag ako liwat."
                },
                {
                    "number": 19,
                    "text": "Gani, wagkosi ang inyo mga balikawang agud nga indi kamo masalapoan sa tunga sang mga malain."
                },
                {
                    "number": 20,
                    "text": "Ibayaw ang inyo mga tingug kag indi magpugong sa paghambal. Magpanawagan sa mga nasyon nga maghinulsol, mga tigulang pati mga hubin, sa mga ulipon kag mga hilway nga nagasiling: Ihanda ang inyo mga kaugalingon para sa dako nga adlaw sang Ginuo;"
                },
                {
                    "number": 21,
                    "text": "Kay kon ako nga isa ka tawo nagabayaw sang akon tingug kag nagatawag sa inyo sa paghinulsol, kag ginakaugtan ninyo ako, ano ang inyo ihambal kon mag-abot ang adlaw nga ang mga daguob magtawag halin sa mga punta sang kalibutan nga nagahambal sa mga pamatin-an sang tanan nga nagakabuhi nga nagasiling—Maghinulsol kag maghanda para sa dako nga adlaw sang Ginuo?"
                },
                {
                    "number": 22,
                    "text": "Huo, kag sa liwat, kon ang mga kilat mag-idlab halin sa este tubtob sa weste, kag magtawag sa tanan nga nagakabuhi, kag magpatingil sa mga dulunggan sang tanan nga makabati nga nagasiling sining mga pulong—Maghinulsol kamo kay nag-abot na ang dako nga adlaw sang Ginuo?"
                },
                {
                    "number": 23,
                    "text": "Kag sa liwat, ang Ginuo magatawag sa iya tingug halin sa langit nga nagasiling: Dungga ninyo mga nasyon sang duta, kag pamatii ang mga pulong sang sinang Dios nga nagtuga sa inyo."
                },
                {
                    "number": 24,
                    "text": "O, kamo nga mga nasyon sang duta, makapila ka beses nga buot ko kuntani kamo nga tiponon pareho sang munga nga nagatipon sang iya mga piso sa idalom sang iya mga pakpak, apang nagadumili kamo!"
                },
                {
                    "number": 25,
                    "text": "Kapila ka beses ko kamo gintawag paagi sa baba sang akon mga alagad, kag paagi sa pag-alagad sang mga anghel, kag paagi sa akon kaugalingon nga tingug, kag paagi sa tawag sang mga daguob, kag paagi sa tawag sang mga kilat, kag paagi sa tawag sang mga unos, kag paagi sa tawag sang mga linog, kag dalagko nga mga unos sang yelo, kag paagi sa tingug sang mga tiggulutom kag mga peste sang tagsa ka klase, kag paagi sa mabaskog nga tunog sang trumpeta, kag paagi sa tingug sang paghukom, kag paagi sa tingug sang kaluoy sa bilog nga adlaw, kag paagi sa tingug sang himaya kag pasidungog kag sa mga manggad sang kabuhi nga wala’y katapusan, kag makapila ka beses ko kamo kuntani ginluwas sang wala’y katapusan nga kaluwasan, apang indi kamo!"
                },
                {
                    "number": 26,
                    "text": "Tan-awa, nag-abot na ang adlaw nga ang ilimnan sang akon kaakig puno na."
                },
                {
                    "number": 27,
                    "text": "Tan-awa, sa pagkamatuod ginasiling ko sa inyo nga ini ang mga pulong sang Ginuo nga inyo Dios."
                },
                {
                    "number": 28,
                    "text": "Gani, magpangabudlay kamo, magpangabudlay kamo sa akon ulubasan sa katapusan nga tion—sa katapusan nga tion magpanawagan sa mga pumuluyo sang duta."
                },
                {
                    "number": 29,
                    "text": "Kay sa akon kaugalingon nga natalana nga tion magaabot ako sa duta sa paghukom, kag ang akon katawhan pagatuboson kag magahari kaupod nakon sa duta."
                },
                {
                    "number": 30,
                    "text": "Kay magaabot ang dako nga Milenyo nga akon ginhambal paagi sa baba sang akon mga alagad."
                },
                {
                    "number": 31,
                    "text": "Kay gaposon si Satanas, kag kon buy-an sia liwat magahari sia sa malip-ot lamang nga tion, kag dayon maabot ang katapusan sang duta."
                },
                {
                    "number": 32,
                    "text": "Kag sia nga nagapangabuhi sing matarong pagabaylohon sa isa lang ka pisok sang mata, kag ang duta magataliwan bisan pa man paagi sa kalayo."
                },
                {
                    "number": 33,
                    "text": "Kag ang mga malain igadap-ong sa di-mapalong nga kalayo, kag ang ila katapusan wala sang tawo sa duta nga nakahibalo, ukon makahibalo pa tubtob nga magkari sila sa akon atubang agud hukman."
                },
                {
                    "number": 34,
                    "text": "Dungga ninyo ining mga pulong. Tan-awa, ako si Jesucristo, ang Manluluwas sang kalibutan. Hupti ining mga butang sa inyo mga tagipusuon, kag tugoti ang sagrado nga mga kamatuoran sang wala’y katapusan nga magpabilin sa inyo mga panghunahuna."
                },
                {
                    "number": 35,
                    "text": "Mangin but-anan. Tumana ang tanan ko nga kasugoan. Kag gani amo sini. Amen."
                }
            ]
        },
        "/study/scriptures/dc-testament/dc/44": {
            "uri": "/study/scriptures/dc-testament/dc/44",
            "title": "Dokrtina kag mga Kasugtanan 44",
            "data_type": "chapter",
            "chapter_name": "Seksyon 44",
            "chapter_summary": [
                "1–3, Ang mga elder dapat magtipon sa komperensya; 4–6, Dapat mag-organisar sila suno sa mga layi sang duta kag magatatap sang mga imol."
            ],
            "verses": [
                {
                    "number": 1,
                    "text": "Tan-awa, ini ang siling sang Ginuo sa inyo nga akon mga alagad nga kinahanglanon para sa akon nga tiponon ang mga elder sang akon simbahan halin sa este kag halin sa weste, kag halin sa norte kag halin sa sur paagi sa sulat ukon sa iban pa nga paagi."
                },
                {
                    "number": 2,
                    "text": "Kag matabo ini nga kon tampad sila, kag magtuo sa akon, igabubo ko ang akon Espiritu sa ila sa adlaw nga magtipon sila."
                },
                {
                    "number": 3,
                    "text": "Kag matabo ini nga maglakat sila sa mga lugar sa palibot, kag magwali sang paghinulsol sa katawhan."
                },
                {
                    "number": 4,
                    "text": "Kag madamo ang mahaylo sa bagay nga maangkon ninyo ang ikasarang sa pag-organisar sang inyo mga kaugalingon suno sa mga layi sang tawo;"
                },
                {
                    "number": 5,
                    "text": "Agud nga ang inyo mga kaaway wala sang gahum sa inyo; agud nga maamligan kamo sa tanan nga butang; agud nga makasarang kamo sa pagtuman sang akon mga layi; agud nga paslawon ang tanan nga pagtinguha sang kaaway nga gub-on ang akon katawhan."
                },
                {
                    "number": 6,
                    "text": "Tan-awa, ginasiling ko sa inyo nga kinahanglan kamo magbisita sa mga imol kag mga nagakinahanglan kag maghatag sa ila sang kaumpawan agud nga maamligan sila tubtob nga ang tanan nga butang mahimo suno sa akon layi nga inyo nabaton. Amen."
                }
            ]
        },
        "/study/scriptures/dc-testament/dc/45": {
            "uri": "/study/scriptures/dc-testament/dc/45",
            "title": "Doktrina kag mga Kasugtanan 45",
            "data_type": "chapter",
            "chapter_name": "Seksyon 45",
            "chapter_summary": [
                "1–5, Si Cristo ang aton mananabang sa Amay; 6–10, Ang ebanghelyo isa ka mensahero nga magahanda sang alagyan sang Ginuo; 11–15, Si Enoch kag ang iya katawhan ginbaton sang Ginuo sa iya Kaugalingon; 16–23, Si Cristo nagpahayag sang mga tanda sang Iya pagkari pareho sang ginpahayag sa Bukid sang mga Olivo; 24–38, Ang ebanghelyo igapanumbalik, ang panahon sang mga Gentil matuman, kag isa ka makamamatay nga balatian ang magalikop sang duta; 39–47, Ang mga tanda, mga milagro, kag ang Pagkabanhaw matabo upod sa Ika-duha nga Pagkari; 48–53, Si Cristo magatindog sa Bukid sang mga Olivo, kag ang mga Judio makakita sang mga pilas sa Iya mga kamot kag mga tiil; 54–59, Ang Ginuo magahari sa Milenyo; 60–62, Ang Propeta ginsugo sang Ginuo nga sugdan ang paglubad sang Bag-ong Katipan sa diin importante nga mga ihibalo ang igapahayag; 63–75, Ang mga Santos ginsugo sang Ginuo nga magtipon kag magtukod sang Bag-ong Jerusalem sa diin magakari ang mga tawo halin sa tanan nga nasyon."
            ],
            "verses": [
                {
                    "number": 1,
                    "text": "Dungga ninyo nga katawhan sang akon simbahan nga sa inyo ang ginharian nahatag; dungga ninyo kag magpamati sa akon nga amo ang nagpahamtang sang pundasyon sang duta, nga naghimo sang kalangitan upod ang tanan nga kasoldadohan sini, kag paagi sa akon nahimo ang tanan nga butang nga nagakabuhi, kag nagahulag, kag nagapadayon."
                },
                {
                    "number": 2,
                    "text": "Kag sa liwat, ginasiling ko, magpamati sa akon tingug agud nga ang kamatayon indi matabo sa inyo; sa oras nga wala ninyo ginapaabot ang tig-ilinit magaligad, kag ang ani matapos, kag ang inyo mga kalag indi maluwas."
                },
                {
                    "number": 3,
                    "text": "Magpamati sa akon nga amo ang mananabang sa Amay nga nagapangapin sang inyo kawsa sa iya—"
                },
                {
                    "number": 4,
                    "text": "Nga nagasiling: Amay, tan-awa ang akon mga pag-antos kag kamatayon nga wala magpakasala, ako nga imo nahamut-an; tan-awa ang dugo sang imo Anak nga ginpaagay, ang dugo sang imo Anak nga imo ginhatag agud nga mahimaya ikaw;"
                },
                {
                    "number": 5,
                    "text": "Gani, Amay, kaluoyi ining akon mga kauturan nga nagapati sa akon ngalan agud nga makakari sila sa akon kag makaangkon sang kabuhi nga wala’y katapusan."
                },
                {
                    "number": 6,
                    "text": "Dungga ninyo nga katawhan sang akon simbahan, kag kamo nga mga elder magpamati, kag pamatii ang akon tingug samtang ang ini nga tion ginatawag pa subong nga adlaw, kag indi magpatig-a sang inyo mga tagipusuon;"
                },
                {
                    "number": 7,
                    "text": "Kay sa pagkamatuod ginasiling ko sa inyo nga ako ang Alfa kag ang Omega, ang ginsuguran kag ang katapusan, ang kasanag kag ang kabuhi sang kalibutan—ang kasanag nga nagasilak sa kadulom kag ang kadulom indi makahangop sini."
                },
                {
                    "number": 8,
                    "text": "Nagkari ako sa akon kaugalingon nga katawhan, kag ang akon kaugalingon nga katawhan wala nagbaton sa akon; apang sa tanan nga nagbaton sa akon ginhatag ko ang gahum sa paghimo sing madamo nga milagro, kag mangin mga anak sang Dios; kag bisan pa sa ila nga nagpati sa akon ngalan ginhatag ko ang gahum sa pag-angkon sang kabuhi nga wala’y katapusan."
                },
                {
                    "number": 9,
                    "text": "Kag sa amo man ginpadala ko ang akon wala’y katapusan nga kasugtanan sa kalibutan agud mangin kasanag sa kalibutan, kag agud mangin pagsulundan sang akon katawhan, kag para mangin tanda nga pagatiponan sang mga Gentil, kag agud mangin isa ka mensahero sa una ko nga magahanda sang akon alagyan."
                },
                {
                    "number": 10,
                    "text": "Gani, magkari kamo sa sini, kag sa iya nga nagakari makighambal ako pareho sang mga tawo sa dumaan nga panahon, kag ipakita ko sa inyo ang akon mabaskog nga rason."
                },
                {
                    "number": 11,
                    "text": "Gani, dungga ninyo kag ipakita ko sa inyo bisan pa ang akon kinaalam—ang kinaalam nakon nga inyo ginasiling nga Dios ni Enoc, kag sang iya katawhan,"
                },
                {
                    "number": 12,
                    "text": "Nga ginkuha halin sa duta, kag ginbaton sa akon kaugalingon—isa ka siyudad nga gintigana tubtob nga mag-abot ang adlaw sang pagkamatarong—isa ka adlaw nga ginpaabot sang tanan nga balaan nga tawo, kag wala nila ini masalapoan bangod sang mga kalainan kag mga kangil-aran;"
                },
                {
                    "number": 13,
                    "text": "Kag nagkumpisar nga mga estranghero kag mga pangayaw sila sa duta;"
                },
                {
                    "number": 14,
                    "text": "Apang nakaangkon sang promisa nga masalapoan nila ining adlaw kag matilawan ini sa ila nabanhaw nga lawas."
                },
                {
                    "number": 15,
                    "text": "Karon, dungga kag makighambal ako sa inyo, kag magahambal ako sa inyo kag magapropesiya pareho sa mga tawo sa dumaan nga panahon."
                },
                {
                    "number": 16,
                    "text": "Kag ipakita ko ini sing maathag pareho nga ginpakita ko ini sa akon mga disipulo sang nagtindog ako sa atubang nila sa unod, kag naghambal sa ila nga nagasiling: Bangod nagpamangkot kamo sa akon parte sa mga tanda sang akon pagkari, sa adlaw nga magkari ako sa akon himaya sa mga panganod sang langit agud tumanon ang mga promisa nga akon ginhimo sa inyo mga amay,"
                },
                {
                    "number": 17,
                    "text": "Kay bangod ginkabig ninyo ang malawig nga paghamulag sang inyo mga espiritu sa inyo mga lawas nga isa ka pagkagapos, ipakita ko sa inyo kon paano mag-abot ang adlaw sang pagtubos, kag amo man ang pagpanumbalik sang naglinapta nga Israel."
                },
                {
                    "number": 18,
                    "text": "Kag karon nakita ninyo ining templo nga yara sa Jerusalem nga ginatawag ninyo nga balay sang Dios, kag ang inyo mga kaaway nagasiling nga ining balay indi gid matumba."
                },
                {
                    "number": 19,
                    "text": "Apang, sa pagkamatuod ginasiling ko sa inyo nga ang kahalitan matabo sa sining henerasyon pareho sang makawat sa kagab-ihon, kag ining katawhan makalamatay kag malinapta sa tanan nga nasyon."
                },
                {
                    "number": 20,
                    "text": "Kag ining templo nga makita ninyo subong marumpag sa bagay nga wala sing mabilin diri nga isa ka bato sa ibabaw sing isa."
                },
                {
                    "number": 21,
                    "text": "Kag matabo ini nga ining henerasyon sang mga Judio indi magtaliwan tubtob nga ang tagsa ka kahalitan nga ginsugid ko sa inyo parte sa ila matabo."
                },
                {
                    "number": 22,
                    "text": "Nagasiling kamo nga nakahibalo kamo nga maabot ang katapusan sang kalibutan; nagasiling man kamo nga nakahibalo kamo nga magataliwan ang kalangitan kag ang duta;"
                },
                {
                    "number": 23,
                    "text": "Kag sa sini matuod ang inyo ginasiling kay amo gid ini; apang ining mga butang nga ginsugid ko sa inyo indi magtaliwan tubtob nga ang tanan matuman."
                },
                {
                    "number": 24,
                    "text": "Kag ini ginsugid ko sa inyo parte sa Jerusalem; kag kon ang ina nga adlaw sang kahalitan mag-abot, may mabilin nga mga Judio nga magalinapta sa tanan nga nasyon;"
                },
                {
                    "number": 25,
                    "text": "Apang pagatiponon sila liwat; apang magapabilin sila nga nagalinapta tubtob nga ang panahon sang mga Gentil matuman."
                },
                {
                    "number": 26,
                    "text": "Kag sa sina nga adlaw mabatian ang parte sa mga gera kag mga huring-huring sang mga gera, kag ang bilog nga duta magginamo, kag ang mga tagipusuon sang mga tawo magapaslaw sa ila, kag magasiling sila nga si Cristo nagapadugay-dugay sang iya pagkari tubtob sa katapusan sang duta."
                },
                {
                    "number": 27,
                    "text": "Kag ang gugma sang mga tawo magabugnaw, kag ang kalainan magadagsa."
                },
                {
                    "number": 28,
                    "text": "Kag kon ang panahon sang mga Gentil mag-abot, ang kasanag magasilak sa tunga nila nga nagapungko sa kadulom, kag ini mangin kabug-osan sang akon ebanghelyo;"
                },
                {
                    "number": 29,
                    "text": "Apang indi nila pagbatonon ini; kay indi nila makita ang kasanag, kag lisuon nila ang ila mga tagipusuon halin sa akon bangod sang mga doktrina sang tawo."
                },
                {
                    "number": 30,
                    "text": "Kag sa sina nga henerasyon ang panahon sang mga Gentil matuman."
                },
                {
                    "number": 31,
                    "text": "Kag may mga tawo nga magakabuhi sa sina nga henerasyon nga indi magtaliwan tubtob nga makita nila ang malapnagon nga silot; kay isa ka makamamatay nga balatian magalikop sang duta."
                },
                {
                    "number": 32,
                    "text": "Apang ang akon mga disipulo magatindog sa balaan nga mga lugar, kag indi maisdog; apang sa tunga sang mga malain, ang mga tawo magabayaw sang ila mga tingug kag magapasipala sa Dios kag mapatay."
                },
                {
                    "number": 33,
                    "text": "Kag may mangin mga linog man sa nagkalain-lain nga mga lugar, kag madamo nga kahalitan; apang ang mga tawo magapatig-a sang ila mga tagipusuon batok sa akon, kag magakapot sang espada batok sa isa kag isa, kag magapinatyanay sila."
                },
                {
                    "number": 34,
                    "text": "Kag karon, sang ako nga Ginuo naghambal sining mga pulong sa akon mga disipulo, nagkabalaka sila."
                },
                {
                    "number": 35,
                    "text": "Kag nagsiling ako sa ila: Indi magkabalaka kay kon ining tanan nga butang matabo mahibaloan ninyo nga ang mga promisa nga ginhimo sa inyo matuman."
                },
                {
                    "number": 36,
                    "text": "Kag kon ang kasanag magsugod sa pagsilak, mangin pareho ini para sa ila sa paanggid nga ipakita ko sa inyo—"
                },
                {
                    "number": 37,
                    "text": "Tuloka kag tan-awa ninyo ang mga kahoy nga higuera, kag makita ninyo ang mga ini sang inyo mga mata, kag nagasiling kamo nga kon ang mga ini magsugod sa pagpanalingsing, kag ang mga dahon sini maghumlad nga ang tig-ilinit malapit na;"
                },
                {
                    "number": 38,
                    "text": "Sa amo man mangin amo sini sa sinang adlaw nga makita sang katawhan sang kalibutan ining tanan nga butang, dayon mahibaloan nila nga ang oras malapit na."
                },
                {
                    "number": 39,
                    "text": "Kag matabo ini nga sia nga nagakahadlok sa akon magapaabot sa dako nga adlaw sang Ginuo nga mag-abot, bisan pa ang mga tanda sang pagkari sang Anak sang Tawo."
                },
                {
                    "number": 40,
                    "text": "Kag makakita sila sang mga tanda kag mga katilingalahan kay ang mga ini ipakita sa kalangitan sa ibabaw, kag sa duta sa idalom."
                },
                {
                    "number": 41,
                    "text": "Kag makakita sila sang dugo, kag kalayo, kag mga usbong sang aso."
                },
                {
                    "number": 42,
                    "text": "Kag antes mag-abot ang adlaw sang Ginuo, ang adlaw magabaylo sa kadulom, kag ang bulan sa dugo, kag ang mga bituon magakalataktak halin sa langit."
                },
                {
                    "number": 43,
                    "text": "Kag ang mga nabilin sang panimalay sang Israel pagatiponon sa sining lugar;"
                },
                {
                    "number": 44,
                    "text": "Kag dayon pangitaon nila ako, kag tan-awa, magakari ako; kag makita nila ako sa mga panganod sang langit nga may gahum kag dako nga himaya; upod sang tanan nga balaan nga mga anghel; kag sia nga wala nagapaabot sa akon pagasikwayon."
                },
                {
                    "number": 45,
                    "text": "Apang antes ang butkon sang Ginuo magtupa, ang anghel magapatunog sang iya trumpeta, kag ang mga santos nga nagtulog mabanhaw agud sugataon ako sa panganod."
                },
                {
                    "number": 46,
                    "text": "Karon, kon nagtulog kamo sa paghidaet bulahan kamo; kay makita ninyo ako subong kag nakahibalo nga buhi ako, sa amo man magakari kamo sa akon kag ang inyo mga kalag mabuhi, kag ang inyo pagtubos mangin perpekto; kag ang mga santos magatipon halin sa apat ka pamusod sang duta."
                },
                {
                    "number": 47,
                    "text": "Dayon ang butkon sang Ginuo magatupa sa mga nasyon."
                },
                {
                    "number": 48,
                    "text": "Kag dayon magatindog ang Ginuo sa ini nga bukid, kag mapihak ini sa tunga, kag magakurog ang duta, kag magahabyog, kag magauyog man ang kalangitan."
                },
                {
                    "number": 49,
                    "text": "Kag ang Ginuo magatawag sa iya tingug, kag ang tanan nga tawo nga nagapuyo bisan sa mga punta sang kalibutan makabati sini; kag ang mga nasyon sang duta magapangalisud, kag sila nga nagkinadlaw makamarasmas sang ila kabuangan."
                },
                {
                    "number": 50,
                    "text": "Kag ang kalamidad magatupa sa nagapangyaguta sa mga butang sang Dios, kag ang nagapanghikay pagasunogon; kag sila nga nagbantay sa paghimo sang kalainan pagasikwayon kag idap-ong sa kalayo."
                },
                {
                    "number": 51,
                    "text": "Kag dayon ang mga Judio magatulok sa akon kag magasiling: Ano ining mga pilas sa imo mga kamot kag sa imo mga tiil?"
                },
                {
                    "number": 52,
                    "text": "Dayon mahibaloan nila nga ako ang Ginuo; kay magasiling ako sa ila: Ining mga pilas ang mga pilas nga ginpilasan ako sa balay sang akon mga abyan. Ako ang sia nga gin-alsa. Ako si Jesus nga ginlansang sa krus. Ako ang Anak sang Dios."
                },
                {
                    "number": 53,
                    "text": "Kag dayon magahibi sila bangod sang ila mga kalainan; kag dayon magakalisud sila bangod ginhingabot nila ang ila hari."
                },
                {
                    "number": 54,
                    "text": "Kag dayon pagatuboson ang pagano nga mga nasyon nga wala nagapati sa Dios, kag sila nga wala makahibalo sang layi may mangin bahin sa una nga pagkabanhaw; kag mapahagan-hagan ini sa ila."
                },
                {
                    "number": 55,
                    "text": "Kag gaposon si Satanas sa bagay nga wala sia sang lugar sa mga tagipusuon sang katawhan."
                },
                {
                    "number": 56,
                    "text": "Kag sa sina nga adlaw kon magkari ako sa akon himaya, matuman ang paangid nga ginhambal ko parte sa napulo ka birhen."
                },
                {
                    "number": 57,
                    "text": "Kay sila nga maalam kag nagbaton sang kamatuoran, kag naghimo sang Balaan nga Espiritu nga ila giya, kag wala napatalang—sa pagkamatuod ginasiling ko sa inyo, indi sila pagasikwayon kag idap-ong sa kalayo kundi malampuwasan nila ang adlaw sang pagkari sang Ginuo."
                },
                {
                    "number": 58,
                    "text": "Kag ang duta igahatag sa ila bilang panublion; kag magadamo sila kag magabakod, kag ang ila mga anak magatubo nga wala sang sala padulong sa kaluwasan."
                },
                {
                    "number": 59,
                    "text": "Kay ang Ginuo mangin yara sa tunga nila, kag ang iya himaya mangin yara sa ila, kag sia mangin ila hari kag ila manughatag sang kasugoan."
                },
                {
                    "number": 60,
                    "text": "Kag karon, tan-awa, ginasiling ko sa imo, indi pag-itugot sa imo nga makahibalo sing dugang pa parte sining kapitulo nga Mateo 24 tubtob nga ang Bag-ong Katipan malubad, kag sa sini ining tanan nga butang igapahayag;"
                },
                {
                    "number": 61,
                    "text": "Gani, ginatugot ko sa imo nga lubaron mo ini subong agud nga mangin handa ka para sa mga butang nga magaabot."
                },
                {
                    "number": 62,
                    "text": "Kay sa pagkamatuod ginasiling ko sa inyo nga dalagko nga mga butang ang natigana sa inyo;"
                },
                {
                    "number": 63,
                    "text": "Nakabati kamo sang mga gera sa iban nga lugar; apang tan-awa, ginasiling ko sa inyo, nagahilapit na ang mga ini nga sa pagkamatuod yara na sa inyo mga puwertahan, kag sa indi madamo nga tinuig sugod subong makabati kamo sang mga gera sa inyo kaugalingon nga mga duta."
                },
                {
                    "number": 64,
                    "text": "Gani ako, nga Ginuo, nagsiling, magtipon kamo halin sa mga duta sa este, tipona ang inyo mga kaugalingon kamo nga mga elder sang akon simbahan; maglakat kamo sa mga pungsod sa weste sang Estados Unidos, magpanawagan sa mga pumuluyo nga maghinulsol, kag kon maghinulsol sila, pauswagon ninyo ang mga kongregasyon sang simbahan sa akon."
                },
                {
                    "number": 65,
                    "text": "Kag sa isa ka tagipusuon kag sa isa ka panghunahuna, tipona ang inyo mga manggad agud nga makabakal kamo sang panublion nga sa palaabuton igahatag sa inyo."
                },
                {
                    "number": 66,
                    "text": "Kag pagatawgon ini nga Bag-ong Jerusalem, isa ka duta sang paghidaet, isa ka siyudad nga dalangpan, isa ka lugar nga luwas para sa mga santos sang Labing Mataas nga Dios;"
                },
                {
                    "number": 67,
                    "text": "Kag ang himaya sang Ginuo mangin yara dira, kag ang kahadlok sa Ginuo mangin yara man dira sa bagay nga ang mga malain indi magpalapit diri, kag pagatawgon ini nga Sion."
                },
                {
                    "number": 68,
                    "text": "Kag matabo ini sa tunga sang mga malain nga ang tagsa ka tawo nga indi magkapot sang iya espada batok sa iya isigkatawo kinahanglan magpalagyo sa Sion agud mangin luwas."
                },
                {
                    "number": 69,
                    "text": "Kag may magatipon diri nga katawhan halin sa tagsa ka nasyon sa idalom sang langit; kag amo lamang ini ang katawhan nga indi maggera batok sa isa kag isa."
                },
                {
                    "number": 70,
                    "text": "Kag ang mga malain magasiling: Indi kita maglakat sa pagpakig-away batok sa Sion kay ang mga pumuluyo sang Sion makakululba; gani, indi kita makadaug batok sa ila."
                },
                {
                    "number": 71,
                    "text": "Kag matabo ini nga ang mga matarong pagapilion halin sa tanan nga nasyon, kag magakari sa Sion nga nagakanta sang mga ambahanon sang wala’y katubtuban nga kalipay."
                },
                {
                    "number": 72,
                    "text": "Kag karon ginasiling ko sa inyo, ilipod anay ining mga butang sa kalibutan tubtob nga kinahanglanon para sa akon, agud nga matuman ninyo ining buluhaton sa mata sang katawhan, kag sa mata sang inyo mga kaaway, agud nga indi sila makahibalo sang inyo mga ginahimo tubtob nga matuman ninyo ang butang nga ginasugo ko sa inyo;"
                },
                {
                    "number": 73,
                    "text": "Agud nga kon mahibaloan nila ini, hunahunaon nila ining mga butang."
                },
                {
                    "number": 74,
                    "text": "Kay kon ang Ginuo magpakita mangin makakululba sia sa ila sa bagay nga dakpon sila sang kahadlok, kag magapalayo sila kag magakurog."
                },
                {
                    "number": 75,
                    "text": "Kag ang tanan nga nasyon makulbaan bangod sang kahadlok sa Ginuo, kag sa iya dako nga gahum. Kag gani amo sini. Amen."
                }
            ]
        },
        "/study/scriptures/dc-testament/dc/46": {
            "uri": "/study/scriptures/dc-testament/dc/46",
            "title": "Doktrina kag mga Kasugtanan 46",
            "data_type": "chapter",
            "chapter_name": "Seksyon 46",
            "chapter_summary": [
                "1–2, Ang mga elder ang dapat magpamuno sang mga miting suno sa pagtuytuy sa ila sang Balaan nga Espiritu; 3–6, Ang mga nagapangita sang kamatuoran indi dapat pagdumilian sa pangsakramento nga mga miting; 7–12, Magpangayo sa Dios kag tinguhai nga maangkon ang mga bugay sang Espiritu; 13–26, Ang lista sing pila sining mga bugay ginahatag; 27–33, Ang mga lideres sang Simbahan nahatagan sang gahum sa paghibalo sang mga bugay sang Espiritu."
            ],
            "verses": [
                {
                    "number": 1,
                    "text": "Dungga ninyo nga katawhan sang akon simbahan; kay sa pagkamatuod ginasiling ko sa inyo nga ining mga butang ginhambal sa inyo para sa inyo kaayohan kag pagtuon."
                },
                {
                    "number": 2,
                    "text": "Apang wala’y labot sinang mga butang nga nasulat na, ginahatag sa mga elder sang akon simbahan halin pa sa ginsuguran, kag dalayon nga igahatag, ang pagpamuno sang tanan nga miting suno sa paggiya kag pagtuytuy sa ila sang Balaan nga Espiritu."
                },
                {
                    "number": 3,
                    "text": "Apang ginasugo kamo nga indi gid pagdumilian ang bisan sin-o sa inyo mga pangpubliko nga mga miting nga ginahiwat sa atubang sang kalibutan."
                },
                {
                    "number": 4,
                    "text": "Ginasugo man kamo nga indi pagdumilian ang bisan sin-o nga miyembro sang simbahan sa inyo pangsakramento nga mga miting; apang, kon may yara sing bisan sin-o nga nakasala, indi sia pagtugoti nga mag-ambit sang sakramento tubtob nga makapakig-uli sia."
                },
                {
                    "number": 5,
                    "text": "Kag sa liwat ginasiling ko sa inyo, indi ninyo pagdumilian ang bisan sin-o nga sinsero nga nagapangita sang ginharian sa inyo pangsakramento nga mga miting—ginahambal ko ini parte sinang indi mga miyembro sang simbahan."
                },
                {
                    "number": 6,
                    "text": "Kag sa liwat ginasiling ko sa inyo, parte sa inyo mga miting sa pagkompirma sang mga nabunyagan nga kon may bisan sin-o nga indi miyembro sang simbahan nga sinsero nga nagapangita sang ginharian, indi ninyo sila pagdumilian sa pagtambong."
                },
                {
                    "number": 7,
                    "text": "Apang ginasugo kamo nga sa tanan nga butang magpangayo sa Dios nga nagahatag sing maalwan; kag inang ginapamatud-an sang Espiritu sa inyo sa amo man luyag ko nga himuon ninyo sa bug-os nga pagkabalaan sang tagipusuon nga nagalakat sing matarong sa akon atubang, nga nagahunahuna sang mangin resulta sang inyo kaluwasan, nga nagahimo sang tanan nga butang upod sang pangamuyo kag pagpasalamat agud nga indi kamo maganyat sang malain nga mga espiritu, ukon mga doktrina sang mga yawa, ukon mga kasugoan sang tawo; kay ang pila sini iya sang tawo, kag ang iban iya sang yawa."
                },
                {
                    "number": 8,
                    "text": "Gani, mag-andam agud nga indi kamo magtalang; kag agud nga indi kamo mapatalang tinguhai ninyo sing matutum ang pinakamaayo nga mga bugay nga pirme ginadumdum kon para sa ano nga katuyoan ang mga ini ginahatag;"
                },
                {
                    "number": 9,
                    "text": "Kay sa pagkamatuod ginasiling ko sa inyo, ginahatag ang mga ini para sa kaayohan sinang nagahigugma sa akon kag nagatuman sang tanan ko nga kasugoan, kag sa iya nga nagatinguha sa paghimo sini; agud nga ang tanan nga nagatinguha ukon nagapangayo sa akon mabenepisyohan, nga nagapangayo kag indi sang tanda agud gamiton sa ila kaugalingon nga mga handum."
                },
                {
                    "number": 10,
                    "text": "Kag sa liwat, sa pagkamatuod ginasiling ko sa inyo, luyag ko nga pirme ninyo dumdumon, kag pirme ninyo tandaan kon ano inang mga bugay nga ginahatag sa simbahan."
                },
                {
                    "number": 11,
                    "text": "Kay ang tanan nga miyembro wala sang tagsa ka bugay nga ginahatag sa ila; kay madamo sang mga bugay, kag sa tagsa ka tawo ginahatag ang bugay paagi sa Espiritu sang Dios."
                },
                {
                    "number": 12,
                    "text": "Sa pila ka mga miyembro ginahatag ang isa, kag sa pila lain naman ang ginahatag agud nga ang tanan makabenepisyo sa sini nga paagi."
                },
                {
                    "number": 13,
                    "text": "Sa pila ginahatag sang Balaan nga Espiritu nga makahibalo nga si Jesucristo ang Anak sang Dios, kag ginlansang sia para sa mga sala sang kalibutan."
                },
                {
                    "number": 14,
                    "text": "Sa iban ginahatag nga magpati sa ila mga pulong agud nga makaangkon man sila sang kabuhi nga wala’y katapusan kon magpadayon sila nga tampad."
                },
                {
                    "number": 15,
                    "text": "Kag sa liwat, sa pila ginahatag sang Balaan nga Espiritu nga makahibalo sang nagkalain-lain nga mga paagi sa paghikot sa simbahan nga makapalipay sa amo man nga Ginuo, suno sa pagbuot sang Ginuo nga nagapabagay sang iya mga kaluoy suno sa mga sitwasyon sang katawhan."
                },
                {
                    "number": 16,
                    "text": "Kag sa liwat, sa pila ginahatag sang Balaan nga Espiritu nga makahibalo sang nagkalain-lain nga mga pagbuhat kon ang mga ini iya sang Dios agud nga ang mga pagpahayag sang Espiritu mahatag sa tagsa ka tawo agud makabenepisyo sa sini nga paagi."
                },
                {
                    "number": 17,
                    "text": "Kag sa liwat, sa pagkamatuod ginasiling ko sa inyo, sa pila ginahatag ang pagtudlo sang pulong sang kaalam paagi sa Espiritu sang Dios."
                },
                {
                    "number": 18,
                    "text": "Sa iban naman ginahatag ang pagtudlo sang pulong sang ihibalo agud nga ang tanan matudloan nga mangin maalam kag makaangkon sang ihibalo."
                },
                {
                    "number": 19,
                    "text": "Kag sa liwat, sa pila ginahatag ang pag-angkon sang pagtuo nga mag-ayo;"
                },
                {
                    "number": 20,
                    "text": "Kag sa iban ginahatag ang pag-angkon sang pagtuo nga magpang-ayo."
                },
                {
                    "number": 21,
                    "text": "Kag sa liwat, sa pila ginahatag ang pagbuhat sang mga milagro;"
                },
                {
                    "number": 22,
                    "text": "Kag sa iban ginahatag ang pagpropesiya;"
                },
                {
                    "number": 23,
                    "text": "Kag sa iban ang paghibalo sa mga espiritu."
                },
                {
                    "number": 24,
                    "text": "Kag sa liwat, ginahatag sa pila nga makahambal sa nagkalain-lain nga mga lengguahe;"
                },
                {
                    "number": 25,
                    "text": "Kag sa lain naman ginahatag ang paglubad sing iban nga lengguahe."
                },
                {
                    "number": 26,
                    "text": "Kag ining tanan nga bugay halin sa Dios para sa kaayohan sang mga anak sang Dios."
                },
                {
                    "number": 27,
                    "text": "Kag sa obispo sang simbahan, kag sa sinang mga pagapilion kag pagaordinan sang Dios nga magbantay sa mga miyembro sang simbahan kag mangin mga elder sang simbahan, igahatag sa ila ang paghibalo sinang tanan nga bugay agud nga wala sing bisan sin-o sa inyo nga magsiling nga ginsugo sang Dios apang wala ginpadala sang Dios."
                },
                {
                    "number": 28,
                    "text": "Kag matabo ini nga sia nga nagapangayo paagi sa Espiritu magabaton paagi sa Espiritu;"
                },
                {
                    "number": 29,
                    "text": "Agud nga mahimo mahatag sa pila ka mga miyembro ang tanan sinang mga bugay sa katuyoan nga may magpangulo agud nga ang tagsa ka miyembro mabenepisyohan sa sini nga paagi."
                },
                {
                    "number": 30,
                    "text": "Sia nga nagapangayo paagi sa Espiritu nagapangayo suno sa pagbuot sang Dios; gani, ginatuman ini suno sa iya ginapangayo."
                },
                {
                    "number": 31,
                    "text": "Kag sa liwat, ginasiling ko sa inyo, ang tanan nga butang kinahanglan himuon sa ngalan ni Cristo, ano man ang inyo ginahimo paagi sa Espiritu;"
                },
                {
                    "number": 32,
                    "text": "Kag kinahanglan kamo magpasalamat sa Dios paagi sa Espiritu para sa ano man nga pagpakamaayo nga ginbugayan kamo."
                },
                {
                    "number": 33,
                    "text": "Kag kinahanglan kamo mangin matarong kag balaan sa akon atubang sing dalayon. Kag gani amo sini. Amen."
                }
            ]
        },
        "/study/scriptures/dc-testament/dc/47": {
            "uri": "/study/scriptures/dc-testament/dc/47",
            "title": "Doktrina kag mga Kasugtanan 47",
            "data_type": "chapter",
            "chapter_name": "Seksyon 47",
            "chapter_summary": [
                "1–4, Si John Whitmer ginpili nga magsulat sang kasaysayan sang Simbahan kag magsulat para sa Propeta."
            ],
            "verses": [
                {
                    "number": 1,
                    "text": "Tan-awa, kinahanglanon para sa akon nga ang akon alagad nga si John magsulat kag dalayon nga magmentinar sang kasaysayan sang Simbahan, kag magbulig sa imo, Joseph, alagad ko, sa pagkopya sang tanan nga butang nga ihatag sa imo tubtob nga tawgon sia sa dugang nga mga tulumanon."
                },
                {
                    "number": 2,
                    "text": "Sa liwat, sa pagkamatuod ginasiling ko sa imo nga sarang niya man ibayaw ang iya tingug sa mga miting kon kinahanglanon."
                },
                {
                    "number": 3,
                    "text": "Kag sa liwat, ginasiling ko sa imo nga pagapilion sia nga magsulat kag magmentinar sang mga rekord kag kasaysayan sang simbahan sing dalayon; kay si Oliver Cowdery ginpili ko para sa lain nga palangakoan."
                },
                {
                    "number": 4,
                    "text": "Gani, kon tampad sia ihatag sa iya sang Manugpasulhay ang magsulat sining mga butang. Kag gani amo sini. Amen."
                }
            ]
        },
        "/study/scriptures/dc-testament/dc/48": {
            "uri": "/study/scriptures/dc-testament/dc/48",
            "title": "Doktrina kag mga Kasugtanan 48",
            "data_type": "chapter",
            "chapter_name": "Seksyon 48",
            "chapter_summary": [
                "1–3, Ang mga Santos sa Ohio dapat magpakigbahin sang ila mga duta sa ila mga kauturan sa Simbahan; 4–6, Ang mga Santos dapat magbakal sang mga duta, magtukod sang siyudad, kag magsunod sang laygay sang ila nagapangulo nga mga opisyales."
            ],
            "verses": [
                {
                    "number": 1,
                    "text": "Kinahanglanon nga magpabilin kamo sa sini nga tion sa inyo mga ginapuy-an suno sa nagakaigo sa inyo mga sirkumstansya."
                },
                {
                    "number": 2,
                    "text": "Kag kon may yara kamo sang mga duta, dapat kamo magpakigbahin sini sa mga kauturan sa Simbahan nga halin sa este;"
                },
                {
                    "number": 3,
                    "text": "Kag kon wala kamo sang mga duta, pabakla sila sa sini nga tion sa sinang mga lugar sa palibot suno sa nagakaigo para sa ila kay kinahanglanon nga may yara sila sang mga lugar nga puy-an sa sini nga tion."
                },
                {
                    "number": 4,
                    "text": "Kinahanglanon gid nga supton ninyo ang tanan nga kwarta nga sarang ninyo masupot, nga maangkon ninyo ang tanan nga sarang ninyo maangkon sa pagkamatarong, agud nga sa pag-abot sang panahon makasarang kamo sa pagbakal sang duta bilang panublion bisan pa ang siyudad."
                },
                {
                    "number": 5,
                    "text": "Ang lugar indi pa pag-ipahibalo subong; apang pagkatapos nga ang inyo mga kauturan sa Simbahan mag-abot halin sa este may yara dapat sing pila ka mga lalaki nga pilion, kag ihatag sa ila nga mahibaloan ang lugar ukon ipahibalo ini sa ila."
                },
                {
                    "number": 6,
                    "text": "Kag pilion sila nga magbakal sang mga duta, kag sugdan ang pagpasad sang siyudad; kag dayon magasugod kamo sa pagtipon upod ang inyo mga panimalay, ang tagsa ka tawo suno sa iya panimalay, suno sa iya mga sirkumstansya, kag ginahatag sa iya sang pangulohan kag sang obispo sang simbahan suno sa mga layi kag mga kasugoan nga inyo nabaton, kag mabaton pagkatapos sini. Kag gani amo sini. Amen."
                }
            ]
        },
        "/study/scriptures/dc-testament/dc/49": {
            "uri": "/study/scriptures/dc-testament/dc/49",
            "title": "Doktrina kag mga Kasugtanan 49",
            "data_type": "chapter",
            "chapter_name": "Seksyon 49",
            "chapter_summary": [
                "1–7, Ang adlaw kag ang oras sang pagkari ni Cristo indi gid mahibaloan tubtob nga magkari na Sia; 8–14, Ang mga tawo kinahanglan maghinulsol, magpati sa ebanghelyo, kag magtuman sang mga ordinansa agud makabaton sang kaluwasan; 15–16, Ang pag-asawahay gin-ordin sang Dios; 17–21, Ang pagkaon sang karne ginatugotan; 22–28, Ang Sion magauswag kag ang mga Lamanhon magabuskad pareho sang rosas antes sang Ika-duha nga Pagkari."
            ],
            "verses": [
                {
                    "number": 1,
                    "text": "Dungga ang akon pulong, Sidney, kag Parley, kag Leman, mga alagad ko; kay tan-awa, sa pagkamatuod ginasiling ko sa inyo nga ginahatag ko sa inyo ang kasugoan nga maglakat kamo kag iwali sa mga Shakers ang akon ebanghelyo nga inyo nabaton, sa amo man nga nabaton ninyo ini."
                },
                {
                    "number": 2,
                    "text": "Tan-awa, ginasiling ko sa inyo nga luyag nila mahibaloan ang kamatuoran apang bahin lamang kag indi ang tanan kay indi sila matarong sa akon panulok kag kinahanglan nga maghinulsol."
                },
                {
                    "number": 3,
                    "text": "Gani, ginapadala ko kamo, Sidney kag Parley, mga alagad ko, nga magwali sang ebanghelyo sa ila."
                },
                {
                    "number": 4,
                    "text": "Kag ang akon alagad nga si Leman dapat ordinan sa sining buluhaton agud nga mapaintiende niya sila indi suno sa sinang iya natun-an sa ila kundi suno sa sinang igatudlo ninyo sa iya, mga alagad ko; kag sa iya paghimo sini pakamaayohon ko sia, indi gani indi sia magmadinalag-on sa pagwali sang ebanghelyo sa mga Shakers."
                },
                {
                    "number": 5,
                    "text": "Ini ang siling sang Ginuo; kay ako ang Dios, kag ginpadala ko ang akon Bugtong nga Anak sa kalibutan sa pagtubos sang kalibutan, kag nagmando nga sia nga nagabaton sa iya maluwas, kag sia nga wala nagabaton sa iya pagasilotan—"
                },
                {
                    "number": 6,
                    "text": "Kag ginhimo nila sa Anak sang Tawo ang ila luyag; kag nabaton niya ang iya gahum sa tuo nayon nga kamot sang himaya sang Dios, kag subong nagahari sa kalangitan, kag magahari tubtob nga magpanaog sia sa duta agud tasakon ang mga kaaway sa idalom sang iya mga tiil sa diin ang amo nga tion malapit na—"
                },
                {
                    "number": 7,
                    "text": "Ako, nga Ginuong Dios, naghambal sini; apang ang natalana nga oras kag adlaw wala sing may nakahibalo, bisan pa ang mga anghel sa langit, kag indi sila makahibalo tubtob nga magkari na sia."
                },
                {
                    "number": 8,
                    "text": "Karon, buot ko nga ang tanan nga tawo maghinulsol kay ang tanan yara sa idalom sang sala luwas sinang mga ginpain ko sa akon kaugalingon nga balaan nga mga tawo nga wala kamo makahibalo."
                },
                {
                    "number": 9,
                    "text": "Karon, ginasiling ko sa inyo nga ginpadala ko sa inyo ang akon wala’y katapusan nga kasugtanan bisan pa inang halin sa ginsuguran."
                },
                {
                    "number": 10,
                    "text": "Kag inang akon ginpromisa natuman ko, kag ang mga nasyon sang duta magaduko sa sini; kag kon indi sila magduko sa ila mismo kagustuhan, mahulog sila kay inang matinaastaason pakauboson paagi sa puwersa."
                },
                {
                    "number": 11,
                    "text": "Gani, ginahatag ko sa inyo ang kasugoan nga maglakat kamo sa tunga sining katawhan, kag magsiling sa ila pareho sa akon apostoles sang dumaan nga panahon nga ang ngalan si Pedro:"
                },
                {
                    "number": 12,
                    "text": "Magpati sa ngalan sang Ginuong Jesus nga sadto yara sa duta, kag magakari, ang ginsuguran kag ang katapusan;"
                },
                {
                    "number": 13,
                    "text": "Maghinulsol kag magpabunyag sa ngalan ni Jesucristo suno sa balaan nga kasugoan para sa kapatawaran sang mga sala;"
                },
                {
                    "number": 14,
                    "text": "Kag kon sin-o man ang nagahimo sini magabaton sang dulot sang Balaan nga Espiritu paagi sa pagtakdong sang mga kamot sang mga elder sang simbahan."
                },
                {
                    "number": 15,
                    "text": "Kag sa liwat, sa pagkamatuod ginasiling ko sa inyo nga kon sin-o man ang nagadumili sang pag-asawahay wala gin-ordin sang Dios kay ang pag-asawahay gin-ordin sang Dios sa tawo."
                },
                {
                    "number": 16,
                    "text": "Gani, ginatugot sang layi nga isa lang ang iya asawa, kag sila nga duha mangin isa ka unod, kag ini tanan agud nga ang duta magatuman sang katuyoan sang pagtuga sini;"
                },
                {
                    "number": 17,
                    "text": "Kag agud nga mapuno ini sang kadamuon sang tawo suno sa pagtuga sa iya sang Dios antes ginhimo ang kalibutan."
                },
                {
                    "number": 18,
                    "text": "Kag kon sin-o man ang nagadumili sa pagkaon sang mga karne, nga ang tawo indi dapat magkaon sini wala gin-ordinan sang Dios;"
                },
                {
                    "number": 19,
                    "text": "Kay tan-awa, ang mga kasapatan sang kapatagan kag ang mga kapispisan sang kahanginan, kag inang nagagwa halin sa duta ginhatag sang Dios para gamiton sang tawo bilang pagkaon kag biste, kag agud nga mangin bugana sia."
                },
                {
                    "number": 20,
                    "text": "Apang wala ginatugot nga ang isa ka tawo mag-angkon sing labaw sangsa iban; gani, ang kalibutan nahamtang sa sala."
                },
                {
                    "number": 21,
                    "text": "Kag kalisud sa tawo nga nagapaagay sang dugo sang mga sapat ukon nagausik sang ila unod kag wala sang kinahanglan sini."
                },
                {
                    "number": 22,
                    "text": "Kag sa liwat, ginasiling ko sa inyo nga ang Anak sang Tawo magakari indi sa dagway sing isa ka babayi ukon sing isa ka lalaki nga nagapanglakaton sa duta."
                },
                {
                    "number": 23,
                    "text": "Karon, indi magtalang kundi magpadayon sa kalig-on kag katampad nga nagapaabot sang pag-uyog sang kalangitan, kag sang pagkurog kag paghabyog sang duta pareho sang hubog nga tawo, kag sang pag-alsa sang mga kapatagan, kag pag-usmod sang kabukiran, kag pagtapan sang mga lugar nga kudol-kudol—kag ini tanan matabo kon ang anghel magapatunog sang iya trumpeta."
                },
                {
                    "number": 24,
                    "text": "Apang antes mag-abot ang dako nga adlaw sang Ginuo, si Jacob magauswag sa kamingawan, kag ang mga Lamanhon magabuskad pareho sang rosas."
                },
                {
                    "number": 25,
                    "text": "Ang Sion magauswag sa mga bungyod kag magasinadya sa mga bukid, kag magatipon sa lugar nga akon ginpili."
                },
                {
                    "number": 26,
                    "text": "Tan-awa, ginasiling ko sa inyo, maglakat pareho sa akon ginsugo sa inyo; maghinulsol sang tanan ninyo nga sala; magpangayo kag magabaton kamo; magpanuktok kag pagabuksan ini sa inyo."
                },
                {
                    "number": 27,
                    "text": "Tan-awa, magauna ako sa inyo kag mangin yara sa ulihi ninyo; kag yara ako sa tunga ninyo, kag indi kamo mapaslawan."
                },
                {
                    "number": 28,
                    "text": "Tan-awa, ako si Jesucristo, kag magakari ako sing madasig. Kag gani amo sini. Amen."
                }
            ]
        },
        "/study/scriptures/dc-testament/dc/50": {
            "uri": "/study/scriptures/dc-testament/dc/50",
            "title": "Doktrina kag mga Kasugtanan 50",
            "data_type": "chapter",
            "chapter_name": "Seksyon 50",
            "chapter_summary": [
                "1–5, Madamo nga malain nga mga espiritu ang nagalibot sa bug-os nga duta; 6–9, Kalisud sa mga hipokrito kag sa sinang ginasikway halin sa Simbahan; 10–14, Ang mga elder dapat magwali sang ebanghelyo paagi sa Espiritu; 15–22, Mga manugwali pati mga tagpalamati kinahanglan nga mapasanagan sang Espiritu; 23–25, Inang wala nagapalig-on sing espirituhanon indi halin sa Dios; 26–28, Ang mga tampad nagapanag-iya sang tanan nga butang; 29–36, Ang mga pangamuyo sang mga natinloan ginasabat; 37–46, Si Cristo ang Maayong Manugpahalab kag ang Bato sang Israel."
            ],
            "verses": [
                {
                    "number": 1,
                    "text": "Dungga ninyo mga elder sang akon simbahan, kag magpamati sa tingug sang buhi nga Dios; kag tamda ang mga pulong sang kaalam nga igahatag sa inyo suno sa ginpangayo ninyo kag gin-ugyonan parte sa simbahan, kag sa mga espiritu nga nagalibot sa duta."
                },
                {
                    "number": 2,
                    "text": "Tan-awa, sa pagkamatuod ginasiling ko sa inyo nga madamo sang malain nga mga espiritu nga nagalibot sa duta nga ginapatalang ang kalibutan."
                },
                {
                    "number": 3,
                    "text": "Kag si Satanas man nagtinguha sa pagpatalang sa inyo agud nga madaug niya kamo."
                },
                {
                    "number": 4,
                    "text": "Tan-awa, ako, nga Ginuo, nagtulok sa inyo kag nakita ang mga kangil-aran sa simbahan nga nagadala sang akon ngalan."
                },
                {
                    "number": 5,
                    "text": "Apang bulahan sila nga tampad kag nagapadayon sa kabuhi man ukon sa kamatayon kay magaangkon sila sang kabuhi nga wala’y katapusan."
                },
                {
                    "number": 6,
                    "text": "Apang kalisud sa ila nga nagapatalang kag mga hipokrito kay ini ang siling sang Ginuo, dal-on ko sila sa hukmanan."
                },
                {
                    "number": 7,
                    "text": "Tan-awa, sa pagkamatuod ginasiling ko sa inyo, may mga hipokrito sa tunga ninyo nga nagpatalang sing pila ka mga miyembro nga naghatag sang gahum sa kaaway; apang tan-awa pabalikon sila sa kamatuoran;"
                },
                {
                    "number": 8,
                    "text": "Apang ang mga hipokrito makilal-an kag pagasikwayon sa kabuhi man ukon sa kamatayon suno sa akon pagbuot; kag kalisud sa ila nga ginasikway halin sa akon simbahan kay ang amo man ginadaug sang kalibutan."
                },
                {
                    "number": 9,
                    "text": "Gani, mag-andam ang tagsa ka tawo agud nga indi sia maghimo sinang indi suno sa kamatuoran kag pagkamatarong sa akon atubang."
                },
                {
                    "number": 10,
                    "text": "Siling sang Ginuo paagi sa Espiritu sa mga elder sang iya simbahan: Kag karon magkari kag maghambalanay kita sing tingob agud nga mahangpan ninyo;"
                },
                {
                    "number": 11,
                    "text": "Maghambalanay kita pareho nga ang tawo nagapakighambal sa isa kag isa sing atubangay."
                },
                {
                    "number": 12,
                    "text": "Karon, kon ang isa ka tawo makighambal mahangpan sia sing iban nga tawo bangod nagapakigsugilanon sia bilang isa ka tawo; sa amo man ako, nga Ginuo, magasugilanon sa inyo agud nga mahangpan ninyo."
                },
                {
                    "number": 13,
                    "text": "Gani, ako nga Ginuo nagapamangkot sa inyo sini—sa ano nga responsibilidad kamo gin-ordinan?"
                },
                {
                    "number": 14,
                    "text": "Sa pagwali sang akon ebanghelyo paagi sa Espiritu nga amo ang Manugpasulhay nga ginpadala agud magtudlo sang kamatuoran."
                },
                {
                    "number": 15,
                    "text": "Kag dayon nagbaton kamo sang mga espiritu nga indi ninyo mahangpan, kag ginkabig ang mga ini nga halin sa Dios; kag sa paghimo sini napakamatarong kamo?"
                },
                {
                    "number": 16,
                    "text": "Tan-awa sabton ninyo ining pamangkot sa inyo mga kaugalingon; apang mangin maluluy-on ako sa inyo; sia nga maluya sa inyo pagkatapos sini pagahimuon nga mabaskog."
                },
                {
                    "number": 17,
                    "text": "Sa pagkamatuod ginasiling ko sa inyo nga sia nga akon gin-ordinan kag ginpadala agud magwali sang pulong sang kamatuoran paagi sa Manugpasulhay, paagi sa Espiritu sang kamatuoran, ginawali bala niya ini paagi sa Espiritu sang kamatuoran ukon sa iban nga paagi?"
                },
                {
                    "number": 18,
                    "text": "Kag kon ini sa iban nga paagi indi ini halin sa Dios."
                },
                {
                    "number": 19,
                    "text": "Kag sa liwat, sia nga nagabaton sang pulong sang kamatuoran, ginabaton bala niya ini paagi sa Espiritu sang kamatuoran ukon sa iban nga paagi?"
                },
                {
                    "number": 20,
                    "text": "Kon ini sa iban nga paagi indi ini halin sa Dios."
                },
                {
                    "number": 21,
                    "text": "Gani, ngaa nga indi ninyo mahangpan kag mahibaloan nga sia nga nagabaton sang pulong paagi sa Espiritu sang kamatuoran nagabaton sini sa tion nga ginawali ini paagi sa Espiritu sang kamatuoran?"
                },
                {
                    "number": 22,
                    "text": "Gani, sia nga nagawali kag sia nga nagabaton nagahangpanay, kag pareho sila nga napalig-on sing espirituhanon kag nagakasadya."
                },
                {
                    "number": 23,
                    "text": "Kag inang wala nagapalig-on sing espirituhanon indi halin sa Dios, kag kadulom ini."
                },
                {
                    "number": 24,
                    "text": "Inang halin sa Dios kasanag; kag sia nga nagabaton sang kasanag, kag nagapabilin nga tampad kag matinumanon sa Dios nagabaton sing dugang nga kasanag; kag ang ina nga kasanag nagasilak nga nagasilak tubtob nga mag-abot ang perpekto nga adlaw."
                },
                {
                    "number": 25,
                    "text": "Kag sa liwat, sa pagkamatuod ginasiling ko sa inyo, kag ginasiling ko ini agud nga mahibaloan ninyo ang kamatuoran, agud nga matabug ninyo ang kadulom sa tunga ninyo;"
                },
                {
                    "number": 26,
                    "text": "Sia nga gin-ordinan sang Dios kag ginpadala, ang amo man ginpili nga mangin labing dako bisan pa nga sia ang labing kubos kag ang alagad sang tanan."
                },
                {
                    "number": 27,
                    "text": "Gani, iya ang tanan nga butang; kay ang tanan nga butang napaidalom sa iya sa langit pati sa duta, ang kabuhi kag ang kasanag, ang Espiritu kag ang gahum nga ginpadala sa pagbuot sang Amay paagi kay Jesucristo nga iya Anak."
                },
                {
                    "number": 28,
                    "text": "Apang wala sang tawo ang tag-iya sang tanan nga butang luwas nga matinloan sia kag malimpyohan sang tanan nga sala."
                },
                {
                    "number": 29,
                    "text": "Kag kon natinloan kag nalimpyohan kamo sang tanan nga sala, magpangayo kamo sing ano man nga inyo luyag sa ngalan ni Jesus kag matuman ini."
                },
                {
                    "number": 30,
                    "text": "Apang hibaloa ini, igahatag sa inyo ang inyo pangayuon; kag bangod ginpili kamo nga magpangulo, ang mga espiritu igapaidalom sa inyo."
                },
                {
                    "number": 31,
                    "text": "Gani, matabo ini nga kon makakita kamo sang espiritu nga nagapahayag sang iya kaugalingon sini nga indi ninyo mahangpan, kag wala ninyo ginabaton inang espiritu, magpamangkot kamo sa Amay sa ngalan ni Jesus; kag kon indi niya pag-ipaathag sa inyo inang espiritu, mahibaloan ninyo nga indi ini halin sa Dios."
                },
                {
                    "number": 32,
                    "text": "Kag pagahatagan kamo sang gahum sa pagdaug sinang espiritu; kag dapat ibantala ninyo sa mabaskog nga tingug batok sinang espiritu nga indi ini halin sa Dios—"
                },
                {
                    "number": 33,
                    "text": "Indi sing mapasipalahon nga paghukom agud nga indi kamo madaug, kag indi man sa pagpahambog ukon pagkinasadya agud nga indi kamo mabihag sini."
                },
                {
                    "number": 34,
                    "text": "Sia nga nagabaton sing bisan ano sa Dios ipakabig sa iya nga halin ini sa Dios; kag dapat magkasadya sia nga ginakabig sia sang Dios nga nagakaangay nga magbaton."
                },
                {
                    "number": 35,
                    "text": "Kag paagi sa pagpamati kag paghimo sining mga butang nga inyo nabaton, kag inyo pa mabaton pagkatapos sini—kag ang ginharian ginahatag sa inyo sang Amay, kag ang gahum sa pagdaug sang tanan nga butang nga wala niya gin-ordinan—"
                },
                {
                    "number": 36,
                    "text": "Kag tan-awa, sa pagkamatuod ginasiling ko sa inyo, bulahan kamo nga subong nagapamati sining akon mga pulong halin sa baba sang akon alagad kay napatawad na ang inyo mga sala."
                },
                {
                    "number": 37,
                    "text": "Palakta ang akon alagad nga si Joseph Wakefield nga akon nahamut-an kag ang akon alagad nga si Parley P. Pratt sa mga kongregasyon sang simbahan kag pabakuron ang mga ini paagi sa pulong sang paglaygay;"
                },
                {
                    "number": 38,
                    "text": "Kag ang akon man alagad nga si John Corrill, ukon ang tanan sang akon alagad nga gin-ordinan sa sining palangakoan, kag papangabudlaya sila sa ulubasan; kag indi pagtugotan ang bisan sin-o nga tawo nga magpugong sa ila sa paghimo sinang akon ginapabuhat sa ila—"
                },
                {
                    "number": 39,
                    "text": "Gani, sa sini nga butang ang akon alagad nga si Edward Partridge wala ginapakamatarong; apang pahinulsola sia kag pagapatawaron sia."
                },
                {
                    "number": 40,
                    "text": "Tan-awa, magagmay kamo nga kabataan kag indi ninyo mabatas ang tanan nga butang subong; kinahanglan kamo magtubo sa grasya kag sa ihibalo sang kamatuoran."
                },
                {
                    "number": 41,
                    "text": "Indi magkahadlok, magagmay nga kabataan kay akon kamo, kag nadaug ko ang kalibutan, kag kabahin kamo sinang mga ginhatag sang Amay sa akon;"
                },
                {
                    "number": 42,
                    "text": "Kag wala sing bisan isa nga ginhatag sang Amay sa akon ang madula."
                },
                {
                    "number": 43,
                    "text": "Kag ang Amay kag ako isa. Ako yara sa akon Amay kag ang Amay yara sa akon; kag bangod ginbaton ninyo ako, yari kamo sa akon kag ako yara sa inyo."
                },
                {
                    "number": 44,
                    "text": "Karon, yara ako sa tunga ninyo, kag ako ang maayong manugpahalab, kag ang bato sang Israel. Sia nga nagatukod sa sining bato indi gid matumba."
                },
                {
                    "number": 45,
                    "text": "Kag magaabot ang adlaw nga mabatian ninyo ang akon tingug kag makita ako, kag makahibalo nga buhi ako."
                },
                {
                    "number": 46,
                    "text": "Gani, magbantay agud nga mangin handa kamo. Kag gani amo sini. Amen."
                }
            ]
        },
        "/study/scriptures/dc-testament/dc/51": {
            "uri": "/study/scriptures/dc-testament/dc/51",
            "title": "Dokrtina kag mga Kasugtanan 51",
            "data_type": "chapter",
            "chapter_name": "Seksyon 51",
            "chapter_summary": [
                "1–8, Si Edward Partridge ginpili nga magdumala sang mga ginpangsalig kag mga pagkabutang; 9–12, Ang mga Santos dapat nga masaligan sa ila mga buhat kag pagatratohon sing palarehas; 13–15, Dapat may yara sila sang balay-talagoan nga dumalahan sang obispo kag dapat ipahamtang ang mga pagkabutang suno sa layi sang Ginuo; 16–20, Ang Ohio mangin temporaryo nga lugar nga tiliponan."
            ],
            "verses": [
                {
                    "number": 1,
                    "text": "Dungga ako, siling sang Ginuo nga imo Dios, kag magahambal ako sa akon alagad nga si Edward Partridge, kag hatagan sia sang mga direksyon; kay kinahanglanon nga makabaton sia sang mga direksyon kon paano iplastar ining katawhan."
                },
                {
                    "number": 2,
                    "text": "Kay kinahanglanon nga iplastar sila suno sa akon mga layi; indi gani pagasikwayon sila."
                },
                {
                    "number": 3,
                    "text": "Gani, pahataga ang akon alagad nga si Edward Partridge, kag inang iya mga ginpili nga akon nahamut-an, sa sining katawhan sang ila mga bahin sang mga pagkabutang nga ang tagsa ka tawo palarehas suno sa kadakuon sang iya panimalay, suno sa iya mga sirkumstansya kag kon ano ang iya mga kulang kag mga kinahanglanon."
                },
                {
                    "number": 4,
                    "text": "Kag kon ang akon alagad nga si Edward Partridge maghatag sa isa ka tawo sang iya bahin, pahataga man sia sang kasulatan nga magagarantiya sa sina nga tawo sang iya bahin, nga mangin iya ini bisan pa ining kinamatarong kag ining panublion sa simbahan tubtob nga makasala sia kag kabigon nga di-angay nga mangin miyembro sang simbahan paagi sa tingug sang mga miyembro sini, suno sa mga layi kag mga kasugtanan sang simbahan."
                },
                {
                    "number": 5,
                    "text": "Kag kon makasala sia kag indi makabig nga angay nga mangin miyembro sang simbahan, wala sia sang kinamatarong sa pagbawi sinang bahin nga ginkonsagrar niya sa obispo para sa mga imol kag sa mga nagakinahanglan sang akon simbahan; gani, indi niya mahawiran ang tanan niya nga ginhatag, kundi makuha lamang inang bahin nga legal nga ginhatag sa iya."
                },
                {
                    "number": 6,
                    "text": "Kag gani ang tanan nga butang pagasigurohon suno sa mga layi sang duta."
                },
                {
                    "number": 7,
                    "text": "Kag ipahatag sa sining katawhan ang mga pagkabutang nila."
                },
                {
                    "number": 8,
                    "text": "Kag parte sa kwarta nga nabilin sang sining katawhan—magpili sing isa ka representante sa sining katawhan nga magabaton sang kwarta agud nga magpatigayon sang mga pagkaon kag mga biste suno sa kon ano ang mga kulang sining katawhan."
                },
                {
                    "number": 9,
                    "text": "Kag ang tagsa ka tawo dapat nga masaligan sa ila mga buhat, kag mangin patas sa pagkabutang sa tunga sining katawhan, kag pagatratohon sing palarehas agud nga mag-isa kamo pareho sang akon ginsugo sa inyo."
                },
                {
                    "number": 10,
                    "text": "Kag kon ano ang iya sining katawhan indi pag-ipakuha kag ipahatag sa lain nga sanga sang simbahan."
                },
                {
                    "number": 11,
                    "text": "Gani, kon ang lain nga sanga sang simbahan luyag nga maghulam sang kwarta halin sa sining simbahan, dapat nila bayaran ang ining simbahan suno sa ila pagsugtanay;"
                },
                {
                    "number": 12,
                    "text": "Kag pagahimuon ini paagi sa obispo ukon sa representante nga pagapilion suno sa tingug sang simbahan."
                },
                {
                    "number": 13,
                    "text": "Kag sa liwat, ang obispo dapat magpahamtang sing isa ka balay-talagoan sa sining simbahan; kag ang tanan nga kwarta pati pagkaon nga sobra sa kinahanglanon para sa mga kulang sining katawhan dapat taguon sa mga kamot sang obispo."
                },
                {
                    "number": 14,
                    "text": "Kag patigan-a man sia sa iya kaugalingon para kon ano ang mga kulang niya mismo, kag para sa mga kulang sang iya panimalay bangod mangin masako sia sa paghimo sining iya mga responsibilidad."
                },
                {
                    "number": 15,
                    "text": "Kag gani ginahatag ko sa sining katawhan ang pribilihiyo sa pagplastar sang ila mga kaugalingon suno sa akon mga layi."
                },
                {
                    "number": 16,
                    "text": "Kag ginakonsagrar ko sa ila ining duta sa malip-ot lamang nga tion tubtob nga ako, nga Ginuo, magapatigayon sang lain naman para sa ila, kag magasugo sa ila nga maglakat halin diri;"
                },
                {
                    "number": 17,
                    "text": "Kag ang oras kag ang adlaw wala napahibalo sa ila; gani, ipakabig sa ila nga magpangabuhi kag magpuyo sa sining duta sing tinuig, kag magaresulta ini sa ila kaayohan."
                },
                {
                    "number": 18,
                    "text": "Tan-awa, ini mangin sulundan sa akon alagad nga si Edward Partridge sa iban nga mga lugar, sa tanan nga kongregasyon sang simbahan."
                },
                {
                    "number": 19,
                    "text": "Kag kon sin-o man ang masalapoan nga tampad, matarong, kag maalam nga tulugyanan magasulod sa kalipay sang iya Ginuo, kag magapanubli sang kabuhi nga wala’y katapusan."
                },
                {
                    "number": 20,
                    "text": "Sa pagkamatuod, ginasiling ko sa inyo, ako si Jesucristo nga magakari sing madasig sa oras nga wala ninyo paghunahunaa. Kag gani amo sini. Amen."
                }
            ]
        },
        "/study/scriptures/dc-testament/dc/52": {
            "uri": "/study/scriptures/dc-testament/dc/52",
            "title": "Doktrina kag mga Kasugtanan 52",
            "data_type": "chapter",
            "chapter_name": "Seksyon 52",
            "chapter_summary": [
                "1–2, Ang madason nga komperensya natalana nga pagahiwaton sa Missouri; 3–8, Ang pagpili sing pila ka mga elder nga magapanglakaton sing ulolupod ginhimo; 9–11, Ang mga elder dapat magtudlo sang ginsulat sang mga apostoles kag mga propeta; 12–21, Inang napasanagan sang Espiritu nagadala sang bunga sang pagdayaw kag kaalam; 22–44, Madamo nga elder ang ginapili sa pagwali sang ebanghelyo samtang nagapakadto sa Missouri para sa komperensya."
            ],
            "verses": [
                {
                    "number": 1,
                    "text": "Tan-awa, ini ang siling sang Ginuo sa mga elder nga iya gintawag kag ginpili sa sining ulihing mga adlaw paagi sa tingug sang iya Espiritu—"
                },
                {
                    "number": 2,
                    "text": "Nga nagasiling: Ako, nga Ginuo, magapahibalo sa inyo sang luyag ko nga himuon ninyo halin sa sini nga tion tubtob sa madason nga komperensya nga dapat hiwaton sa Missouri sa duta nga akon igakonsagrar sa akon katawhan, nga nabilin sang katawhan ni Jacob, kag inang mga manunubli suno sa kasugtanan."
                },
                {
                    "number": 3,
                    "text": "Gani, sa pagkamatuod ginasiling ko sa inyo, palakta ang akon mga alagad nga sanday Joseph Smith Jr., kag Sidney Rigdon pagkatapos nga mahimo na ang mga pagpanghanda sa pagbiya sang ila mga puluy-an, kag palakta sila pakadto sa duta sang Missouri."
                },
                {
                    "number": 4,
                    "text": "Kag kon tampad sila sa akon, igapahayag sa ila kon ano ang ila himuon;"
                },
                {
                    "number": 5,
                    "text": "Kag kon tampad sila, igapahibalo man sa ila ang duta nga inyo panublion."
                },
                {
                    "number": 6,
                    "text": "Kag kon indi sila tampad, pagasikwayon sila suno sa akon pagbuot nga nagakaigo para sa akon."
                },
                {
                    "number": 7,
                    "text": "Kag sa liwat, sa pagkamatuod ginasiling ko sa inyo, palakta sing gilayon ang akon mga alagad nga sanday Lyman Wight kag John Corrill;"
                },
                {
                    "number": 8,
                    "text": "Kag palakta man ang akon mga alagad nga sanday John Murdock kag Hyrum Smith sa Missouri nga nagaagi sa Detroit."
                },
                {
                    "number": 9,
                    "text": "Kag palakta sila halin sa sina nga lugar nga nagawali sang pulong sa dalanon, nga wala na sing iban pa nga ginahambal kundi inang ginsulat sang mga propeta kag mga apostoles, kag inang ginatudlo sa ila sang Manugpasulhay paagi sa pangamuyo sang pagtuo."
                },
                {
                    "number": 10,
                    "text": "Palakta sila sing tagduha-duha, kag sa amo nga paagi pawaliha sila sa dalanon sa tagsa ka pagtililipon nga nagabunyag paagi sa tubig, kag nagatakdong sang mga kamot sa higad sang tubig."
                },
                {
                    "number": 11,
                    "text": "Kay ini ang siling sang Ginuo, padalion ko ang akon buluhaton sa pagkamatarong, kay maabot ang mga adlaw nga magahukom ako tubtob sa pagdaug."
                },
                {
                    "number": 12,
                    "text": "Kag paandama ang akon alagad nga si Lyman Wight kay luyag ni Satanas nga ayagon sia pareho sang upa sang humay."
                },
                {
                    "number": 13,
                    "text": "Kag tan-awa, sia nga tampad padumalahan ko sa madamo nga butang."
                },
                {
                    "number": 14,
                    "text": "Kag sa liwat, pagahatagan ko kamo sang sulundan sa tanan nga butang agud nga indi kamo magtalang; kay nagalibot si Satanas sa duta, kag masako sia sa pagpatalang sang mga nasyon—"
                },
                {
                    "number": 15,
                    "text": "Karon, sia nga nagapangamuyo nga mahinulsulon ang espiritu, ang amo man ginabaton nakon kon magtuman sia sang akon mga ordinansa."
                },
                {
                    "number": 16,
                    "text": "Sia nga nagahambal nga mahinulsulon ang espiritu, nga malulo kag nagapalig-on ang lengguahe, ang amo man iya sang Dios kon nagatuman sia sang akon mga ordinansa."
                },
                {
                    "number": 17,
                    "text": "Kag sa liwat, sia nga nagakurog sa akon gahum pabakuron, kag magadala sang bunga sang pagdayaw kag kaalam suno sa mga rebelasyon kag mga kamatuoran nga ginhatag ko sa inyo."
                },
                {
                    "number": 18,
                    "text": "Kag sa liwat, bisan pa suno sa sining sulundan, sia nga nadaug kag wala nagadala sang bunga sang pagdayaw kag kaalam indi akon."
                },
                {
                    "number": 19,
                    "text": "Gani, paagi sining sulundan mahibaloan ninyo ang mga espiritu sa tanan nga sirkumstansya sa idalom sang kalangitan."
                },
                {
                    "number": 20,
                    "text": "Kag nag-abot na ang mga adlaw; pagatumanon ini sa katawhan suno sa ila pagtuo."
                },
                {
                    "number": 21,
                    "text": "Tan-awa, ginahatag ini nga kasugoan sa tanan nga elder nga akon ginpili."
                },
                {
                    "number": 22,
                    "text": "Kag sa liwat, sa pagkamatuod ginasiling ko sa inyo, palakta ang akon mga alagad nga sanday Thomas B. Marsh kag Ezra Thayre nga nagawali sang pulong sa dalanon pakadto sa sining amo man nga duta."
                },
                {
                    "number": 23,
                    "text": "Kag sa liwat, palakta ang akon mga alagad nga sanday Isaac Morley kag Ezra Booth nga nagawali man sang pulong sa dalanon pakadto sa sining amo man nga duta."
                },
                {
                    "number": 24,
                    "text": "Kag sa liwat, palakta ang akon mga alagad nga sanday Edward Partridge kag Martin Harris upod sang akon mga alagad nga sanday Sidney Rigdon kag Joseph Smith Jr."
                },
                {
                    "number": 25,
                    "text": "Palakta man ang akon mga alagad nga sanday David Whitmer kag Harvey Whitlock nga nagawali sang pulong sa dalanon pakadto sa sining amo man nga duta."
                },
                {
                    "number": 26,
                    "text": "Kag palakta ang akon mga alagad nga sanday Parley P. Pratt kag Orson Pratt nga nagawali sang pulong sa dalanon pakadto sa sining amo man nga duta."
                },
                {
                    "number": 27,
                    "text": "Kag palakta man ang akon mga alagad nga sanday Solomon Hancock kag Simeon Carter nga nagawali sang pulong sa dalanon pakadto sa sining amo man nga duta."
                },
                {
                    "number": 28,
                    "text": "Palakta man ang akon mga alagad nga sanday Edson Fuller kag Jacob Scott."
                },
                {
                    "number": 29,
                    "text": "Palakta man ang akon mga alagad nga sanday Levi W. Hancock kag Zebedee Coltrin."
                },
                {
                    "number": 30,
                    "text": "Palakta man ang akon mga alagad nga sanday Reynolds Cahoon kag Samuel H. Smith."
                },
                {
                    "number": 31,
                    "text": "Palakta man ang akon mga alagad nga sanday Wheeler Baldwin kag William Carter."
                },
                {
                    "number": 32,
                    "text": "Ipaordinan kag palakta man ang akon mga alagad nga sanday Newel Knight kag Selah J. Griffin."
                },
                {
                    "number": 33,
                    "text": "Huo, sa pagkamatuod ginasiling ko, palakta sila tanan sa isa ka lugar sa nagkalain-lain nga mga alagyan, kag ang isa ka tawo indi dapat magtukod sa pundasyon nga napasad sing iban ukon maglakat sa alagyan sing iban."
                },
                {
                    "number": 34,
                    "text": "Sia nga tampad, ang amo man pagaamligan kag pagabugayan sing madamo nga bunga sang pagdayaw kag kaalam."
                },
                {
                    "number": 35,
                    "text": "Kag sa liwat, ginasiling ko sa inyo, palakta ang akon mga alagad nga sanday Joseph Wakefield kag Solomon Humphrey sa kadutaan sa este;"
                },
                {
                    "number": 36,
                    "text": "Paobraha sila upod sang ila mga panimalay nga wala na sing iban pa nga ginapahayag kundi ang mga panudlo sang mga propeta kag mga apostoles nga ila nakita kag nabatian kag sigurado nga ginapatihan agud nga matuman ang mga propesiya."
                },
                {
                    "number": 37,
                    "text": "Bangod sang paglapas, bawia inang ginhatag kay Heman Basset, kag itakdong sa ulo ni Simonds Ryder."
                },
                {
                    "number": 38,
                    "text": "Kag sa liwat, sa pagkamatuod ginasiling ko sa inyo, ipaordinan si Jared Carter nga isa ka pari, kag amo man si George James."
                },
                {
                    "number": 39,
                    "text": "Pabantaya ang nabilin nga mga elder sa mga kongregasyon sang simbahan, kag ipapahayag sa ila ang pulong sang ebanghelyo sa mga lugar sa palibot nila; kag paobraha sila sa ila kaugalingon nga mga kamot agud nga wala sang pagsimba sa mga dios-dios ukon paghimo sang mga kalainan."
                },
                {
                    "number": 40,
                    "text": "Kag dumduma sa tanan nga butang ang mga imol kag ang mga nagakinahanglan, ang mga nagamasakit kag ang mga nagaantos kay sia nga wala nagahimo sining mga butang, ang amo man indi akon disipulo."
                },
                {
                    "number": 41,
                    "text": "Kag sa liwat, padal-a ang akon mga alagad nga sanday Joseph Smith Jr., kag Sidney Rigdon kag Edward Partridge sang rekomendasyon halin sa simbahan. Kag kuhai man sini ang akon alagad nga si Oliver Cowdery."
                },
                {
                    "number": 42,
                    "text": "Kag gani, pareho sa akon ginsiling, kon tampad kamo tiponon ninyo ang inyo mga kaugalingon agud magkasadya sa duta sang Missouri nga amo ang duta nga inyo panublion, nga subong amo ang duta sang inyo mga kaaway."
                },
                {
                    "number": 43,
                    "text": "Apang, tan-awa, ako nga Ginuo, padalion ang pagtukod sang siyudad sa iya sini tion, kag pagakoronahan ang mga tampad sang kalipay kag sang kasadya."
                },
                {
                    "number": 44,
                    "text": "Tan-awa, ako si Jesucristo nga Anak sang Dios, kag pagabayawon ko sila sa katapusan nga adlaw. Kag gani amo sini. Amen."
                }
            ]
        },
        "/study/scriptures/dc-testament/dc/53": {
            "uri": "/study/scriptures/dc-testament/dc/53",
            "title": "Doktrina kag mga Kasugtanan 53",
            "data_type": "chapter",
            "chapter_name": "Seksyon 53",
            "chapter_summary": [
                "1–3, Ang pagkatawag kag pagkapili kay Sidney Gilbert sa Simbahan amo nga ordinan sia nga isa ka elder; 4–7, Dapat mag-alagad man sia bilang representante sang obispo."
            ],
            "verses": [
                {
                    "number": 1,
                    "text": "Tan-awa, ginasiling ko sa imo Sidney Gilbert, alagad ko, nga nabatian ko ang imo mga pangamuyo; kag nagtawag ka sa akon agud ipahibalo sa imo sang Ginuo nga imo Dios ang parte sa imo pagkatawag kag pagkapili sa simbahan nga ako, nga Ginuo, ang nagpahamtang sa sining ulihing mga adlaw."
                },
                {
                    "number": 2,
                    "text": "Tan-awa, ako, nga Ginuo, nga ginlansang para sa mga sala sang kalibutan, nagahatag sa imo sang kasugoan nga talikdan mo ang mga butang sining kalibutan."
                },
                {
                    "number": 3,
                    "text": "Batona ang akon ordinasyon, bisan pa inang iya sang elder agud nga magwali sang pagtuo kag paghinulsol kag kapatawaran sang mga sala suno sa akon pulong, kag sang pagbaton sang Balaan nga Espiritu paagi sa pagtakdong sang mga kamot;"
                },
                {
                    "number": 4,
                    "text": "Kag mangin representante man sang sining simbahan sa lugar nga igatudlo sang obispo suno sa mga kasugoan nga igahatag pagkatapos sini."
                },
                {
                    "number": 5,
                    "text": "Kag sa liwat, sa pagkamatuod ginasiling ko sa imo, maglakat ka upod sang akon mga alagad nga sanday Joseph Smith Jr., kag Sidney Rigdon."
                },
                {
                    "number": 6,
                    "text": "Tan-awa, ini ang una nga mga ordinansa nga imo pagabatonon; kag igapahibalo ang mabilin sa palaabuton suno sa imo pagpangabudlay sa akon ulubasan."
                },
                {
                    "number": 7,
                    "text": "Kag sa liwat, luyag ko nga mahibaloan mo nga maluwas lamang sia nga nagapadayon tubtob sa katapusan. Kag gani amo sini. Amen."
                }
            ]
        },
        "/study/scriptures/dc-testament/dc/54": {
            "uri": "/study/scriptures/dc-testament/dc/54",
            "title": "Doktrina kag mga Kasugtanan 54",
            "data_type": "chapter",
            "chapter_name": "Seksyon 54",
            "chapter_summary": [
                "1–6, Ang mga Santos kinahanglan magtuman sang kasugtanan sang ebanghelyo agud makaangkon sang kaluoy; 7–10, Kinahanglan sila magpadayon sa pihak sang mga pag-antos."
            ],
            "verses": [
                {
                    "number": 1,
                    "text": "Tan-awa, ini ang siling sang Ginuo, ang Alfa kag ang Omega, ang ginsuguran kag ang katapusan, sia nga ginlansang para sa mga sala sang kalibutan—"
                },
                {
                    "number": 2,
                    "text": "Tan-awa, sa pagkamatuod, sa pagkamatuod, ginasiling ko sa imo Newel Knight, alagad ko, dapat mangin matutum ka sa palangakoan nga akon ginhatag sa imo."
                },
                {
                    "number": 3,
                    "text": "Kag kon luyag sang imo mga kauturan nga makapalagyo sa ila mga kaaway, pahinulsola sila sang tanan nila nga sala, kag mangin matuod-tuod nga mapainubuson kag mahinulsulon sa akon atubang."
                },
                {
                    "number": 4,
                    "text": "Kag bangod ginguba ang kasugtanan nga ginhimo nila sa akon, gani nangin wala ini sing pulos kag wala sing epekto."
                },
                {
                    "number": 5,
                    "text": "Kag kalisud sa iya nga naghimo sining sala kay mas maayo pa kuntani para sa iya nga nalumos sia sa kadalumon sang dagat."
                },
                {
                    "number": 6,
                    "text": "Apang bulahan sila nga nagtuman sang kasugtanan kag sang kasugoan kay makaangkon sila sang kaluoy."
                },
                {
                    "number": 7,
                    "text": "Karon, maglakat na kag magpalagyo sa sining duta agud nga indi kamo pag-atakihon sang inyo mga kaaway; kag maglakat, kag magpili sang luyag ninyo nga mangin inyo lider, kag magbayad para sa inyo."
                },
                {
                    "number": 8,
                    "text": "Kag gani maglakat kamo sa mga lugar pa-weste, pakadto sa duta sang Missouri, pakadto sa mga dulonan sang duta sang mga Lamanhon."
                },
                {
                    "number": 9,
                    "text": "Kag pagkatapos sang inyo pagpanglakaton, tan-awa, ginasiling ko sa inyo, magpangita kamo sang palangabuhian pareho sang kinaandan sa mga tawo tubtob nga mahanda ko ang isa ka lugar para sa inyo."
                },
                {
                    "number": 10,
                    "text": "Kag sa liwat, magpadayon sa pihak sang mga pag-antos tubtob nga magkari ako; kag tan-awa, magakari ako sing madasig, kag magadala ako sang padya, kag sila nga una nagpangita sa akon makasalapo sang kapahuwayan sa ila mga kalag. Kag gani amo sini. Amen."
                }
            ]
        },
        "/study/scriptures/dc-testament/dc/55": {
            "uri": "/study/scriptures/dc-testament/dc/55",
            "title": "Doktrina kag mga Kasugtanan 55",
            "data_type": "chapter",
            "chapter_name": "Seksyon 55",
            "chapter_summary": [
                "1–3, Si William W. Phelps gintawag kag ginpili nga bunyagan, nga ordinan nga isa ka elder, kag magwali sang ebanghelyo; 4, Pasulaton man sia sang mga libro para sa mga kabataan sa mga eskwelahan sang Simbahan; 5–6, Palakton sia sa Missouri nga mangin lugar sang iya mga pagpangabudlay."
            ],
            "verses": [
                {
                    "number": 1,
                    "text": "Tan-awa, ini ang siling sang Ginuo sa imo, William, alagad ko, huo, bisan pa ang Ginuo sang bilog nga duta, gintawag ka kag ginpili; kag pagkatapos nga mabunyagan ka paagi sa tubig nga kon himuon mo nga may mata nga tampad sa akon himaya, maangkon mo ang kapatawaran sang imo mga sala kag mabaton mo ang Balaan nga Espiritu paagi sa pagtakdong sang mga kamot;"
                },
                {
                    "number": 2,
                    "text": "Kag dayon pagaordinan ka paagi sa kamot sang akon alagad nga si Joseph Smith Jr. nga mangin isa ka elder sa sining simbahan, nga magwali sang paghinulsol kag kapatawaran sang mga sala paagi sa bunyag sa ngalan ni Jesucristo nga Anak sang buhi nga Dios."
                },
                {
                    "number": 3,
                    "text": "Kag makaangkon ka sang gahum sa paghatag sang Balaan nga Espiritu sa tanan sa ila nga takdongan mo sang imo mga kamot kon mahinulsulon sila sa akon atubang."
                },
                {
                    "number": 4,
                    "text": "Kag sa liwat, pagaordinan ka nga magbulig sa akon alagad nga si Oliver Cowdery sa paghimo sang buluhaton nga pag-imprinta, kag sa pagpili kag pagsulat sang mga libro para sa mga eskwelahan sa sining simbahan agud nga makabaton man ang magagmay nga kabataan sang ihibalo sa akon atubang nga nagapalipay sa akon."
                },
                {
                    "number": 5,
                    "text": "Kag sa liwat, sa pagkamatuod ginasiling ko sa imo, kay sa sini nga rason dapat maglakat ka upod sang akon mga alagad nga sanday Joseph Smith Jr., kag Sidney Rigdon agud nga mapahamtang kamo sa duta nga inyo panublion agud himuon ining buluhaton."
                },
                {
                    "number": 6,
                    "text": "Kag sa liwat, palakta man ang akon alagad nga si Joseph Coe upod sa ila. Igapahibalo ang mabilin pagkatapos sini suno sa akon pagbuot. Amen."
                }
            ]
        },
        "/study/scriptures/dc-testament/dc/56": {
            "uri": "/study/scriptures/dc-testament/dc/56",
            "title": "Doktrina kag mga Kasugtanan 56",
            "data_type": "chapter",
            "chapter_name": "Seksyon 56",
            "chapter_summary": [
                "1–2, Kinahanglan pas-anon sang mga Santos ang ila krus kag sundon ang Ginuo agud makabaton sang kaluwasan; 3–13, Ang Ginuo nagasugo kag nagabawi, kag ang mga di-matinumanon ginasikway; 14–17, Kalisud sa mga manggaranon nga indi magbulig sa mga imol, kag kalisud sa mga imol nga di-masinulub-on ang mga tagipusuon bangod sa sala; 18–20, Bulahan ang mga imol nga matinlo ang tagipusuon kay panublion nila ang duta."
            ],
            "verses": [
                {
                    "number": 1,
                    "text": "Dungga ninyo nga katawhan nga nagadala sang akon ngalan, siling sang Ginuo nga inyo Dios; kay tan-awa, ang akon kaakig nagadabadaba batok sa mga nagarebelde, kag mabatyagan nila ang akon butkon kag akon kaugot sa adlaw sang pagbisita, kag sang kaakig sa mga nasyon."
                },
                {
                    "number": 2,
                    "text": "Kag sia nga indi magpas-an sang iya krus kag magsunod sa akon, kag magtuman sang akon mga kasugoan, ang amo man indi maluwas."
                },
                {
                    "number": 3,
                    "text": "Tan-awa, ako, nga Ginuo, nagasugo; kag sia nga indi magtuman pagasikwayon sa akon kaugalingon nga natalana nga tion, pagkatapos nga nagsugo ako kag wala gintuman ang kasugoan."
                },
                {
                    "number": 4,
                    "text": "Gani ako, nga Ginuo, nagasugo kag nagabawi suno sa nagakaigo para sa akon; kag ini tanan pagasabton sa mga ulo sang mga nagarebelde, siling sang Ginuo."
                },
                {
                    "number": 5,
                    "text": "Gani, ginabawi ko ang kasugoan nga ginhatag sa akon mga alagad nga sanday Thomas B. Marsh kag Ezra Thayre, kag ginahatag ang bag-o nga kasugoan sa akon alagad nga si Thomas nga maglakat sia sing gilayon sa duta sang Missouri, kag magalakat man upod sa iya ang akon alagad nga si Selah J. Griffin."
                },
                {
                    "number": 6,
                    "text": "Kay tan-awa, ginabawi ko ang kasugoan nga ginhatag sa akon mga alagad nga sanday Selah J. Griffin kag Newel Knight bangod sang kabatinggilan sang akon katawhan nga yara sa Thompson kag ang ila mga pagrebelde."
                },
                {
                    "number": 7,
                    "text": "Gani, ipabilin ang akon alagad nga si Newel Knight upod sa ila; kag ang tanan nga luyag maglakat nga mahinulsulon sa akon atubang tugoti nga maglakat, kag giyahan niya sila sa duta nga akon ginhatag."
                },
                {
                    "number": 8,
                    "text": "Kag sa liwat, sa pagkamatuod ginasiling ko sa inyo nga kinahanglan maghinulsol ang akon alagad nga si Ezra Thayre sang iya bugal, kag sang iya pagkamaiyaiyahon, kag tumanon ang una nga kasugoan nga akon ginhatag sa iya parte sa lugar nga iya ginapuy-an."
                },
                {
                    "number": 9,
                    "text": "Kag kon himuon niya ini, bangod wala sang himuon nga pagbahin-bahin sang duta, pagapilion sia sa gihapon nga magkadto sa duta sang Missouri;"
                },
                {
                    "number": 10,
                    "text": "Indi gani ibalik sa iya ang kwarta nga iya ginbayad, kag maghalin sa lugar, kag sikwayon halin sa akon simbahan, siling sang Ginuong Dios sang mga kasoldadohan;"
                },
                {
                    "number": 11,
                    "text": "Kag bisan ang langit kag ang duta magtaliwan, ining mga pulong indi magtaliwan, kundi matuman."
                },
                {
                    "number": 12,
                    "text": "Kag kon kinahanglan bayaran sang akon alagad nga si Joseph Smith Jr. ang kwarta, tan-awa, ako, nga Ginuo, magahatag sini sa iya liwat sa duta sang Missouri agud nga inang iya mga pagabatonan sang kwarta matumbasan liwat suno sa sinang ila ginahimo;"
                },
                {
                    "number": 13,
                    "text": "Kay makabaton sila suno sa sinang ila ginahimo, bisan pa mga duta bilang ila panublion."
                },
                {
                    "number": 14,
                    "text": "Tan-awa, ini ang siling sang Ginuo sa akon katawhan—madamo kamo sing kinahanglan himuon kag hinulsulan; kay tan-awa, naglab-ot sa akon ang inyo mga sala, kag wala ginpatawad bangod nagatinguha kamo sa paglaygay sang tagsa-tagsa sa inyo kaugalingon nga mga paagi."
                },
                {
                    "number": 15,
                    "text": "Kag wala nakontento ang inyo mga tagipusuon. Kag wala ninyo ginatuman ang kamatuoran apang nagapangalipay sa indi matarong."
                },
                {
                    "number": 16,
                    "text": "Kalisud sa inyo mga manggaranon nga indi maghatag sang inyo manggad sa mga imol kay magapalain sang inyo mga kalag ang inyo mga manggad; kag ini ang inyo hibubun-ot sa adlaw sang pagbisita, kag sang paghukom, kag sang kaakig: Naglipas na ang ani, natapos na ang tig-ilinit, kag wala naluwas ang akon kalag!"
                },
                {
                    "number": 17,
                    "text": "Kalisud sa inyo mga imol nga di-masinulub-on ang mga tagipusuon bangod sa sala, nga indi mahinulsulon ang mga espiritu, kag wala kabulusgan ang mga tiyan, kag indi mapunggan ang mga kamot sa pagkuha sang mga pagkabutang sing iban nga tawo, nga puno sang kadalok ang mga mata, kag indi magpangabudlay sa inyo kaugalingon nga mga kamot!"
                },
                {
                    "number": 18,
                    "text": "Apang bulahan ang mga imol nga matinlo ang tagipusuon, nga masinulub-on ang mga tagipusuon bangod sa sala, kag mahinulsulon ang mga espiritu kay makita nila ang ginharian sang Dios nga nagaabot sa gahum kag dako nga himaya agud hilwayon sila; kay mangin ila ang kabuganaan sang duta."
                },
                {
                    "number": 19,
                    "text": "Kay tan-awa, magakari ang Ginuo kag pagadal-on niya ang iya balus, kag pagatumbasan niya ang tagsa ka tawo, kag magasinadya ang mga imol;"
                },
                {
                    "number": 20,
                    "text": "Kag panublion sang ila mga kaliwat ang duta sa tanan nga henerasyon, tubtob sa wala’y katapusan. Kag karon ginatapos ko ang paghambal sa inyo. Kag gani amo sini. Amen."
                }
            ]
        },
        "/study/scriptures/dc-testament/dc/57": {
            "uri": "/study/scriptures/dc-testament/dc/57",
            "title": "Doktrina kag mga Kasugtanan 57",
            "data_type": "chapter",
            "chapter_name": "Seksyon 57",
            "chapter_summary": [
                "1–3, Ang Independence, Missouri, amo ang lugar para sa Siyudad sang Sion kag sang templo; 4–7, Ang mga Santos dapat magbakal sang mga duta kag magbaton sang mga panublion sa sina nga lugar; 8–16, Si Sidney Gilbert dapat magtukod sing isa ka tindahan, si William W. Phelps mangin manug-imprinta, kag si Oliver Cowdery ang mag-edit sang mga mga materyal nga ibantala sang Simbahan."
            ],
            "verses": [
                {
                    "number": 1,
                    "text": "Dungga ninyo mga elder sang akon simbahan, siling sang Ginuo nga inyo Dios, nga nagtipon sang inyo mga kaugalingon suno sa akon mga kasugoan sa sining duta nga amo ang duta sang Missouri, nga amo ang duta nga akon ginhatag kag ginkonsagrar para sa pagtipon sang mga santos."
                },
                {
                    "number": 2,
                    "text": "Gani, ini ang duta sang panaad, kag ang lugar para sa siyudad sang Sion."
                },
                {
                    "number": 3,
                    "text": "Kag ini ang siling sang Ginuo nga inyo Dios, kon handa kamo sa pagbaton sang kaalam yari ang kaalam. Tan-awa, ang lugar nga ginatawag subong nga Independence amo ang sentro nga lugar; kag ang lugar para sa templo nahamtang pa-weste sa duta nga indi malayo sa balay-hukmanan."
                },
                {
                    "number": 4,
                    "text": "Gani, kinaalam ini nga dapat baklon sang mga santos ang duta, kag ang tagsa man ka bahin sang duta nga nahamtang pa-weste tubtob sa dulonan nga nagasangkad sa tunga sang mga Judio kag mga Gentil;"
                },
                {
                    "number": 5,
                    "text": "Kag ang tagsa man ka bahin nga nagatambi sa mga kapatagan sa malab-otan sang ikasarang sang akon mga disipulo nga magbakal sang mga duta. Tan-awa, kinaalam ini agud nga maangkon nila ini para sa wala’y katapusan nga panublion."
                },
                {
                    "number": 6,
                    "text": "Kag ipatuman sa akon alagad nga si Sidney Gilbert ang iya palangakoan sa diin ginpili ko sia agud magbaton sang kwarta, agud mangin representante sa simbahan, agud magpamakal sang duta sa tanan nga lugar sa palibot suno sa mahimo sa pagkamatarong, kag suno sa imando sang kaalam."
                },
                {
                    "number": 7,
                    "text": "Kag ipatuman sa akon alagad nga si Edward Partridge ang iya palangakoan sa diin ginpili ko sia, kag amo man sa sinang mga ginpili niya nga magbulig sa iya, kag bahin-bahinon sa mga santos ang ila panublion suno sa akon nga ginsugo."
                },
                {
                    "number": 8,
                    "text": "Kag sa liwat, sa pagkamatuod ginasiling ko sa inyo, papuy-a ang akon alagad nga si Sidney Gilbert sa sining lugar, kag patukora sing isa ka tindahan agud nga makabaligya sia sang mga balaligyaon nga wala sang pagdaya, agud nga makakwarta sia agud magpamakal sang mga duta para sa kaayohan sang mga santos, kag agud nga makaangkon sia sing ano man nga mga butang nga kinahanglanon sang mga disipulo agud nga mapahamtang sila sa ila panublion."
                },
                {
                    "number": 9,
                    "text": "Kag pakuhaa man ang akon alagad nga si Sidney Gilbert sang lisensya—tan-awa yari ang kaalam, kag dapat hangpon sang sin-o man nga magbasa —agud nga mahimo man sia magpadala sang mga balaligyaon sa katawhan paagi sa bisan sin-o nga gusto niya nga mga klerk nga iya empleyado;"
                },
                {
                    "number": 10,
                    "text": "Kag gani magpatigayon para sa akon mga santos agud mawali ang akon ebanghelyo sa sinang nagapungko sa kadulom kag sa lugar kag landong sang kamatayon."
                },
                {
                    "number": 11,
                    "text": "Kag sa liwat, sa pagkamatuod ginasiling ko sa inyo, papuy-a ang akon alagad nga si William W. Phelps sa sining lugar, kag ipahamtang bilang isa ka manug-imprinta sa simbahan."
                },
                {
                    "number": 12,
                    "text": "Kag yari karon, kon batonon sang kalibutan ang iya mga mga sinulat—tan-awa yari ang kaalam—paangkona sia sing ano man nga sarang niya maangkon sa pagkamatarong para sa kaayohan sang mga santos."
                },
                {
                    "number": 13,
                    "text": "Kag pareho sang akon ginsugo, pabuliga ang akon alagad nga si Oliver Cowdery sa iya sa diin man nga lugar nga igahatag ko sa iya nga magkopya, mag-edit kag magpili agud nga ang tanan mangin husto sa akon panulok suno sa pagpamatuod sini sang Espiritu paagi sa iya."
                },
                {
                    "number": 14,
                    "text": "Kag gani sa labing madali nga panahon papuy-a inang akon mga ginhinambitan upod ang ila mga panimalay sa duta sang Sion agud himuon inang mga butang suno sa akon ginhambal."
                },
                {
                    "number": 15,
                    "text": "Kag karon parte sa pagtipon— ipahikot ang mga pagpanghanda sa obispo kag sa representante para sinang mga panimalay nga ginsugo nga magkadto sa sining duta sa labing madali nga panahon, kag papuy-a sila sa ila panublion."
                },
                {
                    "number": 16,
                    "text": "Kag ihatag sa mabilin nga mga elder kag mga miyembro ang dugang nga mga direksyon pagkatapos sini. Kag gani amo sini. Amen."
                }
            ]
        },
        "/study/scriptures/dc-testament/dc/58": {
            "uri": "/study/scriptures/dc-testament/dc/58",
            "title": "Doktrina kag mga Kasugtanan 58",
            "data_type": "chapter",
            "chapter_name": "Seksyon 58",
            "chapter_summary": [
                "1–5, Ang mga nagabatas sang pag-antos pagakoronahan sang himaya; 6–12, Ang mga Santos dapat maghanda para sa kasal sang Kordero kag sa panihapon sang Ginuo; 13–18, Ang mga obispo mga hukom sa Israel; 19–23, Ang mga Santos dapat magtuman sang mga layi sang duta; 24–29, Dapat gamiton sang mga tawo ang ila pagbuot sa paghimo sang maayo; 30–33, Ang Ginuo nagasugo kag nagabawi; 34–43, Agud maghinulsol, ang mga tawo kinahanglan magkumpisar kag magtalikod sa ila mga sala; 44–58, Ang mga Santos dapat magbakal sang ila panublion kag magtipon sa Missouri; 59–65, Ang ebanghelyo kinahanglan iwali sa tagsa ka tawo."
            ],
            "verses": [
                {
                    "number": 1,
                    "text": "Dungga ninyo mga elder sang akon simbahan, kag magpamati sa akon mga pulong, kag hibaloa sa akon kon ano ang akon pagbuot parte sa inyo, kag amo man parte sining duta nga sa diin ginpadala ko kamo."
                },
                {
                    "number": 2,
                    "text": "Kay sa pagkamatuod ginasiling ko sa inyo, bulahan sia nga nagatuman sang akon mga kasugoan, sa kabuhi man ukon sa kamatayon; kag sia nga tampad sa pihak sang mga pag-antos, ang iya padya mas dako sa ginharian sang langit."
                },
                {
                    "number": 3,
                    "text": "Sa sini nga tion, indi ninyo makita sa inyo tawhanon nga mga mata ang plano sang inyo Dios parte sining mga magaabot sa palaabuton, kag ang himaya nga magasunod pagkatapos sing madamo nga pag-antos."
                },
                {
                    "number": 4,
                    "text": "Kay pagkatapos sing madamo nga pag-antos magaabot ang mga bugay. Gani, magaabot ang adlaw nga pagakoronahan kamo sing dako nga himaya; ang oras wala pa, apang malapit na."
                },
                {
                    "number": 5,
                    "text": "Dumduma ining ginhambal ko sa inyo sadto agud nga mahuptan ninyo ini sa inyo tagipusuon kag mabaton inang magasunod."
                },
                {
                    "number": 6,
                    "text": "Tan-awa, sa pagkamatuod ginasiling ko sa inyo, ginpadala ko kamo sa sini nga rason—agud nga mangin matinumanon kamo, kag agud mangin handa ang inyo mga tagipusuon sa pagpamatuod sang mga butang nga magaabot;"
                },
                {
                    "number": 7,
                    "text": "Kag amo man agud nga mapasidunggan kamo sa pag-organisar sang Sion, kag sa pagsaksi parte sa duta sa diin magatindog ang Sion sang Dios;"
                },
                {
                    "number": 8,
                    "text": "Kag amo man agud mahimo nga ihanda ang isa ka piyesta sang manamit nga pagkaon para sa mga imol; huo, isa ka piyesta sang manamit nga pagkaon kag sang maayo nga alak agud nga makahibalo ang kalibutan nga indi mapaslawan ang mga baba sang mga propeta;"
                },
                {
                    "number": 9,
                    "text": "Huo, isa ka panihapon sa balay sang Ginuo nga ginhanda sing maayo sa diin pagaagdahon ang tanan nga nasyon."
                },
                {
                    "number": 10,
                    "text": "Una, ang mga manggaranon kag mga may tinun-an, ang mga maalam kag ang mga dungganon;"
                },
                {
                    "number": 11,
                    "text": "Kag pagkatapos sina magaabot ang adlaw sang akon gahum; dayon magatambong ang mga imol, mga piang, kag mga bungol sa kasal sang Kordero, kag magaambit sang panihapon sang Ginuo nga ginhanda para sa dako nga adlaw nga magaabot."
                },
                {
                    "number": 12,
                    "text": "Tan-awa, ako, nga Ginuo, naghambal sini."
                },
                {
                    "number": 13,
                    "text": "Kag agud nga magasulong ang testimonya halin sa Sion, huo, halin sa baba sang siyudad nga panublion sa Dios—"
                },
                {
                    "number": 14,
                    "text": "Huo, kay sa sini nga rason ginpadala ko kamo diri, kag ginpili ang akon alagad nga si Edward Partridge, kag ginhatag sa iya ang iya buluhaton sa sini nga duta."
                },
                {
                    "number": 15,
                    "text": "Apang kon indi sia maghinulsol sang iya mga sala nga amo ang pagkawala’y pagtuo kag kabulag sang tagipusuon, paandaman sia agud indi sia makasala."
                },
                {
                    "number": 16,
                    "text": "Tan-awa, ginhatag ang iya buluhaton sa iya, kag indi na ini pag-ihatag pa liwat."
                },
                {
                    "number": 17,
                    "text": "Kag kon sin-o man ang ginhatagan sining buluhaton ginpili nga mangin isa ka hukom sa Israel, pareho sadto sang una nga panahon, sa pagpartida sang mga duta nga panublion halin sa Dios para sa iya mga anak;"
                },
                {
                    "number": 18,
                    "text": "Kag sa paghukom sang iya katawhan paagi sa testimonya sang mga matarong, kag paagi sa bulig sang iya mga manuglaygay suno sa mga layi sang ginharian nga ginhatag sang mga propeta sang Dios."
                },
                {
                    "number": 19,
                    "text": "Kay sa pagkamatuod ginasiling ko sa inyo, dapat tumanon ang akon layi sa sining duta."
                },
                {
                    "number": 20,
                    "text": "Indi pagpahunahunaa ang bisan sin-o nga isa sia ka tagdumala; apang padumalaha ang Dios sa iya nga nagahukom suno sa laygay sang iya kaugalingon nga pagbuot, ukon sa iban nga pulong, sia nga nagalaygay ukon nagapungko sa hukmanan."
                },
                {
                    "number": 21,
                    "text": "Indi pag-ipabali sa bisan sin-o ang mga layi sang duta kay sia nga nagatuman sang mga layi sang Dios wala sang rason nga magbali sang mga layi sang duta."
                },
                {
                    "number": 22,
                    "text": "Gani, magpaidalom sa mga awtoridad nga nagadumala tubtob nga magahari sia nga iya kinamatarong ang maghari, kag magatasak sang tanan nga kaaway sa idalom sang iya mga tiil."
                },
                {
                    "number": 23,
                    "text": "Tan-awa, ang nabaton ninyo nga mga layi halin sa akon kamot mga layi sang simbahan, kag suno sa sini dapat huptan ninyo ang mga ini. Tan-awa, yari ang kaalam."
                },
                {
                    "number": 24,
                    "text": "Kag karon, suno sang ginhambal ko parte sa akon alagad nga si Edward Partridge, ining duta amo ang pagapuy-an niya nga duta, kag sang ginpili niya nga iya mga manuglaygay; kag amo man ang pagapuy-an nga duta sang akon ginpili nga magdumala sang akon balay-talagoan;"
                },
                {
                    "number": 25,
                    "text": "Gani, padal-a sila sang ila mga panimalay sa sini nga duta suno sa ila paghinambalanay sa ila mga kaugalingon kag sa akon."
                },
                {
                    "number": 26,
                    "text": "Kay tan-awa, indi nagakabagay nga magsugo ako sa tanan nga butang; kay sia nga ginapilit sa tanan nga butang isa ka matamad kag indi maalam nga alagad; gani, wala sia sing may mabaton nga padya."
                },
                {
                    "number": 27,
                    "text": "Sa pagkamatuod ginasiling ko, dapat mangin mapisan ang mga tawo sa pagpakigbahin sa maayo nga kawsa, kag maghimo sing madamo nga butang paagi sa ila kaugalingon nga pagbuot, kag magpahanabo sing madamo nga pagkamatarong."
                },
                {
                    "number": 28,
                    "text": "Kay ang gahum yara sa ila sa diin may ikasarang sila nga mangin hilway sa pagpili. Kag kon nagahimo ang mga tawo sang maayo, indi nila madula ang ila padya."
                },
                {
                    "number": 29,
                    "text": "Apang sia nga wala sing may ginahimo kon indi sia pagsuguon, kag nagabaton sang kasugoan nga may pagpangduhaduha sa tagipusuon, kag nagatuman sini nga may katamad, ang amo man pagasilotan."
                },
                {
                    "number": 30,
                    "text": "Sin-o bala ako nga naghimo sang tawo, siling sang Ginuo, nga magakabig sa iya nga wala’y sala kon wala sia nagatuman sang akon mga kasugoan?"
                },
                {
                    "number": 31,
                    "text": "Sin-o bala ako, siling sang Ginuo, nga nagpromisa kag wala nagtuman?"
                },
                {
                    "number": 32,
                    "text": "Nagasugo ako kag wala nagatuman ang mga tawo; ginabawi ko ang kasugoan kag indi sila makabaton sang pagpakamaayo."
                },
                {
                    "number": 33,
                    "text": "Dayon nagasiling sila sa ila mga tagipusuon: Indi ini buluhaton sang Ginuo kay wala natuman ang iya mga promisa. Apang kalisud sa mga ini kay nagahulat ang ila padya halin sa idalom kag indi halin sa ibabaw."
                },
                {
                    "number": 34,
                    "text": "Kag karon ginahatag ko sa inyo ang dugang nga mga direksyon parte sining duta."
                },
                {
                    "number": 35,
                    "text": "Kinaalam para sa akon nga ang akon alagad nga si Martin Harris mangin ehemplo sa simbahan sa paghatag sang iya kwarta sa obispo sang simbahan."
                },
                {
                    "number": 36,
                    "text": "Kag amo man, layi ini sa tagsa ka tawo nga nagakari sa sining duta agud magbaton sang panublion; kag himuon niya sa iya kwarta ang suno sa ginasugo sang layi."
                },
                {
                    "number": 37,
                    "text": "Kag kaalam man nga dapat magbakal sang mga duta sa Independence para sa lugar sang balay-talagoan, kag amo man para sa balay-pang-imprinta."
                },
                {
                    "number": 38,
                    "text": "Kag iban pa gid nga mga direksyon parte sa akon alagad nga si Martin Harris ang ihatag sa iya sang Espiritu agud nga mabaton niya ang iya panublion suno sa nagakaigo para sa iya;"
                },
                {
                    "number": 39,
                    "text": "Kag pahinulsola sia sang iya mga sala kay ginahandum niya ang pagdayaw sang kalibutan."
                },
                {
                    "number": 40,
                    "text": "Kag ipatuman man sa akon alagad nga si William W. Phelps ang iya palangakoan sa diin ginpili ko sia, kag ipabaton sa iya ang iya panublion sa duta;"
                },
                {
                    "number": 41,
                    "text": "Kag kinahanglan man niya maghinulsol kay ako, nga Ginuo, wala nahamuot sa iya kay nagatinguha sia nga mangin labaw sa iban nga tawo, kag indi sia tuman nga mapainubuson sa akon atubang."
                },
                {
                    "number": 42,
                    "text": "Tan-awa, sia nga naghinulsol sang iya mga sala, ang amo man ginapatawad, kag ako, nga Ginuo, wala na nagadumdum sang ila mga sala."
                },
                {
                    "number": 43,
                    "text": "Paagi sini mahibaloan ninyo kon nagahinulsol ang tawo sang iya mga sala—tan-awa, ikumpisar niya ang mga ini kag talikdan ang mga ini."
                },
                {
                    "number": 44,
                    "text": "Kag karon, sa pagkamatuod, ginasiling ko parte sa nabilin nga mga elder sang akon simbahan, wala pa nag-abot ang tion kag ini sa madamo pa nga mga tinuig agud nga ila mabaton ang ila panublion sa sini nga duta luwas kon pangayuon nila ini paagi sa pangamuyo sang pagtuo, kag lamang kon ihatag ini sa ila sang Ginuo."
                },
                {
                    "number": 45,
                    "text": "Kay tan-awa, tiponon nila ang katawhan halin sa mga punta sang kalibutan."
                },
                {
                    "number": 46,
                    "text": "Karon, tipona ang inyo mga kaugalingon; kag sila nga wala ginpili nga magpabilin sa sini nga duta, ipawali sa ila ang ebanghelyo sa mga lugar sa palibot; kag pagkatapos pabalika sila sa ila mga puluy-an."
                },
                {
                    "number": 47,
                    "text": "Pawaliha sila sa dalanon, kag pasaksiha sang kamatuoran sa tanan nga lugar, kag patawga sa mga manggaranon, sa mga dungganon kag kubos, kag sa mga imol nga maghinulsol."
                },
                {
                    "number": 48,
                    "text": "Kag dapat pauswagon nila ang mga kongregasyon sang simbahan kon maghinulsol ang mga pumuluyo sang duta."
                },
                {
                    "number": 49,
                    "text": "Kag dapat may pilion nga representante suno sa tingug sang mga miyembro, sa simbahan sa Ohio, nga magbaton sang kwarta nga ibakal sang mga duta sa Sion."
                },
                {
                    "number": 50,
                    "text": "Kag ginahatag ko sa akon alagad nga si Sidney Rigdon ang kasugoan nga magsulat sia sang paglaragway sang duta sang Sion, kag pahayag sang pagbuot sang Dios suno sa pagpahibalo sini sang Espiritu sa iya;"
                },
                {
                    "number": 51,
                    "text": "Kag isa ka sulat nga may upod nga suskripsyon sang tug-an nga amot sang mga miyembro ang ipadala sa tanan nga kongregasyon sang simbahan sa pagtipon sang kwarta nga ibutang sang obispo sa iya mismo kamot ukon sa kamot sang iya representante, suno sa nagakaigo para sa iya ukon suno sa iya imando, agud ibakal sang mga duta para sa panublion sang mga anak sang Dios."
                },
                {
                    "number": 52,
                    "text": "Kay, tan-awa, ginasiling ko sa inyo, pagbuot sang Ginuo nga dapat buksan sang mga disipulo kag sang katawhan ang ila mga tagipusuon sa pagbakal sining bilog nga lugar sang pungsod sa labing madali nga itugot sang panahon."
                },
                {
                    "number": 53,
                    "text": "Tan-awa, yari ang kaalam. Ipahimo ini sa ila kay indi gani wala sila sing may mabaton nga panublion luwas kon ini paagi sa pagpaagay sang dugo."
                },
                {
                    "number": 54,
                    "text": "Kag sa liwat, kon may duta nga makuha, ipadala ang mga manug-obra sang tanan nga sahi sa sini nga duta agud magpangabudlay para sa mga santos sang Dios."
                },
                {
                    "number": 55,
                    "text": "Ipahimo ining tanan nga butang sa husto nga paagi; kag ang mga oportunidad sang mga duta dapat ipahibalo sang obispo ukon sang representante sang simbahan sa tagsa ka tion."
                },
                {
                    "number": 56,
                    "text": "Kag ipahanabo ang buluhaton sang pagtipon nga indi dali-dali, ukon nga nagapalagyo; kundi nga himuon ini suno sa laygay sang mga elder sang simbahan sa mga komperensya nga suno sa ihibalo nga ila ginabaton sa tagsa ka tion."
                },
                {
                    "number": 57,
                    "text": "Kag ipakonsagrar kag ipadedikar kay Sidney Rigdon nga akon alagad ining duta, kag ang lugar para sa templo, sa Ginuo."
                },
                {
                    "number": 58,
                    "text": "Kag ipahanabo ang pagpatawag sang miting sa komperensya; kag pagkatapos sina pabalika ang akon mga alagad nga sanday Sidney Rigdon kag Joseph Smith Jr. upod si Oliver Cowdery agud maghimo sang nabilin pa nga mga buluhaton nga akon ginhatag sa ila sa ila kaugalingon nga duta, kag ang iban pa gid nga mga buluhaton nga imando sang mga komperensya."
                },
                {
                    "number": 59,
                    "text": "Kag wala sing bisan sin-o nga tawo nga magbalik halin sini nga duta luwas nga magsaksi sia sa dalanon sinang iya nahibaloan kag sigurado nga ginapatihan."
                },
                {
                    "number": 60,
                    "text": "Bawia kay Ziba Peterson inang ginhatag sa iya; kag papadayona sia bilang miyembro sang simbahan, kag papangabudlaya sa iya kaugalingon nga mga kamot upod ang mga kauturan sa simbahan tubtob nga napinahan na sia sing husto para sa iya mga sala; kay wala niya ginakumpisar ang mga ini, kag nagahunahuna sia nga taguon ang mga ini."
                },
                {
                    "number": 61,
                    "text": "Pahiwata man ang nabilin nga mga elder sining simbahan nga nagapakadto sa sini nga duta, nga ang pila sa ila nabugayan sing tuman bisan pa nga nagapalanglapaw, sang komperensya sa sini nga lugar."
                },
                {
                    "number": 62,
                    "text": "Kag ipadumala sa akon alagad nga si Edward Partridge ang komperensya nga pagahiwaton nila."
                },
                {
                    "number": 63,
                    "text": "Kag pabalika man sila nga nagawali sang ebanghelyo sa dalanon, nga nagasaksi sang mga ginpahayag sa ila."
                },
                {
                    "number": 64,
                    "text": "Kay sa pagkamatuod, kinahanglan maghalin ang tunog sang ebanghelyo sa sini nga lugar pakadto sa bilog nga kalibutan, kag sa pinakamalayo nga mga bahin sang kalibutan— kinahanglan iwali ang ebanghelyo sa tagsa ka tawo nga may mga tanda nga nagasunod sa ila nga mga nagapati."
                },
                {
                    "number": 65,
                    "text": "Kag tan-awa magakari ang Anak sang Tawo. Amen."
                }
            ]
        },
        "/study/scriptures/dc-testament/dc/59": {
            "uri": "/study/scriptures/dc-testament/dc/59",
            "title": "Doktrina kag mga Kasugtanan 59",
            "data_type": "chapter",
            "chapter_name": "Seksyon 59",
            "chapter_summary": [
                "1–4, Pagabugayan ang tampad nga mga Santos sa Sion; 5–8, Dapat higugmaon kag alagaran nila ang Ginuo kag tumanon ang Iya mga kasugoan; 9–19, Paagi sa pagpabilin sang adlaw sang Ginuo nga balaan, ginabugayan ang mga Santos sing dutan-on kag espirituwal; 20–24, Ang matarong ginpromisahan sang paghidaet sa sining kalibutan kag sa kabuhi nga wala’y katapusan sa kalibutan nga magaabot."
            ],
            "verses": [
                {
                    "number": 1,
                    "text": "Tan-awa, siling sang Ginuo, bulahan sila nga nagkadto sa sini nga duta nga may mata nga tampad sa akon himaya suno sa akon mga kasugoan."
                },
                {
                    "number": 2,
                    "text": "Kay inang mga buhi magapanubli sang duta kag inang mapatay magapahuway sa tanan nila nga pagpangabudlay, kag ang ila mga binuhatan magasunod sa ila; kag magabaton sila sang korona sa mga mansyon sang akon Amay nga akon ginhanda para sa ila."
                },
                {
                    "number": 3,
                    "text": "Huo, bulahan sila nga ang ila mga tiil nagatindog sa duta sang Sion nga nagtuman sang akon ebanghelyo; kay magabaton sila sang mga maayo sang duta bilang ila padya, kag magapatubas ang duta sa ila sa iya sini kabuganaan."
                },
                {
                    "number": 4,
                    "text": "Kag pagakoronahan man sila sang mga bugay halin sa ibabaw, huo, kag sing madamo nga kasugoan kag sang mga rebelasyon sa nagakaigo nga panahon—sila nga tampad kag matutum sa akon atubang."
                },
                {
                    "number": 5,
                    "text": "Gani, ginahatagan ko sila sang kasugoan nga nagasiling: Higugmaa ang Ginuo sa bug-os mo nga tagipusuon, sa bug-os mo nga ikasarang, panghunahuna, kag kusog; kag alagaran mo sia sa ngalan ni Jesucristo."
                },
                {
                    "number": 6,
                    "text": "Higugmaa ang imo isigkatawo pareho sang imo kaugalingon. Indi ka magpangawat; ukon magpanglahi, ukon magpatay, ukon maghimo sing bisan ano nga pareho sini."
                },
                {
                    "number": 7,
                    "text": "Pasalamati ang Ginuo nga imo Dios sa tanan nga butang."
                },
                {
                    "number": 8,
                    "text": "Maghatag ka sang halad sa Ginuo nga imo Dios sa pagkamatarong nga amo ang masinulub-on nga tagipusuon kag mahinulsulon nga espiritu."
                },
                {
                    "number": 9,
                    "text": "Kag agud nga mas lubos mo nga mapabilin ang imo kaugalingon nga wala’y mantsa sa kalibutan, magkadto ka sa balay-alampoan kag maghalad sang imo mga sakramento sa akon balaan nga adlaw;"
                },
                {
                    "number": 10,
                    "text": "Kay sa pagkamatuod ini isa ka adlaw nga ginhatag sa inyo sa pagpahuway sa inyo mga pagpangabudlay, kag sa paghatag sang inyo mga pagdayaw sa Labing Mataas;"
                },
                {
                    "number": 11,
                    "text": "Bisan pa ihatag ninyo ang inyo mga promisa sa pagkamatarong sa tanan nga adlaw kag sa tanan nga tinion;"
                },
                {
                    "number": 12,
                    "text": "Apang dumduma nga sa sini nga adlaw, nga adlaw sang Ginuo, maghatag kamo sang inyo mga halad kag inyo mga sakramento sa Labing Mataas nga nagakumpisar sang inyo mga sala sa inyo mga kauturan sa simbahan kag sa atubang sang Ginuo."
                },
                {
                    "number": 13,
                    "text": "Kag sa sini nga adlaw wala kamo sing himuon nga iban luwas nga ang inyo pagkaon ihanda nga may mainampuon nga tagipusuon agud nga mangin lubos ang inyo pagpuasa, ukon sa iban nga pulong, agud nga mangin bug-os ang inyo kalipay."
                },
                {
                    "number": 14,
                    "text": "Sa pagkamatuod, ini ang pagpuasa kag pagpangamuyo, ukon sa iban nga pulong, pagkasadya kag pagpangamuyo."
                },
                {
                    "number": 15,
                    "text": "Kag kon himuon ninyo ang mga ini nga may pagpasalamat, nga may kalipay sa inyo mga tagipusuon kag mga nawong, nga wala sing tuman nga pagkinadlaw kay sala ini, kundi nga may masadya nga tagipusuon kag malipayon nga nawong—"
                },
                {
                    "number": 16,
                    "text": "Sa pagkamatuod ginasiling ko nga kon himuon ninyo ini, inyo ang kabug-osan sang duta, ang mga kasapatan sang kapatagan kag ang mga kapispisan sang kahanginan, kag inang mga nagataklas sa mga kahoy kag mga nagalakat sa duta;"
                },
                {
                    "number": 17,
                    "text": "Huo, kag ang mga dahon-nga-bulong, kag ang mga maayo nga nagahalin sa duta, kon bilang mga pagkaon ukon bilang mga biste, ukon bilang mga balay, ukon bilang mga balay-talagoan, ukon bilang mga prutasan, ukon bilang mga ugsaran, ukon bilang mga ulubasan;"
                },
                {
                    "number": 18,
                    "text": "Huo, ang tanan nga nagahalin sa duta sa ila sini husto nga panahon ginhimo para sa benepisyo kag sa paggamit sang tawo, sa pagpalipay sang mata pati sa pagpasadya sang tagipusuon;"
                },
                {
                    "number": 19,
                    "text": "Huo, para sa mga pagkaon kag para sa mga biste, para sa pagtilaw kag para sa pagsinghot agud pabakuron ang lawas kag agud pagpapagsikon ang kalag."
                },
                {
                    "number": 20,
                    "text": "Kag nagapalipay sa Dios nga ginhatag niya ini tanan sa tawo; kay sa sini nga katuyoan ginhimo ang mga ini agud gamiton nga may kaalam, indi nga nagasulobra, kag indi man paagi sa pagpangilkil."
                },
                {
                    "number": 21,
                    "text": "Kag wala sa bisan ano nga paagi nga makasala ang tawo sa Dios ukon wala sing bisan sin-o nga makapadabadaba sa iya kaakig luwas sinang wala nagaako sang iya kamot sa tanan nga butang, kag wala nagatuman sang iya mga kasugoan."
                },
                {
                    "number": 22,
                    "text": "Tan-awa, suno ini sa layi kag sa mga propeta; karon, indi na ako paggamuha pa parte sini."
                },
                {
                    "number": 23,
                    "text": "Apang, hibaloa nga sia nga nagahimo sang mga buluhaton sang pagkamatarong magabaton sang iya padya nga amo ang paghidaet sa sining kalibutan kag kabuhi nga wala’y katapusan sa kalibutan nga magaabot."
                },
                {
                    "number": 24,
                    "text": "Ako, nga Ginuo, naghambal sini kag nagapamatuod ang Espiritu. Amen."
                }
            ]
        },
        "/study/scriptures/dc-testament/dc/60": {
            "uri": "/study/scriptures/dc-testament/dc/60",
            "title": "Doktrina kag mga Kasugtanan 60",
            "data_type": "chapter",
            "chapter_name": "Seksyon 60",
            "chapter_summary": [
                "1–9, Ang mga elder dapat magwali sang ebanghelyo sa mga kongregasyon sang mga malain; 10–14, Indi sila dapat mag-usik sang ila tiempo sa katamad ukon maglubong sang ila mga talento; 15–17, Mahimo nila hugasan ang ila mga tiil bilang testimonya batok sinang mga nagasikway sang ebanghelyo."
            ],
            "verses": [
                {
                    "number": 1,
                    "text": "Tan-awa, ini ang siling sang Ginuo sa mga elder sang iya simbahan nga dapat magbalik sing gilayon sa duta kon sa diin sila naghalin: Tan-awa, nagapalipay sa akon nga nagkadto kamo diri;"
                },
                {
                    "number": 2,
                    "text": "Apang wala ako nahamuot sa pila kay indi nila pagbuksan ang ila mga baba kundi ginatago nila ang talento nga ginhatag ko sa ila bangod sang kahadlok sa tawo. Kalisud sa ila kay ang akon kaakig nagadabadaba batok sa ila."
                },
                {
                    "number": 3,
                    "text": "Kag matabo ini nga kon indi sila labi katampad sa akon, pagabawion ini bisan pa inang yara sa ila."
                },
                {
                    "number": 4,
                    "text": "Kay ako, nga Ginuo, nagahari sa kalangitan sa ibabaw, kag sa mga kasoldadohan sang duta; kag sa adlaw nga pagapilion ko ang akon mga hiyas, makahibalo ang tanan nga tawo kon ano ang nagapamatuod sang gahum sang Dios."
                },
                {
                    "number": 5,
                    "text": "Apang, sa pagkamatuod, magahambal ako sa inyo parte sa inyo pagpanglakaton sa duta kon sa diin kamo naghalin. Magpahimo sang sakayan-dagat ukon magbakal sini suno sa nagakaigo para sa inyo, indi ini importante sa akon, kag maglakat sing gilayon pakadto sa lugar nga ginatawag nga St. Louis."
                },
                {
                    "number": 6,
                    "text": "Kag halin sa sina nga lugar palakta ang akon mga alagad nga sanday Sidney Rigdon, Joseph Smith Jr., kag Oliver Cowdery sa Cincinnati;"
                },
                {
                    "number": 7,
                    "text": "Kag sa sini nga lugar ipabayaw sa ila ang ila tingug kag ipapahayag ang akon pulong sa mabaskog nga mga tingug nga wala sang kaakig ukon pagpangduhaduha, nga nagabayaw sang balaan nga mga kamot sa ila. Kay sarang ko kamo pakabalaanon, kag napatawad na ang inyo mga sala."
                },
                {
                    "number": 8,
                    "text": "Kag palakta ang nabilin nga mga elder halin sa St. Louis sing tagduha-duha, kag pawaliha sang pulong nga indi dali-dali sa tunga sang mga kongregasyon sang mga malain tubtob nga magbalik sila sa mga kongregasyon sang simbahan kon sa diin sila naghalin."
                },
                {
                    "number": 9,
                    "text": "Kag ini tanan para sa kaayohan sang mga kongregasyon sang simbahan; ginapadala ko sila para sa sining katuyoan."
                },
                {
                    "number": 10,
                    "text": "Kag pahataga ang akon alagad nga si Edward Partridge sang bahin sang kwarta nga ginhatag ko sa iya sa akon mga elder nga ginsugo nga magbalik;"
                },
                {
                    "number": 11,
                    "text": "Kag sia nga makasarang magbayad, pabayara sia paagi sa representante; kag sia nga indi makasarang, indi na kinahanglan magbayad."
                },
                {
                    "number": 12,
                    "text": "Kag karon nagahambal ako parte sa nabilin nga mga elder nga nagapakadto sa sining duta."
                },
                {
                    "number": 13,
                    "text": "Tan-awa, ginpalakat sila agud iwali ang akon ebanghelyo sa mga kongregasyon sang mga malain; karon, ginahatagan ko sila sang kasugoan nga nagasiling: Indi kamo dapat mag-usik sang inyo tiempo sa katamad ni maglubong sang inyo mga talento agud nga indi ini mahibaloan."
                },
                {
                    "number": 14,
                    "text": "Kag pagkatapos nga makaabot kamo sa duta sang Sion, kag nakabantala sang akon pulong, magbalik kamo sing gilayon nga nagabantala sang akon pulong sa tunga sang mga kongregasyon sang mga malain nga indi sa dali-dali, ni sa kaakig ukon sa pagbinaisay."
                },
                {
                    "number": 15,
                    "text": "Kag itaktak ang yab-ok sa inyo mga tiil batok sa ila nga indi magbaton sa inyo, indi sa atubang nila agud nga indi ninyo sila mapaakig, kundi sing sekreto; kag hugasi ang inyo mga tiil bilang testimonya batok sa ila sa adlaw sang paghukom."
                },
                {
                    "number": 16,
                    "text": "Tan-awa, nagakaigo ini sa inyo, kag ini ang iya pagbuot nga nagpadala sa inyo."
                },
                {
                    "number": 17,
                    "text": "Kag paagi sa baba sang akon alagad nga si Joseph Smith Jr. igapahibalo ang parte kanday Sidney Rigdon kag Oliver Cowdery. Igapahayag ang nabilin pagkatapos sini. Kag gani amo sini. Amen."
                }
            ]
        },
        "/study/scriptures/dc-testament/dc/61": {
            "uri": "/study/scriptures/dc-testament/dc/61",
            "title": "Doktrina kag mga Kasugtanan 61",
            "data_type": "chapter",
            "chapter_name": "Seksyon 61",
            "chapter_summary": [
                "1–12, Ang Ginuo nagmando sing madamo nga kahalitan sa mga katubigan; 13–22, Ang mga katubigan ginsumpa sang apostoles nga si Juan, kag ang manuglaglag nagasakay sa ibabaw sini; 23–29, Pila ka mga tawo may gahum sa pagsugo sa mga katubigan; 30–35, Ang mga elder dapat magpanglakaton sing tagduha-duha kag magwali sang ebanghelyo; 36–39, Dapat sila maghanda para sa pagkari sang Anak sang Tawo."
            ],
            "verses": [
                {
                    "number": 1,
                    "text": "Tan-awa, kag dungga ang tingug niya nga may tanan nga gahum, sia nga halin sa wala’y katapusan tubtob sa wala’y katapusan, ang Alfa kag ang Omega, ang ginsuguran kag ang katapusan."
                },
                {
                    "number": 2,
                    "text": "Tan-awa, sa pagkamatuod ini ang siling sang Ginuo sa inyo, O kamo nga mga elder sang akon simbahan nga nagtipon sa sini nga lugar, napatawad na ang inyo mga sala, kay ako, nga Ginuo, nagapatawad sang mga sala, kag maluluy-on sa sinang mga nagakumpisar sang ila mga sala nga may mapainubuson nga mga tagipusuon;"
                },
                {
                    "number": 3,
                    "text": "Apang sa pagkamatuod ginasiling ko sa inyo nga indi kinahanglanon para sining bilog nga grupo sang akon mga elder nga magpanakayon sing madasig sa mga katubigan samtang ang mga pumuluyo sa pihak kag pihak sang suba nagakadula sa pagkawala’y pagtuo."
                },
                {
                    "number": 4,
                    "text": "Apang, gintugotan ko ini agud nga magsaksi kamo; tan-awa, madamo sang mga peligro sa mga katubigan kag ilabi na pagkatapos sini;"
                },
                {
                    "number": 5,
                    "text": "Kay ako, nga Ginuo, nagmando sa akon kaakig sing madamo nga kahalitan sa mga katubigan; huo, kag ilabi na sa sining mga katubigan."
                },
                {
                    "number": 6,
                    "text": "Apang, ang tanan nga unod yara sa akon kamot, kag sia nga tampad sa tunga ninyo indi mapatay paagi sa mga katubigan."
                },
                {
                    "number": 7,
                    "text": "Karon, kinahanglanon nga ang akon mga alagad nga sanday Sidney Gilbert kag William W. Phelps magdali-dali sa pagsugod sang ila buluhaton kag misyon."
                },
                {
                    "number": 8,
                    "text": "Apang, indi ko pagtugotan nga magbulagay kamo tubtob nga napinahan kamo sa tanan ninyo nga sala agud nga mag-isa kamo, agud nga indi kamo madula upod sa kalainan;"
                },
                {
                    "number": 9,
                    "text": "Apang karon, sa pagkamatuod ginasiling ko, pagbuot ko nga magbulagay kamo. Gani, paupda ang akon mga alagad nga sanday Sidney Gilbert kag William W. Phelps sa ila grupo sa pagbiyahe sang una, kag palakta na sila sing dali-dali agud nga matuman nila ang ila misyon, kag paagi sa pagtuo magmadinalag-on sila;"
                },
                {
                    "number": 10,
                    "text": "Kag kon tampad sila pagaamligan sila, kag ako, nga Ginuo, makaupod nila."
                },
                {
                    "number": 11,
                    "text": "Kag padal-a ang nabilin nga mga elder sang kinahanglanon nga mga biste."
                },
                {
                    "number": 12,
                    "text": "Padal-a ang akon alagad nga si Sidney Gilbert sang indi kinahanglanon sing iban nga elder suno sa inyo pagsugtanay."
                },
                {
                    "number": 13,
                    "text": "Kag karon, tan-awa, para sa inyo kaayohan ginahatag ko sa inyo ang kasugoan parte sining mga butang; kag ako, nga Ginuo, makighambal sa inyo pareho sang mga tawo sa dumaan nga panahon."
                },
                {
                    "number": 14,
                    "text": "Tan-awa, ako, nga Ginuo, nagpakamaayo sang mga katubigan sang ginsuguran; apang sa ulihing mga adlaw paagi sa baba sang akon alagad nga si Juan, ginsumpa ko ang mga katubigan."
                },
                {
                    "number": 15,
                    "text": "Gani, maabot ang mga adlaw nga wala sang unod nga mangin luwas sa mga katubigan."
                },
                {
                    "number": 16,
                    "text": "Kag igasiling sa palaabuton nga mga adlaw nga wala sing makasaka sa duta sang Sion sa mga katubigan luwas sa iya nga matarong sa tagipusuon."
                },
                {
                    "number": 17,
                    "text": "Kag bisan pa ako, nga Ginuo, nagsumpa sang duta sa ginsuguran, apang sa ulihing mga adlaw ginpakamaayo ko ini sa iya sini husto nga tion para gamiton sang akon mga santos agud nga maambit nila ang kabuganaan sini."
                },
                {
                    "number": 18,
                    "text": "Kag karon ginahatag ko sa inyo ang kasugoan nga kon ano ang ginahambal ko sa isa ginahambal ko sa tanan nga paandaman ninyo ang inyo mga kauturan sa simbahan parte sining mga katubigan nga indi sila mag-agi diri pakadto sa Sion, agud nga indi mapaslawan ang ila pagtuo kag indi sila masiod;"
                },
                {
                    "number": 19,
                    "text": "Ako, nga Ginuo, nagmando kag ang manuglaglag nagasakay sa ibabaw sang mga katubigan, kag wala ko ginabawi ang mando."
                },
                {
                    "number": 20,
                    "text": "Ako, nga Ginuo, naakig sa inyo kahapon apang subong wala na ang akon kaakig."
                },
                {
                    "number": 21,
                    "text": "Karon, parte sa ila nga akon ginsambit, palakta na sila sing dali-dali—sa liwat ginasiling ko sa inyo, palakta na sila sing dali-dali."
                },
                {
                    "number": 22,
                    "text": "Kag sa malip-ot nga tion, indi importante sa akon kon magbiyahe man sila sa tubig ukon sa duta, basta matuman nila ang ila misyon; ipahimo ini pareho sa ginpahibalo sa ila suno sa ila pagbinag-binag pagkatapos sini."
                },
                {
                    "number": 23,
                    "text": "Kag karon, parte sa akon mga alagad nga sanday Sidney Rigdon, Joseph Smith Jr., kag Oliver Cowdery, indi sila pagtugoti nga magpanakayon liwat sa mga katubigan luwas sa kanal samtang nagabiyahe pakadto sa ila mga puluy-an; ukon sa iban nga pulong, indi sila pagtugoti nga magpanakayon sa mga katubigan luwas sa kanal."
                },
                {
                    "number": 24,
                    "text": "Tan-awa, ako, nga Ginuo, naghatag sang alagyan para sa pagbiyahe sang akon mga santos; kag tan-awa, ini ang alagyan—nga pagkatapos nga makahalin sila sa kanal magapanglakaton sila sa duta bangod ginsugo sila nga magpanglakaton kag magkadto sa duta sang Sion;"
                },
                {
                    "number": 25,
                    "text": "Kag himuon nila ang pareho sa mga anak sang Israel nga nagapatindog sang ila mga tolda sa dalanon."
                },
                {
                    "number": 26,
                    "text": "Kag tan-awa, ining kasugoan ihatag ninyo sa tanan ninyo nga kauturan."
                },
                {
                    "number": 27,
                    "text": "Apang, kon kay sin-o ginahatag ang gahum sa pagsugo sang mga katubigan, ginahatag man sa iya sang Espiritu nga makahibalo sang tanan niya nga pamaagi;"
                },
                {
                    "number": 28,
                    "text": "Gani, pahimoa sia suno sa ginasugo sang Espiritu sang buhi nga Dios sa iya, kon sa duta man ukon sa mga katubigan, amo man nga nagapabilin sa akon ang gahum sa paghimo pagkatapos sini."
                },
                {
                    "number": 29,
                    "text": "Kag ginhatag sa inyo ang alagyan para sa pagpanglakaton sang mga santos, ukon ang alagyan sang mga santos nga kabahin sang guban sang Ginuo."
                },
                {
                    "number": 30,
                    "text": "Kag sa liwat, sa pagkamatuod ginasiling ko sa inyo, indi dapat pagbuksan sang akon mga alagad nga sanday Sidney Rigdon, Joseph Smith Jr., kag Oliver Cowdery ang ila mga baba sa mga kongregasyon sang mga malain tubtob nga mag-abot sila sa Cincinnati;"
                },
                {
                    "number": 31,
                    "text": "Kag sa sina nga lugar ibayaw nila ang ila mga tingug sa Dios batok sinang katawhan, huo, sa iya nga ang kaakig nagadabadaba batok sa ila kalainan, isa ka katawhan nga halos luto na sa kalaglagan."
                },
                {
                    "number": 32,
                    "text": "Kag halin didto palakta sila sa mga kongregasyon sang ila mga kauturan sa simbahan; kay bisan pa subong ang ila mga pagpangabudlay mas labing kinahanglanon sa tunga nila sangsa mga kongregasyon sang mga malain."
                },
                {
                    "number": 33,
                    "text": "Kag karon, parte sa nabilin nga mga elder, palakta sila kag ipapahayag sa ila ang pulong sa tunga sang mga kongregasyon sang mga malain suno sa pagpahayag sini;"
                },
                {
                    "number": 34,
                    "text": "Kag kon himuon nila ini pagakakasan nila sang dugo sang katawhan ang ila mga biste, kag mangin wala’y mantsa sila sa akon atubang."
                },
                {
                    "number": 35,
                    "text": "Kag palakta sila sing ulupod ukon tagduha-duha suno sa nagakaigo para sa ila, basta indi pagpabulaga ang akon mga alagad nga sanday Reynolds Cahoon kag Samuel H. Smith, nga akon nahamut-an, tubtob nga makabalik sila sa ila mga puluy-an, kag para ini sa maalam nga katuyoan sa akon."
                },
                {
                    "number": 36,
                    "text": "Kag karon, sa pagkamatuod ginasiling ko sa inyo, kag kon ano ang ginahambal ko sa isa ginahambal ko sa tanan, magkalipay kamo, magagmay nga kabataan; kay yara ako sa tunga ninyo, kag wala ko kamo ginpabay-an;"
                },
                {
                    "number": 37,
                    "text": "Kag bangod nagpaubos kamo sang inyo mga kaugalingon sa akon atubang, inyo ang mga bugay sang ginharian."
                },
                {
                    "number": 38,
                    "text": "Wagkosi ang inyo mga balikawang kag mangin mabinantayon kag mangin but-anan nga nagapaabot sang pagkari sang Anak sang Tawo kay magakari sia sa oras nga wala ninyo paghunahunaa."
                },
                {
                    "number": 39,
                    "text": "Magpangamuyo pirme agud nga indi kamo magsulod sa tentasyon, agud nga malampuwasan ninyo ang adlaw sang iya pagkari, sa kabuhi man ukon sa kamatayon. Kag gani amo sini. Amen."
                }
            ]
        },
        "/study/scriptures/dc-testament/dc/62": {
            "uri": "/study/scriptures/dc-testament/dc/62",
            "title": "Doktrina kag mga Kasugtanan 62",
            "data_type": "chapter",
            "chapter_name": "Seksyon 62",
            "chapter_summary": [
                "1–3, Ang mga testimonya nasulat sa langit; 4–9, Ang mga elder dapat magpanglakaton kag magwali suno sa ila kaalam kag suno sa paggiya sang Espiritu."
            ],
            "verses": [
                {
                    "number": 1,
                    "text": "Tan-awa, kag dungga ninyo mga elder sang akon simbahan, siling sang Ginuo nga inyo Dios nga si Jesucristo, ang inyo mananabang nga nakahibalo sang kaluyahon sang tawo kag kon paano buligan sila nga natentar."
                },
                {
                    "number": 2,
                    "text": "Kag sa pagkamatuod ang akon mga mata nagatan-aw sa sinang wala pa nakakadto sa duta sang Sion; gani, wala pa natuman ang inyo misyon."
                },
                {
                    "number": 3,
                    "text": "Gani, bulahan kamo kay ang testimonya nga inyo ginhatag nasulat sa langit para tamdan sang mga anghel; kag nagakalipay sila sa inyo, kag napatawad na ang inyo mga sala."
                },
                {
                    "number": 4,
                    "text": "Kag karon padayona ang inyo pagpanglakaton. Tipona ang inyo mga kaugalingon sa duta sang Sion; kag maghiwat sang miting kag magkasadya kamo, kag maghalad sang sakramento sa Labing Mataas."
                },
                {
                    "number": 5,
                    "text": "Kag dayon makabalik kamo sa pagsaksi, huo, bisan pa nga ulolupod ukon tagduha-duha suno sa nagakaigo para sa inyo, indi ini importante sa akon; basta mangin tampad, kag ipahayag ang maayong balita sa mga pumuluyo sang duta ukon sa mga kongregasyon sang mga malain."
                },
                {
                    "number": 6,
                    "text": "Tan-awa, ako, nga Ginuo, nagtipon sa inyo agud nga matuman ang promisa, nga ang mga tampad sa tunga ninyo maamligan kag magkasadya sa duta sang Missouri. Ako, nga Ginuo, nagapromisa sa mga tampad kag indi makabutig."
                },
                {
                    "number": 7,
                    "text": "Ako, nga Ginuo, handa kon ang bisan sin-o sa inyo luyag nga magsakay sa mga kabayo, ukon sa mga mula, ukon sa mga karwahe, magabaton sia sining bugay kon batonon niya ini halin sa kamot sang Ginuo nga may mapinasalamaton nga tagipusuon sa tanan nga butang."
                },
                {
                    "number": 8,
                    "text": "Ining mga butang nagapabilin sa inyo sa paghimo suno sa kaalam kag mga direksyon sang Espiritu."
                },
                {
                    "number": 9,
                    "text": "Tan-awa, ang ginharian sa inyo. Kag tan-awa, kag yari karon, kaupod ako pirme sang mga tampad. Kag gani amo sini. Amen."
                }
            ]
        },
        "/study/scriptures/dc-testament/dc/63": {
            "uri": "/study/scriptures/dc-testament/dc/63",
            "title": "Doktrina kag mga Kasugtanan 63",
            "data_type": "chapter",
            "chapter_name": "Seksyon 63",
            "chapter_summary": [
                "1–6, Ang adlaw sang kaakig sang Dios magatupa sa mga malain; 7–12, Ang mga tanda nagaabot bangod sang pagtuo; 13–19, Ang mga makilahion sa tagipusuon magapanghiwala sang pagtuo kag igadap-ong sa linaw nga kalayo; 20, Ang mga tampad magabaton sang panublion sa duta nga nabalhin ang dagway; 21, Ang bug-os nga kasaysayan sang mga hitabo sa Bukid sang Pagbalhin sang Dagway wala pa napahayag; 22–23, Ang mga matinumanon nagabaton sang mga misteryo sang ginharian; 24–31, Ang mga panublion sa Sion dapat baklon; 32–35, Ang Ginuo nagamando sang mga gera, kag ang mga malain nagapatay sang mga malain; 36–48, Ang mga Santos dapat magtipon sa Sion kag maghatag sang kwarta agud pauswagon ini; 49–54, Ang mga bugay ginasiguro sa mga tampad sa Ika-duha nga Pagkari, sa Pagkabanhaw, kag sa tion sang Milenyo; 55–58, Ini ang adlaw sang pagpaandam; 59–66, Ang ngalan sang Ginuo ginagamit sa wala’y kapuslanan sang sinang nagagamit sini nga wala sang awtoridad."
            ],
            "verses": [
                {
                    "number": 1,
                    "text": "Dungga ninyo nga katawhan, kag buksi ang inyo mga tagipusuon kag magpamati halin sa malayo; kag magpamati kamo nga nagatawag sang inyo mga kaugalingon nga katawhan sang Ginuo, kag pamatii ang pulong sang Ginuo kag iya pagbuot parte sa inyo."
                },
                {
                    "number": 2,
                    "text": "Huo, sa pagkamatuod ginasiling ko, pamatii ang pulong niya nga ang kaakig nagadabadaba batok sa mga malain kag mga nagarebelde;"
                },
                {
                    "number": 3,
                    "text": "Nga iya pagbuot nga kuhaon bisan pa sila nga iya luyag nga kuhaon, kag amligan ang kabuhi nila nga iya luyag nga amligan;"
                },
                {
                    "number": 4,
                    "text": "Nga nagapauswag sa iya kaugalingon nga pagbuot kag kaluyag; kag nagaguba kon luyag niya, kag sarang nga magdap-ong sang kalag sa impiyerno."
                },
                {
                    "number": 5,
                    "text": "Tan-awa, ako, nga Ginuo, nagahambal sa akon tingug kag dapat tumanon ini."
                },
                {
                    "number": 6,
                    "text": "Gani, sa pagkamatuod ginasiling ko, paandama ang mga malain, kag pahadloka kag pakuroga ang mga nagarebelde; kag pahiposa ang mga wala’y pagtuo kay ang adlaw sang kaakig sang Dios magatupa sa ila pareho sang buhawi; kag ang tanan nga tinuga makahibalo nga ako ang Dios."
                },
                {
                    "number": 7,
                    "text": "Kag sia nga nagapangita sang mga tanda makakita sang mga tanda apang indi tubtob sa kaluwasan."
                },
                {
                    "number": 8,
                    "text": "Sa pagkamatuod, ginasiling ko sa inyo, may mga yara sa tunga ninyo nga nagapangita sang mga tanda, kag may mga yara sang amo sina bisan pa halin sa ginsuguran;"
                },
                {
                    "number": 9,
                    "text": "Apang, tan-awa, nagaabot ang pagtuo indi bangod sang mga tanda kundi ang mga tanda nagasunod sa sinang mga nagapati."
                },
                {
                    "number": 10,
                    "text": "Huo, ang mga tanda nagaabot bangod sang pagtuo, indi bangod sang pagbuot sang tawo ukon suno sa ila luyag kundi bangod sang pagbuot sang Dios."
                },
                {
                    "number": 11,
                    "text": "Huo, ang mga tanda nagaabot bangod sang pagtuo nga nagabunga sang gamhanan nga mga buhat kay kon wala sang pagtuo wala sang tawo nga makapalipay sa Dios; kag sa ila nga akig ang Dios wala sia nahamuot; gani, wala sia nagapakita sang mga tanda sa ila luwas sa kaakig tubtob sa ila pagkondenar."
                },
                {
                    "number": 12,
                    "text": "Gani ako, nga Ginuo, wala nalipay sinang sa inyo nga nagpangita sang mga tanda kag mga katilingalahan agud makaangkon sang pagtuo, kag indi para sa kaayohan sang mga tawo para sa akon himaya."
                },
                {
                    "number": 13,
                    "text": "Apang, nagahatag ako sang mga kasugoan, kag madamo ang nagsikway sang akon mga kasugoan kag wala nagtuman sang mga ini."
                },
                {
                    "number": 14,
                    "text": "May yara sang makilahion nga mga lalaki kag mga babayi sa tunga ninyo; ang pila sa ila nagbiya sa inyo, kag ang iban nagapabilin upod sa inyo nga igapahibalo sa ulihi."
                },
                {
                    "number": 15,
                    "text": "Paandama kag pahinulsola sila sing gilayon, indi gani magatupa ang paghukom sa ila pareho sang siod, kag mabuyagyag ang ila kabuangan, kag ang ila mga binuhatan magasunod sa ila sa mga mata sang katawhan."
                },
                {
                    "number": 16,
                    "text": "Kag sa pagkamatuod ginasiling ko sa inyo, pareho sa akon ginsiling sadto, sia nga nagatulok sa babayi sa pagkaibog sa iya ukon kon ang bisan sin-o magpanglahi sa ila mga tagipusuon, indi nila makaupod ang Espiritu kundi magapanghiwala sila sang pagtuo kag magakahadlok."
                },
                {
                    "number": 17,
                    "text": "Karon, ako, nga Ginuo, nagsiling nga ang mga mahinadlokon, kag ang mga wala’y pagtuo, kag ang tanan nga butigon, kag kon sin-o man ang namian kag nagahimo sang butig, kag ang mga makihilawason, kag ang mga manughiwit, ang ila bahin mangin sa sinang linaw nga nagadabadaba sang kalayo kag asupre nga amo ang ika-duha nga kamatayon."
                },
                {
                    "number": 18,
                    "text": "Sa pagkamatuod ginasiling ko nga wala sila sang mangin bahin sa una nga pagkabanhaw."
                },
                {
                    "number": 19,
                    "text": "Kag karon tan-awa, ako, nga Ginuo, nagasiling sa inyo nga wala kamo ginapakamatarong bangod ining mga butang yara sa tunga ninyo."
                },
                {
                    "number": 20,
                    "text": "Apang, sia nga nagapadayon sa pagtuo kag nagahimo sang akon pagbuot, ang amo man mangin madinalag-on, kag magabaton sang panublion sa duta kon mag-abot na ang adlaw sang pagbalhin sang dagway sang duta;"
                },
                {
                    "number": 21,
                    "text": "Kon ang duta magbalhin sang dagway suno sa sulundan nga ginpakita sa akon mga apostoles sa bukid; wala pa ninyo mabaton ang kabug-osan sining kasaysayan."
                },
                {
                    "number": 22,
                    "text": "Kag karon, sa pagkamatuod ginasiling ko sa inyo nga pareho sang akon ginsiling nga ipahibalo ko ang akon pagbuot sa inyo, tan-awa, ipahibalo ko ini sa inyo indi bilang kasugoan kay madamo sang wala nagatuman sang akon mga kasugoan."
                },
                {
                    "number": 23,
                    "text": "Apang sa iya nga nagatuman sang akon mga kasugoan ihatag ko ang mga misteryo sang akon ginharian, kag ang amo man mangin tuburan sa sulod niya sang buhi nga tubig nga nagaibwal sa kabuhi nga wala’y katapusan."
                },
                {
                    "number": 24,
                    "text": "Kag karon, tan-awa, ini ang pagbuot sang Ginuo nga inyo Dios parte sa iya mga santos nga dapat nila tiponon ang ila mga kaugalingon sa duta sang Sion, indi sing dali-dali agud nga wala sang ginamo nga nagadala sang peste."
                },
                {
                    "number": 25,
                    "text": "Tan-awa, ang duta sang Sion—ako, nga Ginuo, nagakapot sini sa akon kaugalingon nga mga kamot;"
                },
                {
                    "number": 26,
                    "text": "Apang ako, nga Ginuo, nagahatag kay Cæsar sang mga butang nga iya ni Cæsar."
                },
                {
                    "number": 27,
                    "text": "Gani, ako nga Ginuo nagasugo nga dapat ninyo baklon ang mga duta agud nga may bentaha kamo sang kalibutan, agud nga maangkon ninyo ang kinamatarong sa kalibutan, agud nga indi sila mapukaw sa kaakig."
                },
                {
                    "number": 28,
                    "text": "Kay ginabutang ni Satanas sa ila mga tagipusuon nga maakig batok sa inyo, kag magpaagay sang inyo dugo."
                },
                {
                    "number": 29,
                    "text": "Karon, indi maangkon ang duta sang Sion luwas nga paagi sa pagbakal ukon paagi sa dugo, indi gani wala kamo sang panublion."
                },
                {
                    "number": 30,
                    "text": "Kag kon paagi sa pagbakal, tan-awa, bulahan kamo;"
                },
                {
                    "number": 31,
                    "text": "Kag kon paagi sa dugo, bangod ginadilian kamo sa pagpaagay sang dugo, yari karon, magasalakay ang inyo mga kaaway sa inyo, kag pagasilotan kamo halin sa isa ka siyudad pakadto sa isa, kag halin sa isa ka sinagoga pakadto sa isa, kag pila lang ang mabilin sa pagbaton sang panublion."
                },
                {
                    "number": 32,
                    "text": "Ako, nga Ginuo, akig sa mga malain; ginadumili ko ang akon Espiritu sa mga pumuluyo sang duta."
                },
                {
                    "number": 33,
                    "text": "Nagsumpa ako sa akon kaakig, kag nagmando sang mga gera sa ibabaw sang duta, kag ang mga malain magapatay sang mga malain, kag ang kahadlok magapangibabaw sa tagsa ka tawo;"
                },
                {
                    "number": 34,
                    "text": "Kag haluson man nga makapalagyo ang mga santos; apang ako, nga Ginuo, kaupod nila, kag magapanaog sa langit halin sa presensya sang akon Amay kag pagasunogon ang mga malain sa di-mapalong nga kalayo."
                },
                {
                    "number": 35,
                    "text": "Kag tan-awa, wala pa ini, apang madali na lang."
                },
                {
                    "number": 36,
                    "text": "Karon, bangod nga ako, nga Ginuo, nagmando sining tanan nga butang sa ibabaw sang duta, pagbuot ko nga magtipon ang akon mga santos sa duta sang Sion;"
                },
                {
                    "number": 37,
                    "text": "Kag ang tagsa ka tawo dapat magdala sang pagkamatarong sa iya mga kamot kag pagkatampad sa iya mga balikawang, kag magbayaw sang tingug sang pagpaandam sa mga pumuluyo sang duta; kag magpahayag paagi sa pulong kag paagi sa pagpalagyo nga ang kahalitan matabo sa mga malain."
                },
                {
                    "number": 38,
                    "text": "Karon, ipahamtang sa akon mga disipulo sa Kirtland, nga nagapuyo sa sining uma, ang ila dutan-on nga mga kaayohan."
                },
                {
                    "number": 39,
                    "text": "Ipabaligya sa akon alagad nga si Titus Billings ang duta nga iya ginatatap, agud nga mangin handa sia sa magaabot nga tigpamulak sa paglakat sa duta sang Sion upod sinang mga nagapuyo sa uma, luwas sinang pagapainon ko sa akon kaugalingon nga indi dapat maglakat tubtob nga suguon ko sila."
                },
                {
                    "number": 40,
                    "text": "Kag ipadala ang tanan nga sobra nga kwarta, indi importante sa akon kon diutay ini ukon madamo, sa duta sang Sion, sa ila nga ginpili ko nga magbaton sini."
                },
                {
                    "number": 41,
                    "text": "Tan-awa, ako, nga Ginuo, magahatag sa akon alagad nga si Joseph Smith Jr. sang gahum nga magatugot sa iya sa paghibalo paagi sa Espiritu sinang magakadto sa duta sang Sion, kag sinang akon mga disipulo nga magapabilin."
                },
                {
                    "number": 42,
                    "text": "Ipadayon sa akon alagad nga si Newel K. Whitney ang iya tindahan, ukon sa iban nga pulong, ang tindahan, sa malip-ot pa nga tion."
                },
                {
                    "number": 43,
                    "text": "Apang, pahataga sia sang tanan nga kwarta nga iya mahatag agud ipadala sa duta sang Sion."
                },
                {
                    "number": 44,
                    "text": "Tan-awa, ining mga butang yara sa iya kaugalingon nga mga kamot, pahimoa sia suno sa kaalam."
                },
                {
                    "number": 45,
                    "text": "Sa pagkamatuod ginasiling ko, paordinan sia bilang representante sa mga disipulo nga magapabilin, kag paordinan sia sa sining gahum;"
                },
                {
                    "number": 46,
                    "text": "Kag karon bisitahi sing gilayon upod sang akon alagad nga si Oliver Cowdery ang mga sanga sang simbahan nga nagapaathag sining mga butang sa ila. Tan-awa, ini ang akon pagbuot, ang magtipon sang kwarta suno sa akon ginsugo."
                },
                {
                    "number": 47,
                    "text": "Sia nga tampad kag nagapadayon mangin madinalag-on sa kalibutan."
                },
                {
                    "number": 48,
                    "text": "Sia nga nagapadala sang mga manggad sa duta sang Sion magabaton sang panublion sa sining kalibutan kag sang padya pa gid sa kalibutan nga magaabot, kag ang iya mga binuhatan magasunod sa iya."
                },
                {
                    "number": 49,
                    "text": "Huo, kag bulahan ang mga namatay nga tampad sa Ginuo sugod subong, kon magkari ang Ginuo, kag ang tanan nga daan nga mga butang magataliwan, kag ang tanan nga butang mangin bag-o, mabanhaw sila halin sa kamatayon kag indi na mapatay pagkatapos sini, kag magabaton sang panublion sa atubang sang Ginuo sa balaan nga siyudad."
                },
                {
                    "number": 50,
                    "text": "Kag sia nga buhi kon magkari ang Ginuo, kag nagpabilin nga tampad, bulahan sia; apang, ginhatag sa iya nga mapatay sa edad sang tawo."
                },
                {
                    "number": 51,
                    "text": "Karon, magatubo ang mga kabataan tubtob nga magtigulang sila; makalamatay ang mga tigulang; apang indi sila magatulog sa yab-ok kundi nga pagabaylohon sila sa isa lang ka pisok sang mata."
                },
                {
                    "number": 52,
                    "text": "Karon, kay sa sini nga rason nagwali ang mga apostoles sa kalibutan sang pagkabanhaw sang mga minatay."
                },
                {
                    "number": 53,
                    "text": "Ining mga butang ang mga butang nga kinahanglan ninyo bantayan; kag suno sa paagi sang Ginuo sa paghambal, malapit na ini, kag sa magaabot nga tion nga amo ang adlaw sang pagkari sang Anak sang Tawo."
                },
                {
                    "number": 54,
                    "text": "Kag tubtob sa sina nga oras may yara sang mangin buang-buang nga mga birhen sa tunga sang mga maalam; kag sa sina nga oras magaabot ang kabug-osan nga pagpain sang mga matarong kag sang mga malain; kag sa sina nga adlaw magapadala ako sang akon mga anghel agud bugnoton ang mga malain kag idap-ong sila sa di-mapalong nga kalayo."
                },
                {
                    "number": 55,
                    "text": "Kag karon tan-awa, sa pagkamatuod ginasiling ko sa inyo, ako, nga Ginuo, wala nalipay sa akon alagad nga si Sidney Rigdon; ginpakataas niya ang iya kaugalingon sa iya tagipusuon, kag indi magbaton sang laygay apang ginpasubo ang Espiritu;"
                },
                {
                    "number": 56,
                    "text": "Gani, ang iya sinulatan indi mabaton sang Ginuo, kag dapat maghimo sia sang lain; kag kon indi ini pagbatonon sang Ginuo, tan-awa, indi na sia magpabilin sa palangakoan sa diin ginpili ko sia."
                },
                {
                    "number": 57,
                    "text": "Kag sa liwat, sa pagkamatuod ginasiling ko sa inyo, paordinan sa sining gahum inang mga nagahandum sa ila mga tagipusuon sa kalulo nga magpaandam sang mga makasasala nga maghinulsol."
                },
                {
                    "number": 58,
                    "text": "Kay ini ang adlaw sang pagpaandam, kag indi adlaw sing madamo nga hambal. Kay ako, nga Ginuo, indi paglahog-lahogan sa ulihing mga adlaw."
                },
                {
                    "number": 59,
                    "text": "Tan-awa, halin ako sa ibabaw, kag may gahum ako sa tanan nga yara sa idalom sini. Sa ibabaw ako sang tanan, kag sa sulod sang tanan, kag yara sa tanan kag nagausisa sang tanan nga butang, kag magaabot ang adlaw nga ang tanan nga butang mapaidalom sa akon."
                },
                {
                    "number": 60,
                    "text": "Tan-awa, ako ang Alfa kag ang Omega nga si Jesucristo."
                },
                {
                    "number": 61,
                    "text": "Gani, paandama ang tanan nga tawo kon paano nila dal-on ang akon ngalan sa ila mga bibig—"
                },
                {
                    "number": 62,
                    "text": "Kay tan-awa, sa pagkamatuod ginasiling ko nga madamo ang yara sa idalom sining pagkondenar nga nagagamit sang ngalan sang Ginuo, kag nagagamit sini sa wala’y kapuslanan nga wala sang awtoridad."
                },
                {
                    "number": 63,
                    "text": "Gani, pahinulsola ang mga miyembro sang ila mga sala, kag ako, nga Ginuo, magaangkon sa ila; indi gani pagasikwayon sila."
                },
                {
                    "number": 64,
                    "text": "Dumduma nga sagrado inang nagahalin sa ibabaw, kag kinahanglan ihambal sing may paghalong, kag may pagpugong sang Espiritu; kag sa sini wala sang pagkondenar, kag mabaton ninyo ang Espiritu paagi sa pangamuyo; gani, kon wala sini magapabilin ang pagkondenar."
                },
                {
                    "number": 65,
                    "text": "Papangitaa ang akon mga alagad nga sanday Joseph Smith Jr., kag Sidney Rigdon sang ila puluy-an suno sang gintudlo sa ila sang Espiritu paagi sa pangamuyo."
                },
                {
                    "number": 66,
                    "text": "Ining mga butang nagapabilin nga kinahanglan daugon sang mga miyembro paagi sa pagpaumod agud nga makabaton sila sing labaw sa tanan kag wala’y katapusan nga kabug-aton sang himaya, indi gani, mas dako nga pagkondenar. Amen."
                }
            ]
        },
        "/study/scriptures/dc-testament/dc/64": {
            "uri": "/study/scriptures/dc-testament/dc/64",
            "title": "Doktrina kag mga Kasugtanan 64",
            "data_type": "chapter",
            "chapter_name": "Seksyon 64",
            "chapter_summary": [
                "1–11, Ang mga Santos ginasugo nga patawaron ang isa kag isa agud nga indi magpabilin sa ila ang mas dako nga sala; 12–22, Ang mga indi mahinulsulon dapat paatubangon sa mga lideres sang Simbahan; 23–25, Sia nga nagabayad sang ika-pulo indi pagsunogon sa pagkari sang Ginuo; 26–32, Ang mga Santos ginapaandaman batok sa pagpangutang; 33–36, Ang mga nagarebelde pagasikwayon halin sa Sion; 37–40, Ang Simbahan magahukom sang mga nasyon; 41–43, Ang Sion magauswag."
            ],
            "verses": [
                {
                    "number": 1,
                    "text": "Tan-awa, ini ang siling sang Ginuo nga inyo Dios sa inyo, O kamo nga mga elder sang akon simbahan, dungga ninyo kag pamatii, kag batona ang akon pagbuot parte sa inyo."
                },
                {
                    "number": 2,
                    "text": "Kay sa pagkamatuod ginasiling ko sa inyo, buot ko nga daugon ninyo ang kalibutan; gani, magapakita ako sang kaluoy sa inyo."
                },
                {
                    "number": 3,
                    "text": "May yara sinang sa tunga ninyo nga nakasala; apang sa pagkamatuod ginasiling ko, sa sini lang nga tion para sa akon kaugalingon nga himaya, kag para sa kaluwasan sang mga kalag, napatawad ko na kamo sang inyo mga sala."
                },
                {
                    "number": 4,
                    "text": "Mangin maluluy-on ako sa inyo kay ginhatag ko sa inyo ang ginharian."
                },
                {
                    "number": 5,
                    "text": "Kag ang mga yabi sang mga misteryo sang ginharian indi pagkuhaon sa akon alagad nga si Joseph Smith Jr., sa pamaagi nga akon ginhatag, samtang nagakabuhi sia kon nagatuman sia sang akon mga ordinansa."
                },
                {
                    "number": 6,
                    "text": "May yara sinang ginpangitaan sia sang sala nga wala sang rason;"
                },
                {
                    "number": 7,
                    "text": "Ugaling, nakasala sia; apang sa pagkamatuod ginasiling ko sa inyo, ako, nga Ginuo, nagapatawad sang mga sala sinang nagakumpisar sang ila mga sala sa akon atubang kag nagapangayo sang kapatawaran, nga wala nakasala tubtob sa espirituhanon nga kamatayon."
                },
                {
                    "number": 8,
                    "text": "Ang akon mga disipulo sa dumaan nga panahon ginpangitaan sang sala ang isa kag isa nga wala sang rason kag wala ginpatawad ang isa kag isa sa ila mga tagipusuon; kag bangod sining kalainan ginpaantos sila kag ginpinahan sing tuman."
                },
                {
                    "number": 9,
                    "text": "Gani, ginasiling ko sa inyo nga dapat patawaron ninyo ang isa kag isa; kay sia nga wala nagapatawad sang iya utod sang iya mga kalapasan ginakondenar sa atubang sang Ginuo; kay nagapabilin sa iya ang mas dako nga sala."
                },
                {
                    "number": 10,
                    "text": "Ako, nga Ginuo, magapatawad sang akon patawaron apang sa inyo ginamando nga patawaron ang tanan nga katawhan."
                },
                {
                    "number": 11,
                    "text": "Kag dapat kamo magsiling sa inyo mga tagipusuon—pahukma ang Dios sa tunga nimo kag nakon, kag tumbasan ka suno sa imo mga hinimoan."
                },
                {
                    "number": 12,
                    "text": "Kag sia nga wala nagahinulsol sang iya mga sala, kag wala nagakumpisar sini, paatubangon sa mga lideres sang simbahan, kag himuon sa iya ang suno sa ginasiling sang balaan nga kasulatan sa inyo, kon paagi sa kasugoan ukon paagi man sa rebelasyon."
                },
                {
                    "number": 13,
                    "text": "Kag ini inyo himuon agud nga mahimaya ang Dios—indi bangod wala kamo nagapatawad kay wala kamo sang kaluoy kundi agud nga mapakamatarong kamo sa mga mata sang layi, agud nga indi kamo makasala sa iya nga inyo manughatag sang kasugoan—"
                },
                {
                    "number": 14,
                    "text": "Sa pagkamatuod ginasiling ko, sa sini nga rason himoa ninyo ining mga butang."
                },
                {
                    "number": 15,
                    "text": "Tan-awa, ako, nga Ginuo, naakig sa iya nga alagad ko sang una nga si Ezra Booth, kag amo man sa akon alagad nga si Isaac Morley kay wala nila gintuman ang layi, ni ang kasugoan;"
                },
                {
                    "number": 16,
                    "text": "Nagtinguha sila sang kalainan sa ila mga tagipusuon, kag ako, nga Ginuo, nagdumili sang akon Espiritu. Ginkondenar nila nga malain inang butang nga wala sang kalainan; apang napatawad ko na ang akon alagad nga si Isaac Morley."
                },
                {
                    "number": 17,
                    "text": "Kag amo man ang akon alagad nga si Edward Partridge, tan-awa, nakasala sia, kag nagatinguha si Satanas sa pagguba sang iya kalag; apang kon ining mga butang igapahibalo sa ila, kag magahinulsol sila sang kalainan, pagapatawaron sila."
                },
                {
                    "number": 18,
                    "text": "Kag karon, sa pagkamatuod ginasiling ko nga kinahanglanon para sa akon nga ang akon alagad nga si Sidney Gilbert, pagligad sing pila ka semana magabalik sa iya balaligyaan, kag sa iya tulumanon sa duta sang Sion;"
                },
                {
                    "number": 19,
                    "text": "Kag inang iya nakita kag nabatian igapahibalo sa akon mga disipulo agud nga indi sila madula. Kag sa sini nga rason ginhambal ko ining mga butang."
                },
                {
                    "number": 20,
                    "text": "Kag sa liwat, ginasiling ko sa inyo nga agud ang akon alagad nga si Isaac Morley indi matentar nga labaw pa sa sinang iya masarangan, kag maghatag sing sala nga laygay sa inyo kahalitan, naghatag ako sang kasugoan nga ibaligya ang iya uma."
                },
                {
                    "number": 21,
                    "text": "Indi ko pagbuot nga ibaligya sang akon alagad nga si Frederick G. Williams ang iya uma, kay ako, nga Ginuo, nagapaabot nga maghawid sang pamakod sa duta sang Kirtland sa kalawigon sang lima ka tuig sa diin indi ko pagpierdehon ang mga malain agud nga sa sini nga paagi maluwas ko ang pila sa ila."
                },
                {
                    "number": 22,
                    "text": "Kag pagkatapos sina nga adlaw, ako, nga Ginuo, indi magkabig nga balasulon ang bisan sin-o nga maglakat nga may bukas nga tagipusuon sa duta sang Sion; kay ako, nga Ginuo, nagapangayo sang mga tagipusuon sang katawhan."
                },
                {
                    "number": 23,
                    "text": "Tan-awa, ginatawag ini nga subong nga adlaw tubtob sa pagkari sang Anak sang Tawo, kag sa pagkamatuod adlaw ini sang pagsakripisyo, kag adlaw sa pagbayad sang ika-pulo sang akon katawhan; kay sia nga nagabayad sang ika-pulo indi pagsunogon sa iya pagkari."
                },
                {
                    "number": 24,
                    "text": "Kay pagkatapos sang subong nga adlaw magaabot ang pagsunog—kag ginahambal ini suno sa paagi sang Ginuo—kay sa pagkamatuod ginasiling ko, buwas ang tanan nga bugalon kag amo man ang tanan nga nagahimo sang kalainan mangin pareho sa ginaraban; kag pagasunogon ko sila kay ako ang Ginuo sang mga Kasoldadohan; kag indi ko pagkaluoyan ang bisan isa nga nagapabilin sa Babilonia."
                },
                {
                    "number": 25,
                    "text": "Gani, kon nagapati kamo sa akon, magapangabudlay kamo samtang ginatawag pa ini nga subong nga adlaw."
                },
                {
                    "number": 26,
                    "text": "Kag indi nagakabagay nga ibaligya sang akon mga alagad nga sanday Newel K. Whitney kag Sidney Gilbert ang ila tindahan kag ila mga pagkabutang diri; kay indi ini kaalam tubtob nga ang mga nabilin nga mga miyembro sang simbahan nga nagatinir sa sining lugar magakadto sa duta sang Sion."
                },
                {
                    "number": 27,
                    "text": "Tan-awa, ginasiling sa akon mga layi ukon ginadilian ang magpangutang sa inyo mga kaaway;"
                },
                {
                    "number": 28,
                    "text": "Apang tan-awa, wala ginasiling sa bisan ano nga tion nga ang Ginuo indi dapat magkuha kon luyag niya, kag magbayad suno sa nagakaigo para sa iya."
                },
                {
                    "number": 29,
                    "text": "Karon, kay mga representante kamo, yara kamo sa buluhaton sang Ginuo; kag kon ano man ang inyo ginahimo nga suno sa pagbuot sang Ginuo buluhaton sang Ginuo."
                },
                {
                    "number": 30,
                    "text": "Kag ginpili niya kamo nga magpatigayon para sa iya mga santos sa sining ulihing mga adlaw agud nga maangkon nila ang panublion sa duta sang Sion."
                },
                {
                    "number": 31,
                    "text": "Kag tan-awa, ako, nga Ginuo, nagapahayag sa inyo, kag ang akon mga pulong sigurado kag indi mapaslawan, nga maangkon nila ini."
                },
                {
                    "number": 32,
                    "text": "Apang ang tanan nga butang kinahanglan matabo sa ila panahon."
                },
                {
                    "number": 33,
                    "text": "Karon, indi magpaluya sa paghimo sang maayo kay nagapasad kamo sang pundasyon sing isa ka dako nga buluhaton. Kag halin sa magagmay nga mga butang nagaluntad inang mga dalagko."
                },
                {
                    "number": 34,
                    "text": "Tan-awa, ginapangayo sang Ginuo ang tagipusuon kag handa nga panghunahuna; kag ang mga handa kag mga matinumanon magakaon sang kaayohan sang duta sang Sion sa sining ulihing mga adlaw."
                },
                {
                    "number": 35,
                    "text": "Kag pagasikwayon kag pagatabugon ang mga nagarebelde halin sa duta sang Sion, kag indi makapanubli sang duta."
                },
                {
                    "number": 36,
                    "text": "Kay, sa pagkamatuod ginasiling ko nga ang mga nagarebelde indi halin sa dugo ni Efraim; gani, pagagabuton sila."
                },
                {
                    "number": 37,
                    "text": "Tan-awa, ako, nga Ginuo, naghimo sa akon simbahan sa sining ulihing mga adlaw pareho sa hukom nga nagapungko sa bungyod, ukon sa mataas nga lugar agud hukman ang mga nasyon."
                },
                {
                    "number": 38,
                    "text": "Kay matabo ini nga pagahukman sang mga pumuluyo sang Sion ang tanan nga butang parte sa Sion."
                },
                {
                    "number": 39,
                    "text": "Kag probahan nila ang mga butigon kag mga hipokrito, kag mabuyagyag sila nga indi mga apostoles kag mga propeta."
                },
                {
                    "number": 40,
                    "text": "Kag bisan pa ang obispo nga amo ang hukom, kag iya mga manuglaygay pagakondenahon kon indi sila matutum sa ila pagkatulugyanan, kag pagabuslan sang iban."
                },
                {
                    "number": 41,
                    "text": "Kay, tan-awa, ginasiling ko sa inyo nga magauswag ang Sion, kag ang himaya sang Ginuo mangin yara sa iya;"
                },
                {
                    "number": 42,
                    "text": "Kag mangin bandera sia sa katawhan, kag may magatipon sa iya nga katawhan halin sa tagsa ka nasyon sa idalom sang langit."
                },
                {
                    "number": 43,
                    "text": "Kag magaabot ang adlaw nga magakurog ang mga nasyon sang duta bangod sa iya, kag magakahadlok bangod sang iya makakululba nga mga pumuluyo. Ang Ginuo naghambal sini. Amen."
                }
            ]
        },
        "/study/scriptures/dc-testament/dc/65": {
            "uri": "/study/scriptures/dc-testament/dc/65",
            "title": "Doktrina kag mga Kasugtanan 65",
            "data_type": "chapter",
            "chapter_name": "Seksyon 65",
            "chapter_summary": [
                "1–2, Ang mga yabi sang ginharian sang Dios gintugyan sa tawo sa duta, kag ang kawsa sang ebanghelyo magadaug; 3–6, Ang ginharian sang langit sa milenyo magaabot kag magabuylog sa ginharian sang Dios sa duta."
            ],
            "verses": [
                {
                    "number": 1,
                    "text": "Dungga, kag yari karon, may tingug nga iya sing isa nga ginpadala sa idalom halin sa kahitaasan, nga mabaskog kag gamhanan, nga ang iya paglibot tubtob sa mga punta sang kalibutan, huo, nga ang iya tingug nagalab-ot sa tanan nga katawhan — Ihanda ninyo ang dalanon sang Ginuo, kag tadlonga ang iya mga banas."
                },
                {
                    "number": 2,
                    "text": "Ang mga yabi sang ginharian sang Dios gintugyan sa tawo sa duta, kag halin sa sina magalapnag ang ebanghelyo tubtob sa mga punta sang kalibutan pareho sang bato nga natiphag halin sa bukid nga wala sang mga kamot, nga magaligid tubtob nga malikop sini ang bilog nga duta."
                },
                {
                    "number": 3,
                    "text": "Huo, isa ka tingug nga nagasinggit—Ihanda ninyo ang alagyan sang Ginuo, ihanda ninyo ang panihapon sang Kordero, maghanda sa pagkari sang Nobyo."
                },
                {
                    "number": 4,
                    "text": "Magpangamuyo sa Ginuo, magtawag sa iya balaan nga ngalan, ipahibalo ang iya dalayawon nga mga buhat sa katawhan."
                },
                {
                    "number": 5,
                    "text": "Magtawag sa Ginuo agud maglapnag ang iya ginharian sa duta, agud mabaton ini sang mga pumuluyo sini, kag mangin handa para sa magaabot nga mga adlaw sa diin ang Anak sang Tawo magapanaog sa tunga sang langit nga napalibutan sang kasanag sang iya himaya, agud sugataon ang ginharian sang Dios nga nahamtang sa duta."
                },
                {
                    "number": 6,
                    "text": "Karon, kabay nga maglapnag ang ginharian sang Dios agud nga mag-abot ang ginharian sang langit nga ikaw, O Dios, mahimaya sa langit kag sa duta agud nga madaug mo ang imo mga kaaway; kay imo ang pasidungog, gahum, kag himaya tubtob sa wala’y katapusan. Amen."
                }
            ]
        },
        "/study/scriptures/dc-testament/dc/66": {
            "uri": "/study/scriptures/dc-testament/dc/66",
            "title": "Doktrina kag mga Kasugtanan 66",
            "data_type": "chapter",
            "chapter_name": "Seksyon 66",
            "chapter_summary": [
                "1–4, Ang wala’y katapusan nga kasugtanan amo ang kabug-osan sang ebanghelyo; 5–8, Ang mga elder dapat magwali, magpamatuod, kag magpakighambal sa katawhan; 9–13, Ang matutum nga pag-alagad sa Ginuo nagasiguro sang pagpanubli sang kabuhi nga wala’y katapusan."
            ],
            "verses": [
                {
                    "number": 1,
                    "text": "Tan-awa, ini ang siling sang Ginuo sa akon alagad nga si William E. McLellin—Bulahan ka bangod nga gintalikdan mo ang imo mga kalainan, kag ginbaton ang akon mga kamatuoran, siling sang Ginuo nga imo Manunubos, ang Manluluwas sang kalibutan, bisan pa sa ila tanan nga nagapati sa akon ngalan."
                },
                {
                    "number": 2,
                    "text": "Sa pagkamatuod ginasiling ko sa imo, bulahan ka bangod sa pagbaton sang akon wala’y katapusan nga kasugtanan nga kabug-osan sang akon ebanghelyo, nga ginpadala sa katawhan agud nga may kabuhi sila kag mahimo nga mga umalambit sang mga himaya nga igapahayag sa ulihing mga adlaw suno sa ginsulat sang mga propeta kag mga apostoles sa dumaan nga panahon."
                },
                {
                    "number": 3,
                    "text": "Sa pagkamatuod ginasiling ko sa imo William, alagad ko, nga matinlo ka apang indi lubos; gani, maghinulsol sinang mga butang nga indi makapalipay sa akon panulok, siling sang Ginuo, kay ipakita ini sang Ginuo sa imo."
                },
                {
                    "number": 4,
                    "text": "Kag karon, sa pagkamatuod, ako, nga Ginuo, magapakita sa imo sang akon pagbuot parte sa imo ukon kon ano ang akon pagbuot parte sa imo."
                },
                {
                    "number": 5,
                    "text": "Tan-awa, sa pagkamatuod ginasiling ko sa imo nga pagbuot ko nga ibantala mo ang akon ebanghelyo halin sa isa ka duta pakadto sa isa, kag halin sa isa ka siyudad pakadto sa isa, huo, sa sinang mga lugar sa palibot sa diin wala pa ini nabantala."
                },
                {
                    "number": 6,
                    "text": "Indi magtinir sing madugay sa sining lugar; indi anay magkadto sa duta sang Sion; apang sa malab-otan sang imo ikasarang nga magpadala sang kwarta, magpadala; gani, indi pagpaminsara ang imo pagkabutang."
                },
                {
                    "number": 7,
                    "text": "Magkadto sa mga duta sa este, magpamatuod sa tagsa ka lugar, sa tagsa ka katawhan kag sa ila mga sinagoga nga nagapakighambal sa katawhan."
                },
                {
                    "number": 8,
                    "text": "Paupda sa imo ang akon alagad nga si Samuel H. Smith, kag indi sia pagbayai, kag tudloan mo sia; kag sia nga tampad pabakuron sa tagsa ka lugar; kag ako, nga Ginuo, magaupod sa imo."
                },
                {
                    "number": 9,
                    "text": "Itakdong ang imo mga kamot sa pagbendisyon sa mga nagamasakit, kag magaayo sila. Indi magpauli tubtob nga ako, nga Ginuo, magasugo sa imo. Magpadayon sa pihak sang mga pag-antos. Magpangayo kag magabaton ka; magpanuktok kag pagabuksan ini sa imo."
                },
                {
                    "number": 10,
                    "text": "Indi pagpabudlayi ang imo kaugalingon. Talikdi ang tanan nga indi matarong. Indi magpanglahi—isa ka tentasyon nga nagapaantos sa imo."
                },
                {
                    "number": 11,
                    "text": "Tumana ining mga kasugoan kay matuod kag masaligan ang mga ini; kag tumana sing maayo ang imo palangakoan, kag patipona ang madamo nga tawo sa Sion nga may mga ambahanon sang wala’y katubtuban nga kalipay sa ila mga ulo."
                },
                {
                    "number": 12,
                    "text": "Padayona ang paghimo sining mga butang bisan pa tubtob sa katapusan, kag maangkon mo ang korona sang kabuhi nga wala’y katapusan sa tuo nayon nga kamot sang akon Amay nga puno sang grasya kag kamatuoran."
                },
                {
                    "number": 13,
                    "text": "Sa pagkamatuod, ini ang siling sang Ginuo nga imo Dios, imo Manunubos nga si Jesucristo. Amen."
                }
            ]
        },
        "/study/scriptures/dc-testament/dc/67": {
            "uri": "/study/scriptures/dc-testament/dc/67",
            "title": "Doktrina kag mga Kasugtanan 67",
            "data_type": "chapter",
            "chapter_name": "Seksyon 67",
            "chapter_summary": [
                "1–3, Ang Ginuo nagapamati sa mga pangamuyo sang Iya mga elder kag nagabantay sa ila; 4–9, Ginahangkat niya ang labing maalam nga tawo nga maghimo sing pareho sing labing kubos sang Iya mga rebelasyon; 10–14, Ang tampad nga mga elder pabaskogon sang Espiritu kag makakita sang nawong sang Dios."
            ],
            "verses": [
                {
                    "number": 1,
                    "text": "Tan-awa kag dungga ninyo mga elder sang akon simbahan nga nagtipon sang inyo mga kaugalingon, nga ang mga pangamuyo ginpamatian ko, kag ang mga tagipusuon nahibaloan ko, kag ang mga handum naglab-ot sa akon."
                },
                {
                    "number": 2,
                    "text": "Tan-awa kag yari karon, ang akon mga mata yara sa inyo, kag ang kalangitan kag ang duta yara sa akon mga kamot, kag ang mga manggad sang wala’y katapusan akon agud ihatag."
                },
                {
                    "number": 3,
                    "text": "Nagtinguha kamo sa pagpati nga dapat ninyo mabaton ang bugay nga gintanyag sa inyo; apang tan-awa, sa pagkamatuod ginasiling ko sa inyo nga may mga kahadlok sa inyo mga tagipusuon, kag sa pagkamatuod ini ang rason nga wala kamo nakabaton."
                },
                {
                    "number": 4,
                    "text": "Kag karon ako, nga Ginuo, nagahatag sa inyo sang pagpamatuod sang kamatuoran sining mga kasugoan nga yara sa atubang ninyo."
                },
                {
                    "number": 5,
                    "text": "Ang inyo mga mata yara sa akon alagad nga si Joseph Smith Jr., kag ang iya mga pulong nahibaloan ninyo, kag ang iya mga kakulangan nahibaloan ninyo; kag naghandum kamo sa inyo mga kaugalingon sang ikasarang agud nga makapabutyag kamo sing mas maayo sangsa iya mga pulong; ini nahibaloan man ninyo."
                },
                {
                    "number": 6,
                    "text": "Karon, usisaa ang Libro sang mga Kasugoan bisan pa ang labing kubos nga yara dira, kag pilia sia nga labing maalam sa tunga ninyo nga maghimo sing pareho sina;"
                },
                {
                    "number": 7,
                    "text": "Ukon, kon may yara sa inyo nga makahimo sing isa nga pareho sina, sa amo nga rason napakamatarong kamo sa pagsiling nga wala kamo nakahibalo nga matuod ang mga ini;"
                },
                {
                    "number": 8,
                    "text": "Apang kon indi kamo makahimo sing isa nga pareho sina, pagakondenahon kamo kon indi kamo magsaksi nga matuod ang mga ini."
                },
                {
                    "number": 9,
                    "text": "Kay nakahibalo kamo nga wala sing indi matarong sa mga ina, kag ang inang matarong nagahalin sa ibabaw, halin sa Amay sang mga kasanag."
                },
                {
                    "number": 10,
                    "text": "Kag sa liwat, sa pagkamatuod ginasiling ko sa inyo nga pribilihiyo ninyo, kag promisa nga ginahatag ko sa inyo nga gin-ordinan sa sining pag-alagad nga kon huksan ninyo ang inyo mga kaugalingon sang mga pagkahisa kag mga kahadlok, kag magpaubos sang inyo mga kaugalingon sa akon atubang kay indi kamo tuman nga mapainubuson, pagagision ang belo kag makita ninyo ako kag makahibalo nga buhi ako —indi sa lawasnon ukon pisikal nga kaisipan kundi sa espirituhanon nga kaisipan."
                },
                {
                    "number": 11,
                    "text": "Kay wala sang tawo nga nakakita sa Dios sa bisan ano nga tion sa unod luwas kon ginpabaskog sang Espiritu sang Dios."
                },
                {
                    "number": 12,
                    "text": "Wala man sing bisan sin-o nga tawo nga di-espirituhanon nga makabatas sang presensya sang Dios, ukon sing bisan sin-o nga tawo nga may lawasnon nga kaisipan."
                },
                {
                    "number": 13,
                    "text": "Indi kamo makabatas sang presensya sang Dios subong ukon sang pag-alagad sang mga anghel; gani, magpadayon nga may pagpasensya tubtob nga mangin perpekto kamo."
                },
                {
                    "number": 14,
                    "text": "Indi pagpabalika ang inyo mga kaisipan; kag kon nagakaangay kamo, sa akon kaugalingon nga natalana nga tion makita ninyo ako kag makahibalo sinang ginhatag sa inyo paagi sa mga kamot sang akon alagad nga si Joseph Smith Jr. Amen."
                }
            ]
        },
        "/study/scriptures/dc-testament/dc/68": {
            "uri": "/study/scriptures/dc-testament/dc/68",
            "title": "Doktrina kag mga Kasugtanan 68",
            "data_type": "chapter",
            "chapter_name": "Seksyon 68",
            "chapter_summary": [
                "1–5, Ang pulong sang mga elder balaan nga kasulatan kon natandog sila sang Balaan nga Espiritu; 6–12, Ang mga elder dapat magwali kag magbunyag, kag ang mga tanda magasunod sa matuod nga mga tumuluo; 13–24, Ang panganay sa mga anak ni Aaron makaalagad bilang Nagapangulong Obispo (nga amo ang magkapot sang mga yabi sang pangulohan bilang obispo) sa idalom sang direksyon sang Unang Pangulohan; 25–28, Ang mga ginikanan ginasugo sa pagtudlo sang ebanghelyo sa ila mga anak; 29–35, Ang mga Santos dapat magdumdum sang Adlaw nga Inugpahuway, magpangabudlay sing matutum kag magpangamuyo."
            ],
            "verses": [
                {
                    "number": 1,
                    "text": "Gintawag ang akon alagad nga si Orson Hyde paagi sa iya ordinasyon nga ibantala ang wala’y katapusan nga ebanghelyo suno sa Espiritu sang buhi nga Dios, halin sa isa ka katawhan pakadto sa isa, kag halin sa isa ka duta pakadto sa isa, sa mga kongregasyon sang mga malain, sa ila mga sinagoga nga nagapakighambal kag nagapaathag sang tanan nga balaan nga mga kasulatan sa ila."
                },
                {
                    "number": 2,
                    "text": "Kag tan-awa, kag yari karon, isa ini ka ehemplo sa tanan sinang gin-ordinan sa sining pristhud nga ginhatagan sang misyon nga maglakat agud magwali sang ebanghelyo—"
                },
                {
                    "number": 3,
                    "text": "Kag ini ang ehemplo sa ila, nga maghambal sila suno sa pagtandog sa ila sang Balaan nga Espiritu."
                },
                {
                    "number": 4,
                    "text": "Kag kon ano man ang pulong nila kon natandog sila sang Balaan nga Espiritu mangin balaan nga kasulatan, mangin pagbuot sang Ginuo, mangin hunahuna sang Ginuo, mangin pulong sang Ginuo, mangin tingug sang Ginuo, kag gahum sang Dios tubtob sa kaluwasan."
                },
                {
                    "number": 5,
                    "text": "Tan-awa, ini ang promisa sang Ginuo sa inyo, O akon mga alagad."
                },
                {
                    "number": 6,
                    "text": "Karon, magkalipay kamo kag indi magkahadlok kay ako, nga Ginuo, kaupod ninyo kag magapabilin sa tupad ninyo; kag magasaksi kamo parte sa akon, si Jesucristo, nga ako ang Anak sang buhi nga Dios, nga amo sadto, kag amo subong, kag ang magakari."
                },
                {
                    "number": 7,
                    "text": "Ini ang pulong sang Ginuo sa imo, Orson Hyde, alagad ko, kag amo man sa akon alagad nga si Luke Johnson, kag sa akon alagad nga si Lyman Johnson, kag sa akon alagad nga si William E. McLellin, kag sa tanan nga tampad nga mga elder sang akon simbahan—"
                },
                {
                    "number": 8,
                    "text": "Maglakat sa bilog nga kalibutan, magwali sang akon ebanghelyo sa tagsa ka tawo nga nagahikot sa awtoridad nga ginhatag ko sa inyo, nga nagabunyag sa ngalan sang Amay, kag sang Anak, kag sang Balaan nga Espiritu."
                },
                {
                    "number": 9,
                    "text": "Kag sia nga nagapati kag nabunyagan maluwas, kag sia nga wala nagapati pagasilotan."
                },
                {
                    "number": 10,
                    "text": "Kag sia nga nagapati pagabugayan sang mga tanda nga nagasunod suno sa nasulat sa balaan nga mga kasulatan."
                },
                {
                    "number": 11,
                    "text": "Kag ihatag sa inyo nga makahibalo sang mga tanda sang mga tinion, kag ang mga tanda sang pagkari sang Anak sang Tawo;"
                },
                {
                    "number": 12,
                    "text": "Kag sang tanan sa ila nga magasaksi ang Amay, igahatag sa inyo ang gahum sa pagpain sa kabuhi nga wala’y katapusan. Amen."
                },
                {
                    "number": 13,
                    "text": "Kag karon, parte sa mga butang nga dugang sa mga kasugtanan kag mga kasugoan, amo ang mga ini—"
                },
                {
                    "number": 14,
                    "text": "May yara pagkatapos sini, sa natalana nga tion sang Ginuo, sing iban pa nga mga obispo nga pagapainon sa simbahan, nga mag-alagad bisan pa suno sa una nga obispo;"
                },
                {
                    "number": 15,
                    "text": "Karon, dapat mangin mga mataas nga pari sila nga nagakaangay, kag pagapilion sila sang Unang Pangulohan sang Pristhud ni Melquisedec luwas kon sila tunay nga mga kaliwat ni Aaron."
                },
                {
                    "number": 16,
                    "text": "Kag kon sila tunay na mga kaliwat ni Aaron may yara sila sing legal nga kinamatarong sa palangakoan sang obispado kon sila ang panganay sa mga anak ni Aaron;"
                },
                {
                    "number": 17,
                    "text": "Kay ang panganay nagakapot sang kinamatarong sang pangulohan sa sining pristhud, kag sang mga yabi ukon awtoridad sang amo man."
                },
                {
                    "number": 18,
                    "text": "Wala sang tawo ang may legal nga kinamatarong sa sining palangakoan, sa pagkapot sang mga yabi sining pristhud luwas nga tunay sia nga kaliwat kag panganay ni Aaron."
                },
                {
                    "number": 19,
                    "text": "Apang, bangod ang isa ka mataas nga pari sang Pristhud ni Melquisedec may awtoridad sa paghikot sa tanan nga mas manubo nga mga palangakoan, makahikot sia sa palangakoan sang obispo kon wala sing makita nga tunay nga kaliwat ni Aaron, basta gintawag sia kag ginpain kag gin-ordinan sa sining gahum sa idalom sang mga kamot sang Unang Pangulohan sang Pristhud ni Melquisedec."
                },
                {
                    "number": 20,
                    "text": "Kag ang isa ka tunay nga kaliwat ni Aaron kinahanglan man nga ginpili sining Pangulohan, kag masalapoan nga nagakaangay, kag nahaplas, kag gin-ordinan sa idalom sang mga kamot sining Pangulohan, indi gani indi sila legal nga awtorisado sa paghikot sa ila pristhud."
                },
                {
                    "number": 21,
                    "text": "Apang, tungod sa mando parte sa ila kinamatarong sa pristhud nga ginapasa halin sa amay pakadto sa anak, makapangayo sila sang paghaplas kon sa bisan ano nga tion mapamatud-an nila ang ila linahe ukon mahibaloan ini paagi sa rebelasyon halin sa Ginuo sa idalom sang mga kamot sang Pangulohan nga nasambit sa ibabaw."
                },
                {
                    "number": 22,
                    "text": "Kag sa liwat, wala sang obispo ukon mataas nga pari nga pagapainon para sining pag-alagad bilang Nagapangulong Obispo ang pagakondenahon para sa bisan ano nga krimen luwas nga sa atubang sang Unang Pangulohan sang simbahan;"
                },
                {
                    "number": 23,
                    "text": "Kag kon mahukman sia nga nakasala sa atubang sining Pangulohan, suno sa testimonya nga indi manegar, pagakondenahon sia;"
                },
                {
                    "number": 24,
                    "text": "Kag kon maghinulsol sia pagapatawaron sia suno sa mga kasugtanan kag mga kasugoan sang simbahan."
                },
                {
                    "number": 25,
                    "text": "Kag sa liwat, kon ang mga ginikanan may mga anak sa Sion ukon sa bisan diin sang iya mga estaka nga ginpahamtang, nga wala nagatudlo sa ila sa paghangop sang doktrina sang paghinulsol, pagtuo kay Cristo nga Anak sang buhi nga Dios, kag sang bunyag kag dulot sang Balaan nga Espiritu paagi sa pagtakdong sang mga kamot kon walo ka tuig ang pangidaron, ang sala mangin sa mga ulo sang mga ginikanan."
                },
                {
                    "number": 26,
                    "text": "Kay ini mangin layi sa mga pumuluyo sang Sion ukon sa bisan diin sang iya mga estaka nga ginpahamtang."
                },
                {
                    "number": 27,
                    "text": "Kag ang ila mga anak pagabunyagan para sa kapatawaran sang ila mga sala kon walo ka tuig ang pangidaron, kag magabaton sang pagtakdong sang mga kamot."
                },
                {
                    "number": 28,
                    "text": "Kag tudloan man nila ang ila mga anak nga magpangamuyo, kag maglakat sing matarong sa atubang sang Ginuo."
                },
                {
                    "number": 29,
                    "text": "Kag dapat dumdumon sang mga pumuluyo sang Sion ang Adlaw nga Inugpahuway sa pagpakabalaan sini."
                },
                {
                    "number": 30,
                    "text": "Kag dumdumon man sang mga pumuluyo sang Sion nga hikoton ang ila mga buluhaton bangod ginpili sila nga magpangabudlay sa bug-os nga katampad; kay pagadumdumon sang Ginuo ang tamaran."
                },
                {
                    "number": 31,
                    "text": "Karon, ako, nga Ginuo, wala nalipay gid sa mga pumuluyo sang Sion kay may mga tamaran sa tunga nila; kag nagadako man ang ila mga anak sa kalainan; kag wala man nila ginatinguhaan sing matutum nga maangkon ang mga manggad sang wala’y katapusan kundi puno sang kadalok ang ila mga mata."
                },
                {
                    "number": 32,
                    "text": "Ining mga butang indi dapat matabo, kag kinahanglan nga untaton sa tunga nila; gani, ipalapnag sa akon alagad nga si Oliver Cowdery ining mga kasugoan sa duta sang Sion."
                },
                {
                    "number": 33,
                    "text": "Kag ginahatag ko sa ila ang kasugoan—nga sia nga wala nagahimo sang iya mga pangamuyo sa atubang sang Ginuo sa husto nga tion sini, pagadumdumon sa atubangan sang hukom sang akon katawhan."
                },
                {
                    "number": 34,
                    "text": "Ining mga kasugoan matuod kag masaligan; gani, indi paglapason ang mga ini ukon pagbuhinan."
                },
                {
                    "number": 35,
                    "text": "Tan-awa, ako ang Alfa kag ang Omega, kag magakari ako sing madasig. Amen."
                }
            ]
        },
        "/study/scriptures/dc-testament/dc/69": {
            "uri": "/study/scriptures/dc-testament/dc/69",
            "title": "Doktrina kag mga Kasugtanan 69",
            "data_type": "chapter",
            "chapter_name": "Seksyon 69",
            "chapter_summary": [
                "1–2, Dapat updan ni John Whitmer si Oliver Cowdery sa Missouri; 3–8, Dapat man sia magwali kag magkolekta, magrekord, kag magsulat sang makasaysayan nga mga dokumento."
            ],
            "verses": [
                {
                    "number": 1,
                    "text": "Dungga ako, siling sang Ginuo nga inyo Dios, para sa kaayohan sang akon alagad nga si Oliver Cowdery. Indi kinaalam para sa akon nga isalig sa iya ang mga kasugoan kag ang kwarta nga iya pagadal-on sa duta sang Sion luwas kon may mag-upod sa iya nga matuod kag masaligan."
                },
                {
                    "number": 2,
                    "text": "Gani ako, nga Ginuo, nagasugo sa akon alagad nga si John Whitmer nga updan niya ang akon alagad nga si Oliver Cowdery;"
                },
                {
                    "number": 3,
                    "text": "Kag magapadayon man sia sa pagsulat kag paghimo sang kasaysayan sang tanan nga importante nga mga butang nga iya dapat mapanilagan kag mahibaloan parte sa akon simbahan;"
                },
                {
                    "number": 4,
                    "text": "Kag magabaton man sia sang laygay kag bulig halin sa akon alagad nga si Oliver Cowdery kag mga iban."
                },
                {
                    "number": 5,
                    "text": "Kag amo man, ang akon mga alagad nga nagalibot sa kalibutan dapat magpadala sa duta sang Sion sang mga pagsaysay sang pagtuman nila sang ila pagkatulugyanan;"
                },
                {
                    "number": 6,
                    "text": "Kay ang duta sang Sion mangin sentro kag lugar sa pagbaton kag paghimo sang tanan sining mga butang."
                },
                {
                    "number": 7,
                    "text": "Apang, palakta pirme ang akon alagad nga si John Whitmer halin sa isa ka lugar pakadto sa isa, kag halin sa isa ka simbahan pakadto sa isa agud nga mas mahapos sia nga makaangkon sang ihibalo—"
                },
                {
                    "number": 8,
                    "text": "Sa pagwali kag pagpaathag, pagsulat, pagkopya, pagpili, kag pag-angkon sang tanan nga butang nga para sa kaayohan sang simbahan, kag para sa henerasyon sang mga ulihing tubo nga magadalagko sa duta sang Sion, nga magapuyo diri ang tanan nga henerasyon tubtob sa wala’y katapusan. Amen."
                }
            ]
        },
        "/study/scriptures/dc-testament/dc/70": {
            "uri": "/study/scriptures/dc-testament/dc/70",
            "title": "Doktrina kag mga Kasugtanan 70",
            "data_type": "chapter",
            "chapter_name": "Seksyon 70",
            "chapter_summary": [
                "1–5, Ang mga tulugyanan ginpili nga magabantala sang mga rebelasyon; 6–13, Inang mga nagapangabudlay sa mga butang nga espirituhanon nagakaangay sang sohol; 14–18, Ang mga Santos dapat nga mangin patas sa mga butang nga dutan-on."
            ],
            "verses": [
                {
                    "number": 1,
                    "text": "Tan-awa kag dungga ninyo mga pumuluyo sang Sion, kag tanan kamo nga katawhan sang akon simbahan nga yara sa malayo, kag pamatii ang pulong sang Ginuo nga ginahatag ko sa akon alagad nga si Joseph Smith Jr., kag amo man sa akon alagad nga si Martin Harris, kag amo man sa akon alagad nga si Oliver Cowdery, kag amo man sa akon alagad nga si John Whitmer, kag amo man sa akon alagad nga si Sidney Rigdon, kag amo man sa akon alagad nga si William W. Phelps bilang kasugoan sa ila."
                },
                {
                    "number": 2,
                    "text": "Kay ginahatagan ko sila sang kasugoan; karon, dungga kag pamatii kay ini ang siling sang Ginuo sa ila—"
                },
                {
                    "number": 3,
                    "text": "Ako, nga Ginuo, nagpili sa ila, kag nag-ordin sa ila nga mangin mga tulugyanan sang mga rebelasyon kag mga kasugoan nga ginhatag ko sa ila, kag igahatag ko sa ila pagkatapos sini;"
                },
                {
                    "number": 4,
                    "text": "Kag ang pagsaysay sang pagtuman nila sining pagkatulugyanan pagapangayuon ko sa ila sa adlaw sang paghukom."
                },
                {
                    "number": 5,
                    "text": "Gani, ginhatag ko sa ila, kag amo ini ang ila buluhaton sa simbahan sang Dios, ang magdumala sang mga ini kag sing bisan ano nga mga butang parte sini, huo, kag sang mga benepisyo sini."
                },
                {
                    "number": 6,
                    "text": "Gani, isa ka kasugoan ang ginahatag ko sa ila nga indi nila ipahibalo ining mga butang sa simbahan ukon sa kalibutan;"
                },
                {
                    "number": 7,
                    "text": "Apang, kon nagabaton sila sing sobra sa kinahanglanon para sa ila mga panginahanglan kag ila mga luyag, ipahatag ini sa akon balay-talagoan;"
                },
                {
                    "number": 8,
                    "text": "Kag ipakonsagrar ang mga benepisyo sa mga pumuluyo sang Sion, kag sa ila mga henerasyon kon mangin mga manunubli sila suno sa mga layi sang ginharian."
                },
                {
                    "number": 9,
                    "text": "Tan-awa, ini ang ginapangayo sang Ginuo sa tagsa ka tawo sa pagtuman sang iya pagkatulugyanan bisan pa pareho nga ako, nga Ginuo, ang naghatag ukon magahatag sa bisan sin-o nga tawo pagkatapos sini."
                },
                {
                    "number": 10,
                    "text": "Kag tan-awa, wala sang makalikaw sa sining layi nga miyembro sang simbahan sang buhi nga Dios;"
                },
                {
                    "number": 11,
                    "text": "Huo, indi ang obispo, ukon ang representante nga nagadumala sang balay-talagoan sang Ginuo, ukon sia nga ginpili nga tulugyanan sing mga butang nga dutan-on."
                },
                {
                    "number": 12,
                    "text": "Sia nga ginpili sa pagdumala sing mga butang nga espirituhanon, ang amo man nagakaangay sang sohol, pareho man sinang ginpili nga tulugyanan nga magdumala sing mga butang nga dutan-on;"
                },
                {
                    "number": 13,
                    "text": "Huo, mas bugana pa gid gani nga ang amo nga kabuganaan mangin pila ka pilo sa ila paagi sa mga pagpahayag sang Espiritu."
                },
                {
                    "number": 14,
                    "text": "Apang, mangin patas kamo sa inyo mga butang nga dutan-on, kag indi ini paghimoa nga nagaduhaduha, indi gani pagapunggan ang kabuganaan sang mga pagpahayag sang Espiritu."
                },
                {
                    "number": 15,
                    "text": "Karon, ining kasugoan ginahatag ko sa akon mga alagad para sa ila benepisyo samtang buhi sila, para ipakita ang akon mga pagpakamaayo sa ila mga ulo, kag para padyaan ang ila katutum kag para sa ila seguridad;"
                },
                {
                    "number": 16,
                    "text": "Para sa pagkaon kag para sa biste; para sa panublion; para sa mga balay kag para sa mga duta sa ano man nga mga sirkumstansya nga ako, nga Ginuo, magapahamtang sa ila, kag kon sa diin nga ako, nga Ginuo, magapadala sa ila."
                },
                {
                    "number": 17,
                    "text": "Kay nangin tampad sila sa madamo nga butang, kag naghimo sing maayo kon wala sila nakasala."
                },
                {
                    "number": 18,
                    "text": "Tan-awa, ako, nga Ginuo, maluluy-on kag magapakamaayo sa ila, kag magasulod sila sa kalipay sining mga butang. Kag gani amo sini. Amen."
                }
            ]
        },
        "/study/scriptures/dc-testament/dc/71": {
            "uri": "/study/scriptures/dc-testament/dc/71",
            "title": "Doktrina kag mga Kasugtanan 71",
            "data_type": "chapter",
            "chapter_name": "Seksyon 71",
            "chapter_summary": [
                "1–4, Sanday Joseph Smith kag Sidney Rigdon ginpadala agud ibantala ang ebanghelyo; 5–11, Ang mga kaaway sang mga Santos mapaslawan."
            ],
            "verses": [
                {
                    "number": 1,
                    "text": "Tan-awa, ini ang siling sang Ginuo sa inyo Joseph Smith Jr. kag Sidney Rigdon, mga alagad ko, nga ang tion sa pagkamatuod nag-abot na nga kinahanglanon kag nagakaigo para sa akon nga buksan ninyo ang inyo mga baba sa pagbantala sang akon ebanghelyo, sang mga butang sang ginharian nga nagapaathag sang mga misteryo sini halin sa balaan nga mga kasulatan suno sa sinang bahin sang Espiritu kag gahum nga ihatag sa inyo suno sa akon pagbuot."
                },
                {
                    "number": 2,
                    "text": "Sa pagkamatuod ginasiling ko sa inyo, magbantala sa kalibutan sa mga rehiyon sa palibot, kag sa simbahan man sa pila ka tinion tubtob kon san-o nga ipahibalo sa inyo."
                },
                {
                    "number": 3,
                    "text": "Sa pagkamatuod isa ini ka misyon sa indi mahibaloan nga kalawigon nga ginahatag ko sa inyo."
                },
                {
                    "number": 4,
                    "text": "Gani, magpangabudlay kamo sa akon ulubasan. Magpanawagan sa mga pumuluyo sang duta, kag magsaksi, kag ihanda ang alagyan para sa magaabot nga mga kasugoan kag mga rebelasyon."
                },
                {
                    "number": 5,
                    "text": "Karon tan-awa, ini ang kaalam; kon sin-o man ang makabasa, ipahangop kag ipabaton man ini;"
                },
                {
                    "number": 6,
                    "text": "Kay sa iya nga nagabaton igahatag sing mas bugana, bisan pa ang gahum."
                },
                {
                    "number": 7,
                    "text": "Karon, paslawa ang inyo mga kaaway; magpanawagan sa ila nga makigbais sa inyo sa kadam-an pati sa inyo mga kaugalingon; kag kon tampad kamo makita sang tanan ang ila kahuy-anan."
                },
                {
                    "number": 8,
                    "text": "Karon, ipagwa sa ila ang ila mabakod nga mga rason batok sa Ginuo."
                },
                {
                    "number": 9,
                    "text": "Sa pagkamatuod, ini ang siling sang Ginuo sa inyo—wala sang armas nga ginhimo batok sa inyo ang magmadinalag-on;"
                },
                {
                    "number": 10,
                    "text": "Kag kon bisan sin-o nga tawo ang magbayaw sang iya tingug batok sa inyo mapaslawan sia sa akon kaugalingon nga natalana nga tion."
                },
                {
                    "number": 11,
                    "text": "Karon, tumana ang akon mga kasugoan; matuod kag masaligan ang mga ini. Kag gani amo sini/ Gani amo ini. Amen."
                }
            ]
        },
        "/study/scriptures/dc-testament/dc/72": {
            "uri": "/study/scriptures/dc-testament/dc/72",
            "title": "Doktrina kag mga Kasugtanan 72",
            "data_type": "chapter",
            "chapter_name": "Seksyon 72",
            "chapter_summary": [
                "1–8, Ang mga elder dapat maghatag sang pagsaysay sang ila pagkatulugyanan sa obispo; 9–15, Ang obispo magadumala sang balay-talagoan kag magatatap sang mga imol kag mga nagakinahanglan; 16–26, Ang mga obispo dapat magpamatuod sang pagkaangay sang mga elder."
            ],
            "verses": [
                {
                    "number": 1,
                    "text": "Dungga, kag pamatii ang tingug sang Ginuo, O kamo nga mga mataas nga pari sang akon simbahan nga nagtipon sang inyo mga kaugalingon, kon kay sin-o ginhatag ang ginharian kag gahum."
                },
                {
                    "number": 2,
                    "text": "Kay sa pagkamatuod ini ang siling sang Ginuo, kinahanglanon para sa akon nga magpili sing isa ka obispo para sa inyo ukon halin sa inyo para sa simbahan sa sining bahin sang ulubasan sang Ginuo."
                },
                {
                    "number": 3,
                    "text": "Kag sa pagkamatuod nangin maalam kamo sa sining butang kay ginapangayo sang Ginuo sa kamot sang tagsa ka tulugyanan nga maghatag sang pagsaysay sang iya pagkatulugyanan sa katuigan kag wala’y katapusan."
                },
                {
                    "number": 4,
                    "text": "Kay sia nga tampad kag maalam sa sini nga kabuhi ginakabig nga nagakaangay sa pagpanubli sang mga mansyon nga ginhanda sang akon Amay para sa iya."
                },
                {
                    "number": 5,
                    "text": "Sa pagkamatuod ginasiling ko sa inyo, ang mga elder sang simbahan sa sining bahin sang akon ulubasan magahatag sang pagsaysay sang ila pagkatulugyanan sa obispo nga pagapilion ko sa sining bahin sang akon ulubasan."
                },
                {
                    "number": 6,
                    "text": "Ining mga butang dapat nga nasulat, para ihatag sa obispo sa Sion."
                },
                {
                    "number": 7,
                    "text": "Kag igapahibalo ang tulumanon sang obispo paagi sa mga kasugoan nga nahatag, kag sa boto sang mga nagatambong sa komperensya."
                },
                {
                    "number": 8,
                    "text": "Kag karon, sa pagkamatuod ginasiling ko sa inyo, ang akon alagad nga si Newel K. Whitney amo ang tawo nga pagapilion kag pagaordinan sa sining gahum. Ini ang pagbuot sang Ginuo nga inyo Dios, inyo Manunubos. Kag gani amo sini. Amen."
                },
                {
                    "number": 9,
                    "text": "Ang pulong sang Ginuo nga dugang sa ginhatag nga layi nga nagapahibalo sang tulumanon sang gin-ordinan nga obispo sa simbahan sa sining bahin sang ulubasan, sa pagkamatuod amo ini—"
                },
                {
                    "number": 10,
                    "text": "Ang magdumala sang balay-talagoan sang Ginuo; ang magbaton sang mga pundo sang simbahan sa sining bahin sang ulubasan;"
                },
                {
                    "number": 11,
                    "text": "Ang magbaton sang pagsaysay sang pagkatulugyanan sang mga elder suno sa ginsugo antes; kag magbulig sa ila mga kinahanglanon, nga amo ang magabayad sinang ila mabaton sa malab-otan sang ila inugbayad;"
                },
                {
                    "number": 12,
                    "text": "Agud makonsagrar man ini sa kaayohan sang simbahan, para sa mga imol kag mga nagakinahanglan."
                },
                {
                    "number": 13,
                    "text": "Kag sia nga wala sang inugbayad, pagahimuon ang pagsaysay kag ihatag sa obispo sang Sion nga magabayad sang utang halin sinang igabutang sang Ginuo sa iya mga kamot."
                },
                {
                    "number": 14,
                    "text": "Kag ang mga pinangabudlayan sang mga tampad nga nagapangabudlay sa mga butang nga espirituhanon, sa pagpalapnag sang ebanghelyo kag sang mga butang sang ginharian para sa simbahan, kag para sa kalibutan, mangin kabayaran sang utang sa obispo sa Sion;"
                },
                {
                    "number": 15,
                    "text": "Gani, magahalin ini sa simbahan kay suno sa layi ang tagsa ka tawo nga nagakadto sa Sion kinahanglan magtugyan sang tanan nga butang sa atubang sang obispo sa Sion."
                },
                {
                    "number": 16,
                    "text": "Kag karon, sa pagkamatuod ginasiling ko sa inyo nga bangod ang tagsa ka elder sa sining bahin sang ulubasan kinahanglan nga maghatag sang pagsaysay sang iya pagkatulugyanan sa obispo sa sining bahin sang ulubasan—"
                },
                {
                    "number": 17,
                    "text": "Isa ka sertipiko halin sa hukom ukon obispo sa sining bahin sang ulubasan, pakadto sa obispo sa Sion, ang magapakita sa tagsa ka tawo nga nagakaangay, kag nagatuman sang tanan nga kinahanglanon para sa panublion, kag agud nga mabaton sia bilang isa ka maalam nga tulugyanan kag bilang isa ka tampad nga manugpangabudlay;"
                },
                {
                    "number": 18,
                    "text": "Indi gani indi sia pagbatonon sang obispo sang Sion."
                },
                {
                    "number": 19,
                    "text": "Kag karon, sa pagkamatuod ginasiling ko sa inyo, dapat irekomendar sang simbahan ukon mga simbahan sa diin sia nagapangabudlay ang tagsa ka elder nga maghatag sang pagsaysay sa obispo sang simbahan sa sining bahin sang ulubasan agud nga sia sa iya kaugalingon kag ang iya mga pagsaysay mabaton sa tanan nga butang."
                },
                {
                    "number": 20,
                    "text": "Kag sa liwat, ang akon mga alagad nga ginpili bilang mga tulugyanan sa mga butang parte sa mga sinulatan tuhoy sa akon simbahan may kinamatarong sa pagpangayo sang bulig sa obispo ukon mga obispo sa tanan nga butang—"
                },
                {
                    "number": 21,
                    "text": "Agud mabantala ang mga rebelasyon, kag mapalab-ot tubtob sa mga punta sang kalibutan; agud nga makakuha man sila sang mga pundo nga makabenepisyo sa simbahan sa tanan nga butang;"
                },
                {
                    "number": 22,
                    "text": "Agud sila man sa ila mga kaugalingon mabaton sa tanan nga butang, kag makabig bilang maalam nga mga tulugyanan."
                },
                {
                    "number": 23,
                    "text": "Kag karon, tan-awa, mangin ehemplo ini para sa tanan nga nagkalain-lain nga sanga sang akon simbahan sa diin man nga duta ang mga ini mapahamtang. Kag karon ginatapos ko ang akon mga ginapanghambal. Amen."
                },
                {
                    "number": 24,
                    "text": "Pila ka pulong nga dugang sa mga layi sang ginharian parte sa mga miyembro sang simbahan—sila nga ginpili paagi sa Balaan nga Espiritu nga magkadto sa Sion, kag sila nga may oportunidad nga magkadto sa Sion—"
                },
                {
                    "number": 25,
                    "text": "Padal-a sila sa obispo sing isa ka sertipiko halin sa tatlo ka elder sang simbahan, ukon isa ka sertipiko halin sa obispo;"
                },
                {
                    "number": 26,
                    "text": "Indi gani sia nga magakadto sa duta sang Sion indi pagkabigon bilang maalam nga tulugyanan. Isa man ini ka ehemplo. Amen."
                }
            ]
        },
        "/study/scriptures/dc-testament/dc/73": {
            "uri": "/study/scriptures/dc-testament/dc/73",
            "title": "Doktrina kag mga Kasugtanan 73",
            "data_type": "chapter",
            "chapter_name": "Seksyon 73",
            "chapter_summary": [
                "1–2, Ang mga elder dapat magpadayon sa pagwali; 3–6, Sanday Joseph Smith kag Sidney Rigdon dapat magpadayon sa paglubad sang Biblia tubtob nga matapos ini."
            ],
            "verses": [
                {
                    "number": 1,
                    "text": "Kay sa pagkamatuod, ini ang siling sang Ginuo, kinahanglanon para sa akon nga dapat sila magpadayon sa pagwali sang ebanghelyo, kag sa paglaygay sa mga simbahan sa mga rehiyon sa palibot tubtob sa komperensya;"
                },
                {
                    "number": 2,
                    "text": "Kag dayon, tan-awa, paagi sa boto sang mga nagatambong sa komperensya ipahibalo sa ila ang ila lain-lain nga misyon."
                },
                {
                    "number": 3,
                    "text": "Karon, sa pagkamatuod ginasiling ko sa inyo Joseph Smith Jr. kag Sidney Rigdon, mga alagad ko, ako nga Ginuo nagasiling, kinahanglanon nga maglubad kamo liwat;"
                },
                {
                    "number": 4,
                    "text": "Kag, sa bagay nga mahimo ini, magwali sa mga rehiyon sa palibot tubtob sa komperensya; kag pagkatapos sina kinahanglanon nga magpadayon sa buluhaton sang paglubad tubtob nga matapos ini."
                },
                {
                    "number": 5,
                    "text": "Kag mangin sulundan ini sa mga elder tubtob nga makabaton sila sing dugang nga ihibalo suno sa nasulat."
                },
                {
                    "number": 6,
                    "text": "Karon indi na ako magpahayag sing dugang pa sa inyo sa sini nga tion. Wagkosi ang inyo mga balikawang kag mangin but-anan. Kag gani amo sini. Amen."
                }
            ]
        }
    }
}