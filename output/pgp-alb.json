{
    "title": "Perla me Vlerë të Madhe",
    "uri": "/study/scriptures/pgp",
    "structure": [
        {
            "type": "content",
            "title": "faqja e titullit",
            "uri": "/study/scriptures/pgp/title-page"
        },
        {
            "type": "content",
            "title": "Parathënia",
            "uri": "/study/scriptures/pgp/introduction"
        },
        {
            "type": "section",
            "title": "Moisiu",
            "entries": [
                {
                    "type": "content",
                    "title": "Moisiu 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "Moisiu 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "Moisiu 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "Moisiu 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "Moisiu 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "Moisiu 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "Moisiu 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "Moisiu 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "Abrahami",
            "entries": [
                {
                    "type": "content",
                    "title": "Abrahami 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "Abrahami 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "Abrahami 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "Abrahami 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "Abrahami 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "Faksimile&nbsp;1",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "Faksimile&nbsp;2",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "Faksimile&nbsp;3",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "Joseph Smith—Mateu",
            "uri": "/study/scriptures/pgp/js-m/1"
        },
        {
            "type": "content",
            "title": "Joseph Smith—Historia",
            "uri": "/study/scriptures/pgp/js-h/1"
        },
        {
            "type": "content",
            "title": "Nenet e Besimit",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "faqja e titullit",
            "data_type": "chapter",
            "book_title": "Perla me Vlerë të Madhe",
            "subtitle": [
                "Përzgjedhje nga Zbulesat, Përkthimet dhe Rrëfimet e Joseph Smith-it, Profeti, Shikuesi dhe Zbuluesi i Parë i Kishës së Jezu Krishtit të Shenjtorëve të Ditëve të Mëvonshme"
            ],
            "text": [
                "Botuar nga Kisha e Jezu Krishtit e Shenjtorëve të Ditëve të Mëvonshme",
                "Salt Lake City, Utah, U.S.A.",
                "© 2004 nga Intellectual Reserve, Inc.",
                "Të gjitha të drejtat rezervohen",
                "Shtypur në Gjermani 3/2005",
                "19932004",
                "Translation of the Book of Mormon, Doctrine and Covenants, and Pearl of Great Price",
                "Albanian"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "Parathënia",
            "data_type": "chapter",
            "book_title": "Parathënia",
            "text": [
                "Perla me Vlerë të Madhe është një zgjedhje e materialeve të rëndësishme lidhur me shumë aspekte domethënëse të besimit dhe doktrinës së Kishës së Jezu Krishtit të Shenjtorëve të Ditëve të Mëvonshme. Këto pjesë u shkruan nga Profeti Joseph Smith dhe u botuan në periodikët e Kishës në kohën e tij.",
                "Përmbledhja e parë e materialeve që mbanin titullin Perla me Vlerë të Madhe, u bë në 1851-in nga Plaku Franklin D. Richards, në atë kohë anëtar i Këshillit të të Dymbëdhjetëve dhe president i Misionit Britanik. Qëllimi i saj ishte t’i bënte të përdorshme më me lehtësi disa artikuj të rëndësishëm që kishin patur qarkullim të kufizuar në kohën e Joseph Smith-it. Ndërsa anëtarësia e Kishës rritej në Europë dhe Amerikë, ishte e nevojshme të viheshin në dispozicion këto materiale. Perla me Vlerë të Madhe pati përdorim të gjerë dhe si pasojë u bë një vepër standarde e Kishës me anë të vendimit të Presidencisë së Parë dhe të konferencës së përgjithshme në Salt Lake City më 10 tetor 1880.",
                "Disa rishikime i janë bërë përmbajtjes, kur nevojat e Kishës e kanë kërkuar. Më 1878 pjesë të Librit të Moisiut, që nuk përmbaheshin në botimin e parë, u shtuan. Më 1902 pjesë të caktuara të Perlës me Vlerë të Madhe, që përsërisnin material të botuar gjithashtu në Doktrina e Besëlidhje, u hoqën. Rregullime në kapituj dhe vargje, me shënime në fund të faqes, u bënë më 1902. Botimi i parë në faqe dykolonëshe, me indeks, ishte më 1921. Asnjë ndryshim tjetër nuk u bë deri në prill 1976, kur dy pjesë të zbulesës u shtuan. Më 1979 këto dy pjesë u hoqën nga Perla me Vlerë të Madhe dhe u vendosën në Doktrina e Besëlidhje, ku ato shfaqen tani si seksionet 137 dhe 138. Në botimin e tanishëm janë bërë disa ndryshime për ta sjellë tekstin në përputhje me dokumente të mëparshme.",
                "Më poshtë është një parathënie e shkurtër për të paraqitur përmbajtjen:",
                "Përzgjedhje nga Libri i Moisiut. Një pjesë e shkëputur nga libri i Zanafillës, në përkthimin e Biblës nga Joseph Smith-i, të cilin ai e filloi në qershor 1830 (History of the Church [Historia e Kishës], 1:98–101, 131–139).",
                "Libri i Abrahamit. Një përkthim i disa papiruseve egjiptiane, të cilat ranë në duart e Joseph Smith-it më 1835, që përmbajnë shkrime të patriarkut Abraham. Përkthimi u botua si seri në Times and Seasons, duke filluar më 1 mars 1842, në Nauvoo, Illinois (History of the Church, 4:519–534).",
                "Joseph Smith—Mateu. Një pjesë e shkëputur nga dëshmia e Mateut në përkthimin e Biblës nga Joseph Smith-i (shih Doktrina e Besëlidhje 45:60–61 për urdhërin hyjnor për të filluar përkthimin e Dhjatës së Re).",
                "Joseph Smith—Historia. Pjesë të shkëputura nga dëshmia dhe historia zyrtare e Joseph Smith-it, të cilat ai i përgatiti më 1838 dhe që u botuan si seri në Times and Seasons në Nauvoo, Illinois, duke filluar më 15 mars 1842 (History of the Church, 1:1–44).",
                "Nenet e Besimit të Kishës së Jezu Krishtit të Shenjtorëve të Ditëve të Mëvonshme. Një deklaratë nga Joseph Smith-i, e botuar në Times and Seasons më 1 mars 1842, e shoqëruar me një histori të shkurtër të Kishës, e cila njihej zakonisht si Letra e Wentworth-it (History of the Church, 4:535–541)."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "Moisiu 1",
            "data_type": "chapter",
            "chapter_name": "Kapitulli 1",
            "chapter_summary": [
                "Perëndia i zbulohet Moisiut—Moisiu shpërfytyrohet—Ai përballet me Satanin—Moisiu sheh shumë botë të banuara—Botë pa numër u krijuan nga Biri—Vepra dhe lavdia e Perëndisë është të bëjë të ndodhë pavdekësia dhe jeta e përjetshme e njeriut."
            ],
            "book_title": "Përzgjedhje nga Libri i Moisiut",
            "subtitle": [
                "(Qershor 1830)"
            ],
            "verses": [
                {
                    "number": 1,
                    "text": "Fjalët e Perëndisë, të cilat ai ia tha Moisiut në një kohë kur Moisiu u çua në një mal tepër të lartë,"
                },
                {
                    "number": 2,
                    "text": "Dhe ai pa Perëndinë ballë për ballë e foli me të dhe lavdia e Perëndisë ishte mbi Moisiun; prandaj Moisiu mundi ta duronte praninë e tij."
                },
                {
                    "number": 3,
                    "text": "Dhe Perëndia i foli Moisiut, duke thënë: Vër re, unë jam Zoti, Perëndia i Plotfuqishëm, dhe i Pafundëm është emri im; sepse unë jam pa fillim të ditëve ose fund të viteve; dhe a nuk është kjo e pafundme?"
                },
                {
                    "number": 4,
                    "text": "Dhe, vër re, ti je biri im; si rrjedhim, shih dhe unë do të të tregoj punën e duarve të mia; por jo të gjithën, sepse veprat e mia janë pa fund dhe gjithashtu fjalët e mia, sepse ato kurrë s’pushojnë."
                },
                {
                    "number": 5,
                    "text": "Si rrjedhim, askush nuk mund t’i shohë të gjitha veprat e mia, përveç atij që sheh të gjithë lavdinë time; dhe askush nuk mund ta shohë të gjithë lavdinë time dhe më pas të mbetet në mish mbi tokë."
                },
                {
                    "number": 6,
                    "text": "Dhe unë kam një punë për ty, Moisi, biri im; dhe ti je në ngjashmërinë e të Vetëmlindurit tim; dhe i Vetëmlinduri im është dhe do të jetë Shpëtimtari, sepse ai është plot hir dhe të vërtetë; por nuk ka Perëndi përveç meje dhe të gjitha gjërat janë të pranishme në mua, sepse unë i di të gjitha ato."
                },
                {
                    "number": 7,
                    "text": "Dhe tani, vër re, këtë gjë të vetme unë të tregoj ty, Moisi, biri im, sepse ti je në botë dhe tani unë ta tregoj atë ty."
                },
                {
                    "number": 8,
                    "text": "Dhe ndodhi që Moisiu pa dhe vuri re botën në të cilën ai u krijua; dhe Moisiu vuri re botën dhe skajet e saj dhe gjithë fëmijët e njerëzve që janë e që u krijuan; për këtë ai u mahnit dhe u çudit shumë."
                },
                {
                    "number": 9,
                    "text": "Dhe prania e Perëndisë u largua nga Moisiu, kështu që lavdia e tij nuk ishte mbi Moisiun; dhe Moisiu u la vetëm. Dhe ndërsa u la vetëm, ai ra përtokë."
                },
                {
                    "number": 10,
                    "text": "Dhe ndodhi që ishte për hapësirën e shumë orëve përpara se Moisiu mori përsëri forcën e tij natyrore të një njeriu; dhe ai tha me vete: Tani, për këtë shkak, unë e di se njeriu është një hiç, gjë të cilën kurrë nuk e kisha menduar më parë."
                },
                {
                    "number": 11,
                    "text": "Por tani sytë e mi kanë parë Perëndinë; por jo sytë e mi natyrorë, por sytë e mi shpirtërorë, sepse sytë e mi natyrorë nuk mund të kishin parë; sepse do të isha tharë dhe do të kisha vdekur në prani të tij; por lavdia e tij ishte mbi mua; dhe unë pashë fytyrën e tij, sepse isha shpërfytyruar përpara tij."
                },
                {
                    "number": 12,
                    "text": "Dhe ndodhi që kur Moisiu i kishte thënë këto fjalë, vini re, Satani erdhi ta tundonte, duke thënë: Moisi, biri i njeriut, adhuromë mua."
                },
                {
                    "number": 13,
                    "text": "Dhe ndodhi që Moisiu hodhi vështrimin mbi Satanin dhe tha: Kush je ti? Sepse, vër re, unë jam një bir i Perëndisë, në ngjashmërinë e të Vetëmlindurit të tij; dhe ku është lavdia jote, që unë të të adhuroj ty?"
                },
                {
                    "number": 14,
                    "text": "Sepse vër re, unë nuk mund ta hidhja vështrimin mbi Perëndinë, veç nëse lavdia e tij të vinte mbi mua dhe unë të shpërfytyrohesha përpara tij. Por unë mund të të shoh ty në njeriun e natyrshëm. Nuk është kështu, sigurisht?"
                },
                {
                    "number": 15,
                    "text": "Bekuar qoftë emri i Perëndisë tim, sepse Shpirti i tij nuk është larguar tërësisht prej meje, ose përndryshe ku është lavdia jote, sepse ajo është errësirë për mua? Dhe unë mund të gjykoj midis teje dhe Perëndisë; sepse Perëndia më tha: Adhuro Perëndinë, sepse vetëm atij do t’i shërbesh."
                },
                {
                    "number": 16,
                    "text": "Largohu këtej, Satan; mos më mashtro; sepse Perëndia më tha: Ti je sipas ngjashmërisë së të Vetëmlindurit tim."
                },
                {
                    "number": 17,
                    "text": "Dhe ai gjithashtu më dha urdhërime, kur më thirri prej shkurres që digjej, duke thënë: Thirri Perëndisë në emër të të Vetëmlindurit tim dhe adhuromë mua."
                },
                {
                    "number": 18,
                    "text": "Dhe përsëri Moisiu tha: Unë nuk do të pushoj së thirruri Perëndisë, kam gjëra të tjera për t’i kërkuar atij: sepse lavdia e tij ka qenë mbi mua, prandaj unë mund të gjykoj midis tij dhe teje. Ik që këtu, Satan."
                },
                {
                    "number": 19,
                    "text": "Dhe tani, kur Moisiu i kishte thënë këto fjalë, Satani bërtiti me zë të lartë e ulëriu mbi tokë dhe urdhëroi, duke thënë: Unë jam i Vetëmlinduri, adhuromë mua."
                },
                {
                    "number": 20,
                    "text": "Dhe ndodhi që Moisiu filloi të ketë shumë frikë; dhe ndërsa filloi të kishte frikë, ai pa hidhësinë e ferrit. Megjithatë, duke i bërë thirrje Perëndisë, ai mori forcë dhe urdhëroi, duke thënë: Largohu prej meje, Satan, sepse vetëm këtë Perëndi unë do ta adhuroj, i cili është Perëndia i lavdisë."
                },
                {
                    "number": 21,
                    "text": "Dhe tani Satani filloi të dridhej dhe toka u tund; dhe Moisiu mori forcë dhe i thirri Perëndisë, duke thënë: Në emër të të Vetëmlindurit, largohu prej këtej, Satan."
                },
                {
                    "number": 22,
                    "text": "Dhe ndodhi që Satani bërtiti me zë të lartë, me kuje dhe duke vajtuar e duke kërcëllitur dhëmbët; dhe ai u largua prej andej, madje nga prania e Moisiut, sa ai nuk e pa më."
                },
                {
                    "number": 23,
                    "text": "Dhe tani, për këtë gjë Moisiu dha dëshmi; por për shkak të ligësisë ajo nuk është patur mes fëmijëve të njerëzve."
                },
                {
                    "number": 24,
                    "text": "Dhe ndodhi që, kur Satani ishte larguar nga prania e Moisiut, Moisiu ngriti sytë drejt qiellit, duke qenë i mbushur me Frymën e Shenjtë, e cila jep dëshmi për Atin dhe Birin;"
                },
                {
                    "number": 25,
                    "text": "Dhe duke thirrur emrin e Perëndisë, ai vuri re lavdinë e tij përsëri, sepse ajo ishte mbi të; dhe ai dëgjoi një zë, duke thënë: Bekuar je ti, Moisi, sepse unë, i Plotfuqishmi, të kam zgjedhur dhe ti do të bëhesh më i fortë se shumë ujëra; sepse ato do t’i binden urdhërit tënd sikur ti të ishe Perëndia."
                },
                {
                    "number": 26,
                    "text": "Dhe ja, unë jam me ty, madje deri në fund të ditëve të tua; sepse ti do ta çlirosh popullin tim nga skllavëria, madje Izraelin, të zgjedhurin tim."
                },
                {
                    "number": 27,
                    "text": "Dhe ndodhi që, ndërsa zëri po fliste akoma, Moisiu hodhi sytë e pa tokën, po, madje të gjithën; dhe nuk kishte asnjë pjesëz të saj që ai s’e pa, duke e dalluar atë me anë të Shpirtit të Perëndisë."
                },
                {
                    "number": 28,
                    "text": "Dhe ai vuri re gjithashtu banorët e saj, dhe nuk pati asnjë shpirt që ai s’e pa; dhe ai i dalloi ata me anë të Shpirtit të Perëndisë; dhe moritë e tyre ishin të shumta, madje të panumërueshme, sikurse rëra në breg të detit."
                },
                {
                    "number": 29,
                    "text": "Dhe ai pa shumë vende; dhe secili vend u quajt tokë dhe pati banorë mbi faqen e saj."
                },
                {
                    "number": 30,
                    "text": "Dhe ndodhi që Moisiu i thirri Perëndisë, duke thënë: Më trego, të lutem, përse këto gjëra janë kështu dhe me çfarë i bëre ato?"
                },
                {
                    "number": 31,
                    "text": "Dhe vini re, lavdia e Zotit ishte mbi Moisiun, kështu që Moisiu qëndroi në praninë e Perëndisë dhe foli me të ballë për ballë. Dhe Zoti Perëndi i tha Moisiut: Për qëllimin tim i kam bërë këto gjëra. Këtu është urtësia dhe ajo mbetet në mua."
                },
                {
                    "number": 32,
                    "text": "Dhe me anë të fjalës së fuqisë sime, i kam krijuar ato, që është Biri im i Vetëmlindur, që është plot hir dhe të vërtetë."
                },
                {
                    "number": 33,
                    "text": "Dhe botë pa numër kam krijuar; dhe unë gjithashtu i krijova ato për qëllimin tim; dhe me anë të Birit i krijova ato, që është i Vetëmlinduri im."
                },
                {
                    "number": 34,
                    "text": "Dhe njeriun e parë të të gjithë njerëzve e kam quajtur Adam, që është shumë."
                },
                {
                    "number": 35,
                    "text": "Por vetëm një rrëfim të kësaj toke dhe të banorëve të saj, të jap ty. Sepse, vër re, ka shumë botë që janë shkatërruar me anë të fjalës së fuqisë sime. Dhe ka shumë që qëndrojnë tani, dhe të panumërueshme janë ato për njeriun; por të gjitha gjërat numërohen prej meje, sepse ato janë të miat dhe unë i njoh ato."
                },
                {
                    "number": 36,
                    "text": "Dhe ndodhi që Moisiu i foli Zotit, duke thënë: Ji i mëshirshëm për shërbëtorin tënd, O Perëndi, dhe më trego lidhur me këtë tokë dhe banorët e saj, dhe gjithashtu qiejt, dhe atëherë shërbëtori yt do të jetë i kënaqur."
                },
                {
                    "number": 37,
                    "text": "Dhe Zoti Perëndi i foli Moisiut, duke thënë: Qiejt, ata janë shumë dhe nuk mund të numërohen prej njeriut; por ata numërohen prej meje, sepse janë të mitë."
                },
                {
                    "number": 38,
                    "text": "Dhe ndërsa një tokë do të shkatërrohet dhe qiejt e saj, madje kështu do të vijë një tjetër; dhe nuk ka fund për veprat e mia, as për fjalët e mia."
                },
                {
                    "number": 39,
                    "text": "Sepse, vër re, kjo është vepra ime dhe lavdia ime—të bëj të ndodhë pavdekësia dhe jeta e përjetshme e njeriut."
                },
                {
                    "number": 40,
                    "text": "Dhe tani, Moisi, biri im, unë do të të flas lidhur me këtë tokë mbi të cilën ti qëndron; dhe ti do t’i shkruash gjërat që unë do të flas."
                },
                {
                    "number": 41,
                    "text": "Dhe në një ditë kur fëmijët e njerëzve do t’i vlerësojnë fjalët e mia si hiç dhe t’i heqin shumë prej tyre nga libri që ti do të shkruash, vër re, unë do të ngre një tjetër si ty; dhe ato do të kihen përsëri mes fëmijëve të njerëzve—mes gjithë atyre që do të besojnë."
                },
                {
                    "number": 42,
                    "text": "(Këto fjalë iu thanë Moisiut në mal, emri i të cilit nuk do të bëhet i njohur mes fëmijëve të njerëzve. Dhe tani ato ju fliten juve. Mos ia tregoni askujt ato, përveç atyre që besojnë. Madje kështu. Amen.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "Moisiu 2",
            "data_type": "chapter",
            "chapter_name": "Kapitulli 2",
            "chapter_summary": [
                "Perëndia krijon qiejt dhe tokën—Gjithë format e jetës krijohen—Perëndia bën njeriun dhe i jep atij sundim mbi gjithçka tjetër."
            ],
            "subtitle": [
                "(Qershor–tetor 1830)"
            ],
            "verses": [
                {
                    "number": 1,
                    "text": "Dhe ndodhi që Zoti i foli Moisiut, duke thënë: Vër re, unë të zbuloj ty lidhur me këtë qiell dhe këtë tokë; shkruaji fjalët që unë flas. Unë jam Fillimi dhe Mbarimi, Perëndia i Plotfuqishëm; me anë të të Vetëmlindurit tim i krijova këto gjëra; po, në fillim krijova qiellin dhe tokën mbi të cilën ti qëndron."
                },
                {
                    "number": 2,
                    "text": "Dhe toka ishte pa trajtë dhe e zbrazët; dhe unë bëra që errësira të vinte mbi faqen e thellësisë; dhe Shpirti im lëvizte mbi faqen e ujit; sepse unë jam Perëndia."
                },
                {
                    "number": 3,
                    "text": "Dhe unë, Perëndia, thashë: Le të ketë dritë; dhe pati dritë."
                },
                {
                    "number": 4,
                    "text": "Dhe unë, Perëndia, e pashë dritën; dhe ajo dritë ishte e mirë. Dhe unë, Perëndia, e ndava dritën nga errësira."
                },
                {
                    "number": 5,
                    "text": "Dhe unë, Perëndia, e quajta dritën Ditë; dhe errësirën, unë e quajta Natë; dhe këtë e bëra me anë të fjalës së fuqisë sime, dhe u bë siç thashë unë; dhe mbrëmja dhe mëngjesi ishin dita e parë."
                },
                {
                    "number": 6,
                    "text": "Dhe përsëri, unë, Perëndia, thashë: Le të ketë një kupë qiellore në mes të ujit, dhe kështu u bë, madje siç thashë unë; dhe unë thashë: Le të ndajë ajo ujërat nga ujërat; dhe ajo u bë;"
                },
                {
                    "number": 7,
                    "text": "Dhe unë, Perëndia, e bëra kupën qiellore dhe i ndava ujërat, po, ujërat e mëdha nën kupën qiellore nga ujërat që ishin mbi kupën qiellore, dhe kështu u bë, madje siç thashë unë."
                },
                {
                    "number": 8,
                    "text": "Dhe unë, Perëndia, e quajta kupën qiellore Qiell; dhe mbrëmja dhe mëngjesi ishin dita e dytë."
                },
                {
                    "number": 9,
                    "text": "Dhe unë, Perëndia, thashë: Le të mblidhen ujërat nën qiell së bashku në një vend, dhe kështu u bë; dhe unë, Perëndia, thashë: Le të ketë terë; dhe kështu u bë."
                },
                {
                    "number": 10,
                    "text": "Dhe unë, Perëndia, e quajta terën Tokë; dhe mbledhjen së bashku të ujërave e quajta Det; dhe unë, Perëndia, pashë që të gjitha gjërat që kisha bërë, ishin të mira."
                },
                {
                    "number": 11,
                    "text": "Dhe unë, Perëndia, thashë: Le të sjellë toka bar, bimët të japin farë, pemët frutore të prodhojnë fruta, sipas llojit të tyre, dhe pemët të prodhojnë fruta, farat e të cilave do të ishin vetë mbi tokë dhe ishte kështu, madje siç thashë unë."
                },
                {
                    "number": 12,
                    "text": "Dhe toka solli bar, çdo bimë duke prodhuar farë sipas llojit të saj, dhe pema duke prodhuar fruta, farat e të cilëve do të ishin në vetvete, sipas llojit të saj; dhe unë, Perëndia, pashë se të gjitha gjërat që kisha bërë, ishin të mira;"
                },
                {
                    "number": 13,
                    "text": "Dhe mbrëmja dhe mëngjesi ishin dita e tretë."
                },
                {
                    "number": 14,
                    "text": "Dhe unë, Perëndia, thashë: Le të ketë drita në kupën e qiellit, për ta ndarë ditën nga nata, dhe le të jenë ato për shenja dhe për stinë, dhe për ditë, dhe për vite;"
                },
                {
                    "number": 15,
                    "text": "Dhe le të jenë ato për drita në kupën e qiellit, për të dhënë dritë mbi tokë; dhe kështu u bë."
                },
                {
                    "number": 16,
                    "text": "Dhe unë, Perëndia, bëra dy drita të mëdha; dritën më të madhe për të sunduar ditën dhe dritën më të vogël për të sunduar natën, dhe drita më e madhe ishte dielli dhe drita më e vogël ishte hëna; dhe yjet gjithashtu u bënë, madje sipas fjalës sime."
                },
                {
                    "number": 17,
                    "text": "Dhe unë, Perëndia, i vendosa ato në kupën e qiellit për t’i dhënë dritë tokës,"
                },
                {
                    "number": 18,
                    "text": "Dhe diellin për të sunduar mbi ditën dhe hënën për të sunduar mbi natën dhe për ta ndarë dritën nga errësira; dhe unë, Perëndia, pashë se të gjitha gjërat që kisha bërë, ishin të mira;"
                },
                {
                    "number": 19,
                    "text": "Dhe mbrëmja dhe mëngjesi ishin dita e katërt."
                },
                {
                    "number": 20,
                    "text": "Dhe unë, Perëndia, thashë: Le të sjellin ujërat me bollëk krijesa të lëvizshme që kanë jetë, dhe shpendë që mund të fluturojnë mbi tokë në kupën e hapur të qiellit."
                },
                {
                    "number": 21,
                    "text": "Dhe unë, Perëndia, krijova balenat e mëdha dhe çdo krijesë të gjallë që lëviz, të cilat ujërat i sollën me shumicë, sipas llojit të tyre, dhe çdo shpend me krahë sipas llojit të tij; dhe unë, Perëndia, pashë se të gjitha gjërat që kisha krijuar, ishin të mira."
                },
                {
                    "number": 22,
                    "text": "Dhe unë, Perëndia, i bekova ato, duke thënë: Jini të frytshëm dhe shumëzohuni e mbushini ujërat e detit; dhe shpendët le të shumohen në tokë;"
                },
                {
                    "number": 23,
                    "text": "Dhe mbrëmja dhe mëngjesi ishin dita e pestë."
                },
                {
                    "number": 24,
                    "text": "Dhe unë, Perëndia, thashë: Le ta sjellë toka krijesën e gjallë sipas llojit të saj, gjedhët dhe rrëshqanorët, dhe egërsirat e tokës sipas llojit të tyre, e kështu u bë;"
                },
                {
                    "number": 25,
                    "text": "Dhe unë, Perëndia, i bëra egërsirat e tokës sipas llojit të tyre dhe gjedhët sipas llojit të tyre, dhe të gjithë rrëshqanorët e tokës sipas llojit të saj; dhe unë, Perëndia, pashë se të gjitha këto gjëra ishin të mira."
                },
                {
                    "number": 26,
                    "text": "Dhe unë, Perëndia, i thashë të Vetëmlindurit tim, që ishte me mua që nga fillimi: Le ta bëjmë njeriun sipas shëmbëlltyrës sonë, sipas ngjashmërisë sonë; dhe kështu u bë. Dhe unë, Perëndia, thashë: Le të kenë ata sundim mbi peshqit e detit dhe mbi shpendët e ajrit, dhe mbi gjedhët, dhe mbi gjithë tokën, dhe mbi çdo rrëshqanor që zvarritet mbi tokë."
                },
                {
                    "number": 27,
                    "text": "Dhe unë, Perëndia, e krijova njeriun sipas shëmbëlltyrës sime, sipas shëmbëlltyrës së të Vetëmlindurit tim e krijova atë; mashkull dhe femër i krijova ata."
                },
                {
                    "number": 28,
                    "text": "Dhe unë, Perëndia, i bekova dhe u thashë atyre: Jini të frytshëm dhe shumëzohuni e mbushni tokën dhe nënshtrojeni atë, dhe kini sundim mbi peshqit e detit, dhe mbi shpendët e ajrit, dhe mbi çdo gjallesë që lëviz mbi tokë."
                },
                {
                    "number": 29,
                    "text": "Dhe unë, Perëndia, i thashë njeriut: Vër re, unë të kam dhënë çdo bimë që jep farë, që është mbi faqen e tërë tokës, dhe çdo pemë në të cilën do të jetë fruti i një peme që prodhon farë; ty do të të jetë për ushqim."
                },
                {
                    "number": 30,
                    "text": "Dhe çdo egërsire të tokës dhe çdo shpendi të ajrit, dhe gjithçkaje që zvarritet mbi tokë, kudo ku unë dhuroj jetë, do t’i jepet çdo bimë e pastër për ushqim; dhe kështu u bë, madje siç fola unë."
                },
                {
                    "number": 31,
                    "text": "Dhe unë, Perëndia, pashë gjithçka që kisha bërë dhe, vini re, të gjitha gjërat që i kisha bërë, ishin të mira; dhe mbrëmja dhe mëngjesi ishin dita e gjashtë."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "Moisiu 3",
            "data_type": "chapter",
            "chapter_name": "Kapitulli 3",
            "chapter_summary": [
                "Perëndia i krijoi të gjitha gjërat shpirtërisht përpara se ato të ishin në mënyrë të natyrshme mbi tokë—Ai e krijoi njeriun, mishin e parë, mbi tokë—Gruaja është një ndihmëse e përshtatshme për burrin."
            ],
            "subtitle": [
                "(Qershor–tetor 1830)"
            ],
            "verses": [
                {
                    "number": 1,
                    "text": "Kështu qielli dhe toka përfunduan dhe tërë ushtria e tyre."
                },
                {
                    "number": 2,
                    "text": "Dhe në ditën e shtatë unë, Perëndia, e përfundova veprën time dhe të gjitha gjërat që i kisha bërë; dhe u çlodha në ditën e shtatë nga gjithë vepra ime dhe të gjitha gjërat që kisha bërë, u mbaruan dhe unë, Perëndia, pashë se ato ishin të mira;"
                },
                {
                    "number": 3,
                    "text": "Dhe unë, Perëndia, e bekova ditën e shtatë dhe e shenjtërova atë; ngaqë në të isha çlodhur nga gjithë vepra ime të cilën unë, Perëndia, e kisha krijuar dhe bërë."
                },
                {
                    "number": 4,
                    "text": "Dhe tani, vini re, unë të them se këto janë brezat e qiellit dhe të tokës, kur ata u krijuan, në ditën që unë, Zoti Perëndi, bëra qiellin dhe tokën,"
                },
                {
                    "number": 5,
                    "text": "Dhe çdo bimë të fushës përpara se të ishte në tokë, dhe çdo barishte të fushës përpara se të rritej. Sepse unë, Zoti Perëndi, i krijova të gjitha gjërat, për të cilat kam folur, shpirtërisht, përpara se ato të ishin në mënyrë të natyrshme mbi faqen e tokës. Sepse unë, Zoti Perëndi, nuk kisha bërë të binte shi mbi faqen e tokës. Dhe unë, Zoti Perëndi, i kisha krijuar të gjithë fëmijët e njerëzve; dhe ende jo një njeri që të lëronte tokën; sepse në qiell i krijova ata dhe nuk kishte ende mish mbi tokë, as në ujë, as në ajër;"
                },
                {
                    "number": 6,
                    "text": "Por unë, Zoti Perëndi, fola dhe u ngrit avull nga toka dhe ujiti tërë faqen e tokës."
                },
                {
                    "number": 7,
                    "text": "Dhe unë, Zoti Perëndi, formova burrin nga pluhuri i tokës dhe i fryva në vrimat e hundës frymën e jetës; dhe burri u bë një qenie e gjallë, mishi i parë mbi tokë, njeriu i parë gjithashtu; megjithatë, të gjitha gjërat u krijuan më përpara; por shpirtërisht u krijuan dhe u bënë ato sipas fjalës sime."
                },
                {
                    "number": 8,
                    "text": "Dhe unë, Zoti Perëndi, mbolla një kopsht në lindje të Edenit dhe atje vendosa njeriun që kisha formuar."
                },
                {
                    "number": 9,
                    "text": "Dhe nga toka bëra unë, Zoti Perëndi, të rritej çdo pemë, në mënyrë të natyrshme, që është e këndshme për shikimin e njeriut; dhe njeriu mund ta shihte atë. Dhe ajo u bë gjithashtu një shpirt i gjallë. Sepse ishte shpirtërore në ditën që unë e krijova; sepse mbetet në sferën që unë, Perëndia, e krijova, po, madje të gjitha gjërat që i përgatita për përdorimin e njeriut; dhe njeriu e pa se ishte e mirë për ushqim. Dhe unë, Zoti Perëndi, mbolla gjithashtu pemën e jetës në mes të kopshtit dhe gjithashtu pemën e njohjes të së mirës dhe të së keqes."
                },
                {
                    "number": 10,
                    "text": "Dhe unë, Zoti Perëndi, bëra një lumë të dalë nga Edeni për ta ujitur kopshtin; dhe nga ai u nis dhe u nda në katër degë."
                },
                {
                    "number": 11,
                    "text": "Dhe unë, Zoti Perëndi, e quajta të parin Pishon, dhe ai e rrethoi tërë tokën e Havilahut, ku unë, Zoti Perëndi, krijova shumë flori;"
                },
                {
                    "number": 12,
                    "text": "Dhe floriri i atij vendi ishte i mirë dhe kishte bdel e gurë të oniksit."
                },
                {
                    "number": 13,
                    "text": "Dhe emri i lumit të dytë u quajt Gihon; po ai që rrethon tërë tokën e Etiopisë."
                },
                {
                    "number": 14,
                    "text": "Dhe emri i lumit të tretë ishte Hidekeli; ai që rrjedh drejt lindjes së Asirisë. Dhe lumi i katërt ishte Eufrati."
                },
                {
                    "number": 15,
                    "text": "Dhe unë, Zoti Perëndi, e mora njeriun dhe e vendosa në kopshtin e Edenit, për ta veshur dhe për ta ruajtur atë."
                },
                {
                    "number": 16,
                    "text": "Dhe unë, Zoti Perëndi, e urdhërova njeriun: Nga çdo pemë e këtij kopshti ti mund të hash lirisht,"
                },
                {
                    "number": 17,
                    "text": "Por nga pema e njohjes të së mirës dhe të së keqes, ti nuk do të hash prej saj, megjithatë, ti mund të zgjedhësh vetë, sepse të është dhënë ty; por, kujto që unë ta ndaloj atë, sepse në ditën që do të hash prej saj, ti me siguri do të vdesësh."
                },
                {
                    "number": 18,
                    "text": "Dhe unë, Zoti Perëndi, i thashë të Vetëmlindurit tim, se nuk ishte mirë që njeriu të ishte i vetëm; si rrjedhim, unë do të bëj një ndihmës të përshtatshëm për të."
                },
                {
                    "number": 19,
                    "text": "Dhe nga dheu unë, Zoti Perëndi, formova çdo egërsirë të fushës dhe çdo shpend të ajrit; dhe urdhërova që ata të vinin tek Adami, për të parë se si do t’i quante ata; dhe ata ishin gjithashtu shpirtra të gjallë; sepse unë, Zoti Perëndi, fryva në ta frymën e jetës dhe urdhërova që, sidoqë Adami ta quante çdo krijesë të gjallë, ai do të ishte emri i saj."
                },
                {
                    "number": 20,
                    "text": "Dhe Adami u vuri emra tërë bagëtisë dhe shpendëve të ajrit, dhe çdo krijese të fushës; por sa për Adamin, nuk u gjend një ndihmë e përshtatshme për të."
                },
                {
                    "number": 21,
                    "text": "Dhe unë, Zoti Perëndi, bëra që një gjumë i thellë të binte mbi Adamin; dhe ai fjeti dhe unë mora një nga brinjët e tij dhe e mbylla mishin në vendin e saj;"
                },
                {
                    "number": 22,
                    "text": "Dhe brinjën që unë, Zoti Perëndi, ia kisha hequr njeriut, e bëra një grua dhe ia solla njeriut."
                },
                {
                    "number": 23,
                    "text": "Dhe Adami tha: Këtë tani e di që është kockë e kockave të mia dhe mish i mishit tim; ajo do të quhet Grua, sepse u nxor nga burri."
                },
                {
                    "number": 24,
                    "text": "Prandaj do të lërë një burrë babanë dhe nënën e tij dhe do të kapet pas gruas së tij; dhe ata do të jenë një mish."
                },
                {
                    "number": 25,
                    "text": "Dhe ata që të dy ishin lakuriq, burri dhe gruaja e tij, dhe nuk kishin turp."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "Moisiu 4",
            "data_type": "chapter",
            "chapter_name": "Kapitulli 4",
            "chapter_summary": [
                "Si u bë Satani djalli—Ai tundon Evën—Adami dhe Eva bien dhe vdekja hyn në botë."
            ],
            "subtitle": [
                "(Qershor–tetor 1830)"
            ],
            "verses": [
                {
                    "number": 1,
                    "text": "Dhe unë, Zoti Perëndi, i fola Moisiut, duke thënë: Ai Satan, që ti e ke urdhëruar në emër të të Vetëmlindurit tim, është po ai që ishte nga fillimi dhe erdhi përpara meje, duke thënë—Vër re, ja ku jam unë, dërgomë mua, unë do të jem biri yt dhe do ta shëlbej gjithë njerëzimin, që asnjë shpirt të mos humbasë, dhe sigurisht do ta bëj atë; si rrjedhim, ma jep mua lavdinë tënde."
                },
                {
                    "number": 2,
                    "text": "Por, vër re, Biri im i Dashur, që ishte i Dashuri dhe i Zgjedhuri im që nga fillimi, më tha: Atë, vullneti yt u bëftë dhe lavdia qoftë e jotja përgjithmonë."
                },
                {
                    "number": 3,
                    "text": "Si rrjedhim, ngaqë ai Satan ngriti krye kundër meje dhe kërkoi të shkatërronte lirinë e njeriut për të zgjedhur, të cilën, unë, Zoti Perëndi, ia kisha dhënë atij, dhe gjithashtu që unë t’i jap atij fuqinë time; me anë të fuqisë së të Vetëmlindurit tim, unë bëra që ai të flakej tutje;"
                },
                {
                    "number": 4,
                    "text": "Dhe ai u bë Satani, po, madje djalli, ati i gjithë gënjeshtrave, për të mashtruar e verbuar njerëzit dhe për t’i çuar ata në robërinë e vullnetit të tij, madje të gjithë ata që nuk do t’i bindeshin zërit tim."
                },
                {
                    "number": 5,
                    "text": "Dhe tani gjarpëri ishte më dinak sesa çdo egërsirë e fushës që unë, Zoti Perëndi, kisha bërë."
                },
                {
                    "number": 6,
                    "text": "Dhe Satani vuri në zemrën e gjarpërit, (sepse ai kishte tërhequr shumë pas vetes), dhe ai gjithashtu kërkoi të mashtronte Evën, sepse ai nuk e dinte mendjen e Perëndisë, si rrjedhim, kërkoi të shkatërronte botën."
                },
                {
                    "number": 7,
                    "text": "Dhe ai i tha gruas: Po, a ka thënë Perëndia—Mos ha nga çdo pemë në kopsht? (Dhe ai foli me anë të gojës së gjarprit.)"
                },
                {
                    "number": 8,
                    "text": "Dhe gruaja i tha gjarpërit: Ne mund t’i hamë frutat e pemëve të kopshtit;"
                },
                {
                    "number": 9,
                    "text": "Por nga fruti i pemës që ti sheh në mes të kopshtit, Perëndia ka thënë: Mos hani prej tij, as mos e prekni, përndryshe do të vdisni."
                },
                {
                    "number": 10,
                    "text": "Dhe gjarpëri i tha gruas: Ti sigurisht nuk do të vdesësh;"
                },
                {
                    "number": 11,
                    "text": "Sepse Perëndia e di se në ditën që ti do të hash prej tij, atëherë sytë e tu do të hapen dhe do të jesh si perënditë, duke njohur të mirën dhe të keqen."
                },
                {
                    "number": 12,
                    "text": "Dhe kur gruaja pa se pema ishte e mirë për ushqim dhe se u bë e këndshme për sytë dhe një pemë që dëshirohej për ta bërë atë të mençur, ajo mori nga fruti i saj dhe hëngri vërtet e gjithashtu i dha burrit të saj që ishte me të, dhe ai hëngri."
                },
                {
                    "number": 13,
                    "text": "Dhe sytë e të dyve u hapën dhe ata e dinin se kishin qenë lakuriq. Dhe qepën gjethe fiku së bashku dhe bënë për vete përparëse."
                },
                {
                    "number": 14,
                    "text": "Dhe ata e dëgjuan zërin e Zotit Perëndi, ndërsa po ecnin në kopsht, në flladin e ditës; dhe Adami dhe gruaja e tij shkuan të fshiheshin nga prania e Zotit Perëndi midis pemëve të kopshtit."
                },
                {
                    "number": 15,
                    "text": "Dhe unë, Zoti Perëndi, e thirra Adamin dhe i thashë atij: Ku shkon ti?"
                },
                {
                    "number": 16,
                    "text": "Dhe ai tha: Dëgjova zërin tënd në kopsht dhe pata frikë, ngaqë pashë se isha lakuriq, dhe u fsheha."
                },
                {
                    "number": 17,
                    "text": "Dhe unë, Zoti Perëndi, i thashë Adamit: Kush të tha se ishe lakuriq? Mos ke ngrënë nga pema që të urdhërova të mos haje, nëse kështu, ti sigurisht do të vdisje?"
                },
                {
                    "number": 18,
                    "text": "Dhe njeriu tha: Gruaja që më dhe, dhe urdhërove që të mbetet me mua, më dha nga fruti i pemës dhe unë vërtet hëngra."
                },
                {
                    "number": 19,
                    "text": "Dhe unë, Zoti Perëndi, i thashë gruas: Çfarë është kjo që ke bërë? Dhe gruaja tha: Gjarpëri më mashtroi dhe unë vërtet hëngra."
                },
                {
                    "number": 20,
                    "text": "Dhe unë, Zoti Perëndi, i thashë gjarpërit: Ngaqë e ke bërë këtë, ti do të mallkohesh mbi gjithë kafshët dhe mbi çdo bishë të fushës; mbi bark do të ecësh dhe pluhur do të hash në gjithë ditët e jetës sate;"
                },
                {
                    "number": 21,
                    "text": "Dhe unë do të vendos armiqësi midis teje dhe gruas, midis farës sate dhe farës së saj; dhe ai do të ta shtypë kokën dhe ti do të plagosësh thembrën e tij."
                },
                {
                    "number": 22,
                    "text": "Gruas unë, Zoti Perëndi, i thashë: Unë do ta shumëzoj së tepërmi vuajtjen tënde dhe barrën tënde. Me vuajtje do të lindësh fëmijë dhe dëshira jote do të drejtohet ndaj burrit tënd e ai do të sundojë mbi ty."
                },
                {
                    "number": 23,
                    "text": "Dhe Adamit, unë, Zoti Perëndi, i thashë: Ngaqë ti dëgjove zërin e gruas tënde dhe hëngre nga pema për të cilën të kisha urdhëruar duke thënë—Mos ha prej saj, toka do të mallkohet për shkakun tënd; në hidhërim ti do ta hash frutin e saj tërë ditët e jetës tënde."
                },
                {
                    "number": 24,
                    "text": "Gjemba dhe gjithashtu bimë gjembore do të sjellë ajo për ty dhe ti do të hash barin e fushave."
                },
                {
                    "number": 25,
                    "text": "Me djersën e ballit tënd do të hash bukë, derisa të rikthehesh në dhe—sepse sigurisht që do të vdesësh—sepse nga ai ke dalë; sepse ti je pluhur dhe në pluhur do të rikthehesh."
                },
                {
                    "number": 26,
                    "text": "Dhe Adami e quajti gruan e tij Evë, sepse ajo ishte nëna e tërë të gjallëve; sepse kështu unë, Zoti Perëndi, e kam thirrur të parën e të gjitha grave, të cilat janë shumë."
                },
                {
                    "number": 27,
                    "text": "Adamit dhe gjithashtu gruas së tij, unë, Zoti Perëndi, u bëra rroba lëkure dhe i vesha."
                },
                {
                    "number": 28,
                    "text": "Dhe unë, Zoti Perëndi, i thashë të Vetëmlindurit tim: Vër re, njeriu është bërë si një prej nesh, duke njohur të mirën dhe të keqen; dhe tani, ai nuk duhet ta shtrijë dorën e tij e të marrë edhe nga pema e jetës dhe të hajë e të jetojë përgjithmonë,"
                },
                {
                    "number": 29,
                    "text": "Prandaj unë, Zoti Perëndi, do ta largoj nga kopshti i Edenit, për të lëruar tokën nga e cila ai u nxor;"
                },
                {
                    "number": 30,
                    "text": "Sepse ashtu sikurse unë, Zoti Perëndi, jetoj, madje kështu fjalët e mia nuk mund të përçmohen, sepse ashtu siç dalin nga goja ime, ato duhet të përmbushen."
                },
                {
                    "number": 31,
                    "text": "Kështu unë e largova njeriun dhe vendosa në lindje të kopshtit të Edenit kerubinët dhe një shpatë flakëruese, e cila kthehej nga çdo anë, për të ruajtur rrugën drejt pemës së jetës."
                },
                {
                    "number": 32,
                    "text": "(Dhe këto janë fjalët që i thashë shërbëtorit tim, Moisiut, dhe ato janë të vërteta, ashtu sikurse jam unë; dhe unë t’i kam folur ato. Kujdesu që të mos ia tregosh askujt, derisa unë të të urdhëroj, përveç atyre që besojnë. Amen.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "Moisiu 5",
            "data_type": "chapter",
            "chapter_name": "Kapitulli 5",
            "chapter_summary": [
                "Adami dhe Eva lindin fëmijë—Adami ofron flijim dhe i shërben Perëndisë—Kaini dhe Abeli lindin—Kaini ngre krye, e do Satanin më shumë se Perëndinë dhe bëhet Humbje—Vrasja dhe ligësia përhapen—Ungjilli predikohet që nga fillimi."
            ],
            "subtitle": [
                "(Qershor–tetor 1830)"
            ],
            "verses": [
                {
                    "number": 1,
                    "text": "Dhe ndodhi që, pasi unë, Zoti Perëndi, i kisha nxjerrë ata jashtë, Adami filloi të lëronte tokën dhe të kishte sundim mbi të gjitha egërsirat e fushës, dhe të hante bukë me anë të djersës së ballit të tij, ashtu sikurse unë, Zoti, e kisha urdhëruar. Dhe Eva, gjithashtu, gruaja e tij, punoi me të."
                },
                {
                    "number": 2,
                    "text": "Dhe Adami e njohu gruan e tij dhe ajo i dha atij bij e bija dhe ata filluan të shumëzohen e të mbushin tokën."
                },
                {
                    "number": 3,
                    "text": "Dhe që nga ajo kohë e tutje, bijtë dhe bijat e Adamit filluan të ndahen dy nga dy në tokë dhe të lërojnë tokën e të rrisin tufa dhe ata gjithashtu patën bij e bija."
                },
                {
                    "number": 4,
                    "text": "Dhe Adami dhe Eva, gruaja e tij, i bënë thirrje emrit të Zotit dhe e dëgjuan zërin e Zotit nga udha drejt kopshtit të Edenit, duke u folur atyre, dhe nuk e panë atë; sepse ata ishin larguar nga prania e tij."
                },
                {
                    "number": 5,
                    "text": "Dhe ai u dha urdhërime, që ata duhej ta adhuronin Zotin, Perëndinë e tyre, dhe t’i ofronin të parëlindurit e tufave të tyre si flijim për Zotin. Dhe Adami iu bind urdhërimeve të Zotit."
                },
                {
                    "number": 6,
                    "text": "Dhe pas shumë ditësh një engjëll i Zotit iu shfaq Adamit, duke thënë: Përse ia ofron flijimet Zotit? Dhe Adami i tha atij: Nuk e di, përveçse që Zoti më urdhëroi."
                },
                {
                    "number": 7,
                    "text": "Dhe atëherë engjëlli foli, duke thënë: Kjo gjë është në ngjashmëri me flijimin e të Vetëmlindurit të Atit, i cili është plot hir dhe të vërtetë."
                },
                {
                    "number": 8,
                    "text": "Si rrjedhim, ti do të bësh gjithçka që bën, në emër të Birit dhe do të pendohesh e do t’i thërrasësh Perëndisë në emër të Birit përgjithmonë."
                },
                {
                    "number": 9,
                    "text": "Dhe në atë ditë ra mbi Adamin Fryma e Shenjtë, e cila jep dëshmi për Atin dhe Birin, duke thënë: Unë jam i Vetëmlinduri i Atit që nga fillimi, tani e përjetë, që, ngaqë ke rënë, ti të mund të shëlbehesh dhe gjithë njerëzimi, madje të gjithë ata që do të dëshirojnë."
                },
                {
                    "number": 10,
                    "text": "Dhe në atë ditë Adami e bekoi Perëndinë dhe u mbush me Frymën e Shenjtë dhe filloi të profetizonte lidhur me tërë familjet e tokës, duke thënë: Bekuar qoftë emri i Perëndisë, sepse për shkak të shkeljes sime sytë e mi u hapën dhe në këtë jetë unë do të kem gëzim e përsëri në mish do ta shoh Perëndinë."
                },
                {
                    "number": 11,
                    "text": "Dhe Eva, gruaja e tij, i dëgjoi të gjitha këto gjëra dhe u gëzua, duke thënë: Po të mos ishte për shkeljen tonë, ne kurrë nuk do të kishim patur farë dhe kurrë nuk do të kishim njohur të mirën dhe të keqen, dhe gëzimin e shëlbimit tonë, dhe jetën e përjetshme që Perëndia ua jep gjithë të bindurve."
                },
                {
                    "number": 12,
                    "text": "Dhe Adami e Eva e bekuan emrin e Perëndisë dhe ua bënë të gjitha gjërat të njohura bijve dhe bijave të tyre."
                },
                {
                    "number": 13,
                    "text": "Dhe Satani erdhi mes tyre, duke thënë: Unë jam gjithashtu një bir i Perëndisë; dhe ai i urdhëroi ata, duke thënë: Mos e besoni atë; dhe ata nuk e besuan dhe e donin Satanin më shumë sesa Perëndinë. Dhe njerëzit filluan që nga ajo kohë të jenë prej mishi, epshorë dhe të djallëzuar."
                },
                {
                    "number": 14,
                    "text": "Dhe Zoti Perëndi u bëri thirrje njerëzve kudo me anë të Frymës së Shenjtë dhe i urdhëroi se duhej të pendoheshin;"
                },
                {
                    "number": 15,
                    "text": "Dhe të gjithë ata që besuan në Birin dhe u penduan për mëkatet e tyre, do të shpëtohen; dhe të gjithë ata që nuk besuan dhe nuk u penduan, do të mallkohen; dhe fjalët dolën nga goja e Perëndisë me një vendim të prerë; si rrjedhim, ato duhet të përmbushen."
                },
                {
                    "number": 16,
                    "text": "Dhe Adami dhe Eva, gruaja e tij, nuk pushuan së thirruri Perëndisë. Dhe Adami e njohu Evën, gruan e tij, dhe ajo u ngjiz dhe lindi Kainin dhe tha: Unë kam patur një burrë nga Perëndia; si rrjedhim, ai të mos i hedhë poshtë fjalët e tij. Por, vini re, Kaini nuk ia vuri veshin, duke thënë: Kush është Zoti, që unë duhet ta njoh atë?"
                },
                {
                    "number": 17,
                    "text": "Dhe ajo përsëri u ngjiz dhe lindi vëllanë e tij, Abelin. Dhe Abeli iu bind zërit të Zotit. Dhe Abeli ishte një bari delesh, por Kaini ishte një lërues i tokës."
                },
                {
                    "number": 18,
                    "text": "Dhe Kaini e donte Satanin më shumë se Perëndinë. Dhe Satani e urdhëroi atë, duke i thënë: Bëji një ofertë Zotit."
                },
                {
                    "number": 19,
                    "text": "Dhe me kalimin e kohës ndodhi që Kaini solli fruta të tokës si një ofertë për Zotin."
                },
                {
                    "number": 20,
                    "text": "Dhe Abeli, ai gjithashtu solli nga të parëlindurit e tufës së tij dhe nga dhjami i tyre. Dhe Zoti pati respekt për Abelin dhe ofertën e tij;"
                },
                {
                    "number": 21,
                    "text": "Por për Kainin dhe ofertën e tij, ai nuk pati respekt. Tani Satani e dinte këtë dhe ajo e kënaqi. Dhe Kaini u zemërua shumë dhe fytyra iu pezmatua."
                },
                {
                    "number": 22,
                    "text": "Dhe Zoti i tha Kainit: Përse je i zemëruar? Përse t’u pezmatua fytyra?"
                },
                {
                    "number": 23,
                    "text": "Në rast se bën mirë, ti do të pranohesh. Dhe nëse nuk bën mirë, mëkati shtrihet te pragu dhe Satani dëshiron të të ketë ty; dhe në qoftë se nuk u bindesh urdhërimeve të mia, unë do të të dorëzoj dhe do të bëhet për ty sipas dëshirës së tij. Dhe ti do të sundosh mbi të;"
                },
                {
                    "number": 24,
                    "text": "Sepse që nga kjo kohë e tutje ti do të jesh ati i gënjeshtrave të tij; ti do të quhesh Humbje; sepse ti ishe gjithashtu përpara botës."
                },
                {
                    "number": 25,
                    "text": "Dhe do të thuhet në një kohë që vjen—Se këto fëlliqësira u paten prej Kainit; sepse ai e hodhi poshtë këshillën më të madhe që erdhi nga Perëndia; dhe ky është një mallkim që unë do ta vë mbi ty, në qoftë se nuk pendohesh."
                },
                {
                    "number": 26,
                    "text": "Dhe Kaini u zemërua dhe nuk e dëgjoi më zërin e Zotit, as të Abelit, vëllait të tij, që ecte në shenjtëri përpara Zotit."
                },
                {
                    "number": 27,
                    "text": "Dhe Adami dhe gruaja e tij vajtuan përpara Zotit, për shkak të Kainit dhe vëllezërve të tij."
                },
                {
                    "number": 28,
                    "text": "Dhe ndodhi që Kaini mori një prej vajzave të vëllezërve të tij për grua dhe ata e donin Satanin më shumë sesa Perëndinë."
                },
                {
                    "number": 29,
                    "text": "Dhe Satani i tha Kainit: M’u beto për fytin tënd dhe nëse e tregon atë, ti do të vdesësh; dhe të betohen vëllezërit e tu për kokat e tyre dhe për Perëndinë e gjallë se nuk do ta tregojnë; sepse, në qoftë se tregojnë, ata me siguri do të vdesin; dhe kjo, që ati yt të mos e dijë; dhe në këtë ditë unë do ta dorëzoj vëllanë tënd, Abelin, në duart e tua."
                },
                {
                    "number": 30,
                    "text": "Dhe Satani iu betua Kainit se do të bënte sipas urdhërave të tij. Dhe të gjitha këto gjëra u bënë në fshehtësi."
                },
                {
                    "number": 31,
                    "text": "Dhe Kaini tha: Me të vërtetë unë jam Mahani, mjeshtri i kësaj të fshehte të madhe, që unë të mund të vras dhe të arrij fitore. Prandaj Kaini u quajt Mjeshtri Mahan dhe u përlëvdua në ligësinë e tij."
                },
                {
                    "number": 32,
                    "text": "Dhe Kaini shkoi në fushë dhe Kaini foli me Abelin, vëllanë e tij. Dhe ndodhi që, ndërsa ata ishin në fushë, Kaini u ngrit kundër Abelit, vëllait të tij, dhe e vrau."
                },
                {
                    "number": 33,
                    "text": "Dhe Kaini u përlëvdua në atë që kishte bërë, duke thënë: Jam i lirë; sigurisht tufat e vëllait tim bien në duart e mia."
                },
                {
                    "number": 34,
                    "text": "Dhe Zoti i tha Kainit: Ku është Abeli, vëllai yt? Dhe ai tha: Nuk e di. Mos jam unë rojtari i vëllait tim?"
                },
                {
                    "number": 35,
                    "text": "Dhe Zoti tha: Çfarë ke bërë? Zëri i gjakut të vëllait tënd më vëngon nga toka."
                },
                {
                    "number": 36,
                    "text": "Dhe tani ti do të mallkohesh, ngaqë toka e ka hapur gojën e saj për ta marrë gjakun e vëllait tënd nga dora jote."
                },
                {
                    "number": 37,
                    "text": "Kur të lërosh tokën tani e tutje, ajo nuk do të prodhojë me tërë fuqinë e saj. Një ikanak dhe një endacak do të jesh në tokë."
                },
                {
                    "number": 38,
                    "text": "Dhe Kaini i tha Zotit: Satani më tundoi për shkak të tufave të vëllait tim. Dhe unë isha i zemëruar gjithashtu; sepse ofertën e tij ti e pranove dhe jo timen; ndëshkimi im është më i madh nga ç’mund të duroj."
                },
                {
                    "number": 39,
                    "text": "Vër re, ti më ke dëbuar në këtë ditë nga fytyra e Zotit dhe nga fytyra jote unë do të fshihem; dhe unë do të jem një ikanak dhe një endacak në tokë; dhe do të ndodhë që ai që më gjen, do të më vrasë për shkak të paudhësive të mia, sepse këto gjëra nuk fshihen nga Zoti."
                },
                {
                    "number": 40,
                    "text": "Dhe unë Zoti i thashë atij: Kushdo që të vret, haku do të merret mbi të shtatë herë. Dhe unë, Zoti, vura një shenjë mbi Kainin, me qëllim që kushdo që do ta gjente, të mos e vriste atë."
                },
                {
                    "number": 41,
                    "text": "Dhe Kaini u dëbua nga prania e Zotit dhe me gruan e tij dhe shumë prej vëllezërve të tij banoi në tokën e Nodit, në lindje të Edenit."
                },
                {
                    "number": 42,
                    "text": "Dhe Kaini e njohu gruan e tij dhe ajo u ngjiz e lindi Enokun dhe ai gjithashtu pati shumë bij e bija. Dhe ai ndërtoi një qytet dhe e quajti emrin e qytetit sipas emrit të birit të tij, Enokut."
                },
                {
                    "number": 43,
                    "text": "Dhe Enokut i lindi Iradi dhe bij e bija të tjera. Dhe Iradit i lindi Mehujaeli dhe bij e bija të tjera. Dhe Mehujaelit i lindi Methusaeli dhe bij e bija të tjera. Dhe Methusaelit i lindi Lameku."
                },
                {
                    "number": 44,
                    "text": "Dhe Lameku mori për vete dy gra; emri i njërës ishte Ada dhe emri i tjetrës Cilah."
                },
                {
                    "number": 45,
                    "text": "Dhe Ada lindi Jabalin; ai ishte babai i atyre që banuan në çadra dhe ishin ruajtës bagëtish; dhe emri i vëllait të tij ishte Jubal, që ishte babai i atyre që përdorin qesten dhe flautin."
                },
                {
                    "number": 46,
                    "text": "Dhe Cilahu, ajo gjithashtu lindi Tubal-kainin, një krijues veglash prej bronzi e hekuri. Dhe motra e Tubal-kainit quhej Naama."
                },
                {
                    "number": 47,
                    "text": "Dhe Lameku u tha grave të tij, Adas dhe Cilahut: Dëgjojeni zërin tim, ju gratë e Lamekut, ia vini veshin fjalës sime; sepse unë kam vrarë një njeri për plagën time dhe një të ri për lëndimin tim."
                },
                {
                    "number": 48,
                    "text": "Në qoftë se Kainit do t’i merret haku shtatë herë, me të vërtetë Lamekut do t’i merret haku shtatëdhjetë e shtatë herë;"
                },
                {
                    "number": 49,
                    "text": "Sepse Lameku, duke hyrë në një besëlidhje me Satanin, sipas mënyrës së Kainit, në të cilën ai u bë Mjeshtri Mahan, mjeshtri i asaj të fshehte të madhe që iu administrua Kainit nga Satani; dhe Iradi, biri i Enokut, duke e ditur të fshehtën e tyre, filloi t’ua zbulojë atë bijve të Adamit;"
                },
                {
                    "number": 50,
                    "text": "Si rrjedhim, Lameku, duke qenë i egërsuar, e vrau atë, jo si Kaini vëllanë e tij, Abelin, për hir të fitimit, por e vrau për hir të betimit."
                },
                {
                    "number": 51,
                    "text": "Sepse, që nga ditët e Kainit, pati një lidhje të fshehtë dhe veprat e tyre ishin në errësirë dhe ata e njihnin çdonjëri vëllanë e vet."
                },
                {
                    "number": 52,
                    "text": "Prandaj Zoti e mallkoi Lamekun dhe shtëpinë e tij dhe të gjithë ata që kishin lidhur besë me Satanin; sepse ata nuk i zbatuan urdhërimet e Perëndisë dhe ajo e mërziti Perëndinë, dhe ai nuk u shërbeu atyre, dhe veprat e tyre ishin fëlliqësira dhe filluan të përhapen mes gjithë bijve të njerëzve. Dhe ajo ishte mes bijve të njerëzve."
                },
                {
                    "number": 53,
                    "text": "Dhe mes bijave të njerëzve këto gjëra nuk u thanë, sepse ai Lamek ua kishte thënë të fshehtën grave të tij e ato ngritën krye kundër tij dhe i shpallën këto gjëra gjerësisht e nuk patën dhembshuri;"
                },
                {
                    "number": 54,
                    "text": "Prandaj Lameku u përbuz dhe u dëbua e nuk erdhi mes bijve të njerëzve, nga frika se do të vdiste."
                },
                {
                    "number": 55,
                    "text": "Dhe kështu veprat e errësirës filluan të përhapen mes gjithë bijve të njerëzve."
                },
                {
                    "number": 56,
                    "text": "Dhe Perëndia e mallkoi tokën me një mallkim të hidhur dhe ishte i zemëruar me të ligjtë, me të gjithë bijtë e njerëzve që ai kishte bërë;"
                },
                {
                    "number": 57,
                    "text": "Sepse ata nuk do t’i bindeshin zërit të tij as nuk do të besonin në Birin e tij të Vetëmlindur, madje atë që ai shpalli se do të vinte në meridianin e kohës, i cili u përgatit që përpara krijimit të botës."
                },
                {
                    "number": 58,
                    "text": "Dhe kështu Ungjilli filloi të predikohej, që nga fillimi, duke u shpallur nga engjëjt e shenjtë, të dërguar nga prania e Perëndisë, dhe prej zërit të tij e nëpërmjet dhuratës së Frymës së Shenjtë."
                },
                {
                    "number": 59,
                    "text": "Dhe kështu të gjitha gjërat iu vërtetuan Adamit, me anë të një ordinance të shenjtë, dhe Ungjilli u predikua, dhe një vendim u shpall se ai do të ishte në botë, deri në mbarim të saj; dhe kështu ishte. Amen."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "Moisiu 6",
            "data_type": "chapter",
            "chapter_name": "Kapitulli 6",
            "chapter_summary": [
                "Fara e Adamit mban një libër kujtimesh—Pasardhësit e tij të drejtë predikojnë pendim—Perëndia ia zbulon veten Enokut—Enoku predikon ungjillin—Plani i shpëtimit iu zbulua Adamit—Ai mori pagëzimin dhe priftërinë."
            ],
            "subtitle": [
                "(Nëntor–dhjetor 1830)"
            ],
            "verses": [
                {
                    "number": 1,
                    "text": "Dhe Adami iu bind zërit të Perëndisë dhe u bëri thirrje bijve të tij të pendoheshin."
                },
                {
                    "number": 2,
                    "text": "Dhe Adami e njohu gruan e tij e ajo lindi një djalë dhe ai e quajti Seth. Dhe Adami përlëvdoi emrin e Perëndisë; sepse ai tha: Perëndia më ka caktuar një farë tjetër, në vend të Abelit, të cilin Kaini e vrau."
                },
                {
                    "number": 3,
                    "text": "Dhe Perëndia ia zbuloi veten Sethit dhe ai nuk ngriti krye, por ofroi një flijim të pranueshëm, ashtu sikurse vëllai i tij, Abeli. Dhe atij gjithashtu i lindi një djalë dhe ai e quajti Enos."
                },
                {
                    "number": 4,
                    "text": "Dhe më pas filluan këta njerëz t’i thërrisnin emrit të Zotit dhe Zoti i bekoi ata;"
                },
                {
                    "number": 5,
                    "text": "Dhe një libër kujtimesh u mbajt, në të cilin u shënua, në gjuhën e Adamit, sepse iu dha të gjithë atyre që i thirrën Perëndisë, të shkruanin me anë të shpirtit të frymëzimit;"
                },
                {
                    "number": 6,
                    "text": "Dhe prej tyre i mësuan fëmijët e tyre që të lexojnë e të shkruajnë, duke patur një gjuhë që ishte e pastër dhe e kulluar."
                },
                {
                    "number": 7,
                    "text": "Tani po kjo Priftëri, që ishte në fillim, do të jetë edhe në fund të botës."
                },
                {
                    "number": 8,
                    "text": "Tani këtë profeci Adami e tha, ndërsa u nxit nga Fryma e Shenjtë, dhe një gjenealogji u mbajt për fëmijët e Perëndisë. Dhe ky ishte libri i brezave të Adamit, duke thënë: Në ditën që Perëndia e krijoi njeriun, në ngjashmërinë e Perëndisë e bëri atë;"
                },
                {
                    "number": 9,
                    "text": "Në shëmbëlltyrën e vetë trupit të tij, mashkull dhe femër, i krijoi ata dhe i bekoi ata, dhe e quajti emrin e tyre Adam, në ditën kur u krijuan dhe u bënë shpirtra të gjallë në tokën mbi fronin e këmbëve të Perëndisë."
                },
                {
                    "number": 10,
                    "text": "Dhe Adami jetoi njëqind e tridhjetë vjet dhe pati një bir sipas ngjashmërisë së tij, sipas shëmbëlltyrës së tij, dhe e quajti atë Seth."
                },
                {
                    "number": 11,
                    "text": "Dhe ditët e Adamit, pasi i kishte lindur Sethi, ishin tetëqind vjet dhe ai pati shumë bij e bija;"
                },
                {
                    "number": 12,
                    "text": "Dhe të gjitha ditët që Adami jetoi ishin nëntëqind e tridhjetë vjet e ai vdiq."
                },
                {
                    "number": 13,
                    "text": "Sethi jetoi njëqind e pesë vjet dhe pati Enosin, dhe profetizoi në të gjitha ditët e tij dhe e mësoi birin e tij, Enosin, sipas udhëve të Perëndisë; prandaj Enosi profetizoi gjithashtu."
                },
                {
                    "number": 14,
                    "text": "Dhe Sethi jetoi, pasi i lindi Enosi, tetëqind e shtatë vjet dhe pati shumë bij e bija."
                },
                {
                    "number": 15,
                    "text": "Dhe fëmijët e njerëzve ishin të panumërt mbi tërë faqen e tokës. Dhe në ato ditë Satani kishte zotërim të madh mes njerëzve dhe i egërsoi zemrat e tyre; dhe prej kësaj rodhën luftëra dhe gjakderdhje; dhe dora e një njeriu u ngrit kundër vëllait të tij, duke shkaktuar vdekje, për shkak të veprave të fshehta, duke kërkuar fuqi."
                },
                {
                    "number": 16,
                    "text": "Dhe ditët e Sethit ishin nëntëqind e dymbëdhjetë vjet dhe ai vdiq."
                },
                {
                    "number": 17,
                    "text": "Dhe Enosi jetoi nëntëdhjetë vjet dhe pati Kenanin. Dhe Enosi dhe pjesa e mbetur e popullit të Perëndisë u larguan nga toka që quhej Shulon, dhe banuan në një tokë të premtimit, që ai e quajti sipas birit të tij, të cilin e kishte quajtur Kenan."
                },
                {
                    "number": 18,
                    "text": "Dhe Enosi jetoi, pasi i lindi Kenani, tetëqind e pesëmbëdhjetë vjet dhe pati shumë bij e bija. Dhe të gjitha ditët e Enosit ishin nëntëqind e pesë vjet dhe ai vdiq."
                },
                {
                    "number": 19,
                    "text": "Dhe Kenani jetoi shtatëdhjetë vjet dhe pati Mahalaleelin; dhe Kenani jetoi pasi pati Mahalaleelin tetëqind e dyzet vjet dhe pati bij e bija. Dhe të gjitha ditët e Kenanit ishin nëntëqind e dhjetë vjet dhe ai vdiq."
                },
                {
                    "number": 20,
                    "text": "Dhe Mahalaleeli jetoi gjashtëdhjetë e pesë vjet dhe pati Jaredin; dhe Mahalaleeli jetoi, pasi pati Jaredin, tetëqind e tridhjetë vjet dhe pati bij e bija. Dhe të gjitha ditët e Mahalaleelit ishin tetëqind e nëntëdhjetë e pesë vjet dhe ai vdiq."
                },
                {
                    "number": 21,
                    "text": "Dhe Jaredi jetoi njëqind e gjashtëdhjetë e dy vjet dhe pati Enokun; dhe Jaredi jetoi, pasi pati Enokun, tetëqind vjet dhe pati bij e bija. Dhe Jaredi e mësoi Enokun në të gjitha udhët e Perëndisë."
                },
                {
                    "number": 22,
                    "text": "Dhe kjo është gjenealogjia e bijve të Adamit, që ishte biri i Perëndisë, me të cilin Perëndia, vetë, bisedoi."
                },
                {
                    "number": 23,
                    "text": "Dhe ata ishin predikues të së drejtës dhe folën e profetizuan dhe u bënë thirrje të gjithë njerëzve, kudo, të pendoheshin; dhe besimi iu mësua fëmijëve të njerëzve."
                },
                {
                    "number": 24,
                    "text": "Dhe ndodhi që të gjitha ditët e Jaredit ishin nëntëqind e gjashtëdhjetë e dy vjet dhe ai vdiq."
                },
                {
                    "number": 25,
                    "text": "Dhe Enoku jetoi gjashtëdhjetë e pesë vjet dhe pati Methuselahun."
                },
                {
                    "number": 26,
                    "text": "Dhe ndodhi që Enoku udhëtoi në tokë, mes njerëzve; dhe ndërsa udhëtonte, Shpirti i Perëndisë zbriti nga qielli dhe qëndroi mbi të."
                },
                {
                    "number": 27,
                    "text": "Dhe ai dëgjoi një zë nga qielli, duke thënë: Enok, biri im, profetizoju këtyre njerëzve dhe thuaju atyre—Pendohuni, sepse kështu thotë Zoti: Unë jam i zemëruar me këtë popull dhe zemërimi im i egër ndizet kundër tyre, sepse zemrat e tyre janë forcuar dhe veshët e tyre janë të ngathët për të dëgjuar e sytë e tyre nuk mund të shohin larg;"
                },
                {
                    "number": 28,
                    "text": "Dhe për tërë këto breza, madje që nga dita që i krijova, ata kanë shkuar në rrugë të gabuar e më kanë mohuar dhe i kanë kërkuar këshillat e tyre në errësirë; dhe nuk i kanë zbatuar urdhërimet e mia, të cilat ia kam dhënë atit të tyre, Adamit."
                },
                {
                    "number": 29,
                    "text": "Si rrjedhim, ata kanë bërë betime të rreme dhe, nëpërmjet betimeve të tyre, kanë sjellë mbi vete vdekje; dhe një ferr kam përgatitur për ta, në qoftë se nuk pendohen;"
                },
                {
                    "number": 30,
                    "text": "Dhe ky është një dekret, të cilin e kam dërguar që në fillim të botës, nga vetë goja ime, nga krijimi i saj, dhe prej gojës së shërbëtorëve të mi, etërve tuaj, e kam shpallur atë, madje sikurse do të dërgohet në botë, deri në skajet e saj."
                },
                {
                    "number": 31,
                    "text": "Dhe kur Enoku i kishte dëgjuar këto fjalë, ai u përkul përtokë, përpara Zotit, dhe foli përpara Zotit, duke thënë: Përse është që unë kam gjetur favor në sytë e tu dhe unë nuk jam veçse një djalosh dhe të gjithë më urrejnë; sepse unë jam i ngadaltë në të folur; si rrjedhim, a jam unë shërbëtori yt?"
                },
                {
                    "number": 32,
                    "text": "Dhe Zoti i tha Enokut: Shko e bëj siç të kam urdhëruar dhe askush nuk do të të ngacmojë. Hape gojën tënde dhe ajo do të mbushet e unë do të t’i jap fjalët, sepse tërë mishi është në dorën time dhe unë do të bëj si të më duket mirë."
                },
                {
                    "number": 33,
                    "text": "Thuaji këtij populli: Zgjidhni në këtë ditë, t’i shërbeni Zotit Perëndi që ju bëri."
                },
                {
                    "number": 34,
                    "text": "Vër re, Shpirti im është mbi ty, si rrjedhim të gjitha fjalët e tua do t’i justifikoj; dhe malet do të marrin arratinë përpara teje dhe lumenjtë do ta ndryshojnë rrjedhën e tyre; dhe ti do të banosh në mua dhe unë në ty; prandaj ec me mua."
                },
                {
                    "number": 35,
                    "text": "Dhe Zoti i foli Enokut dhe i tha atij: Lyeji sytë e tu me baltë e laji ato dhe ti do të shohësh. Dhe ai bëri kështu."
                },
                {
                    "number": 36,
                    "text": "Dhe ai pa shpirtrat që Perëndia kishte krijuar; dhe ai pa gjithashtu gjëra që ishin të padukshme për syrin natyror; dhe që nga kjo kohë doli gjerësisht në tokë thënia: Një shikues ka ngritur Zoti për popullin e tij."
                },
                {
                    "number": 37,
                    "text": "Dhe ndodhi që Enoku shkoi nëpër vend, mes njerëzve, duke qëndruar mbi kodra e vende të larta dhe thirri me zë të lartë, duke dëshmuar kundër veprave të tyre; dhe të gjithë njerëzit u fyen për shkak të tij."
                },
                {
                    "number": 38,
                    "text": "Dhe ata erdhën ta dëgjonin atë, mbi vendet e larta, duke u thënë ruajtësve të çadrave: Qëndroni këtu dhe ruani çadrat, ndërkohë që ne po shkojmë të shohim shikuesin, sepse ai profetizon dhe ka diçka të çuditshme në tokë; një njeri i egër ka ardhur mes nesh."
                },
                {
                    "number": 39,
                    "text": "Dhe ndodhi që, kur ata e dëgjuan, askush nuk i vuri duart mbi të; sepse frika i pushtoi të gjithë ata që e dëgjuan; sepse ai ecte me Perëndinë."
                },
                {
                    "number": 40,
                    "text": "Dhe erdhi një njeri tek ai, emri i të cilit ishte Mahijah, dhe ai i tha atij: Na trego qartë kush je ti dhe nga na vjen?"
                },
                {
                    "number": 41,
                    "text": "Dhe ai u tha atyre: Erdha nga vendi i Kenanit, vendi i etërve të mi, një tokë drejtësie deri në këtë ditë. Dhe ati im më mësoi sipas të gjitha udhëve të Perëndisë."
                },
                {
                    "number": 42,
                    "text": "Dhe ndodhi që, ndërsa udhëtoja nga vendi i Kenanit, me anë të detit drejt lindjes, pashë një vegim; dhe ja, qiejt i pashë dhe Zoti më foli mua e më dha urdhërim; si rrjedhim, për këtë arsye, për të zbatuar urdhërimin, unë i them këto fjalë."
                },
                {
                    "number": 43,
                    "text": "Dhe Enoku e vazhdoi fjalimin e tij, duke thënë: Zoti që më foli mua, po ashtu është Perëndia i qiellit dhe ai është Perëndia im dhe Perëndia juaj, dhe ju jeni vëllezërit e mi, dhe përse këshilloheni me vetveten dhe e mohoni Perëndinë e qiellit?"
                },
                {
                    "number": 44,
                    "text": "Qiejt ai i bëri; toka është froni i këmbëve të tij; dhe krijimi i saj është i tij. Vini re, ai e ngriti atë, një mori njerëzish ka sjellë ai mbi faqen e saj."
                },
                {
                    "number": 45,
                    "text": "Dhe vdekja ka ardhur mbi etërit tanë; megjithatë, ne i njohim ata dhe nuk mund ta mohojmë, dhe madje të parin e të gjithëve e njohim, madje Adamin."
                },
                {
                    "number": 46,
                    "text": "Sepse një libër kujtimesh kemi shkruar mes nesh, sipas modelit të dhënë nga gishti i Perëndisë; dhe ai është dhënë në gjuhën tonë."
                },
                {
                    "number": 47,
                    "text": "Dhe ndërsa Enoku fliste fjalët e Perëndisë, njerëzit u drodhën dhe nuk mund të qëndronin në praninë e tij."
                },
                {
                    "number": 48,
                    "text": "Dhe ai u tha atyre: Ngaqë Adami ra, ne jemi; dhe me anë të rënies së tij erdhi vdekja; dhe ne bëhemi pjesëmarrës të mjerimit dhe të dëshpërimit."
                },
                {
                    "number": 49,
                    "text": "Vini re, Satani ka ardhur mes fëmijëve të njerëzve dhe i tundon ata për ta adhuruar atë; dhe njerëzit janë bërë mishtorë, epshorë e të djallëzuar dhe dëbohen nga prania e Perëndisë."
                },
                {
                    "number": 50,
                    "text": "Por Perëndia ua ka bërë të njohur etërve tanë se të gjithë njerëzit duhet të pendohen."
                },
                {
                    "number": 51,
                    "text": "Dhe ai i thirri atit tonë Adam me anë të zërit të tij, duke thënë: Unë jam Perëndia; unë i bëra botën dhe njerëzit përpara se ata të ishin në mish."
                },
                {
                    "number": 52,
                    "text": "Dhe ai gjithashtu i tha atij: Në qoftë se do të kthehesh tek unë dhe i bindesh zërit tim, dhe beson, dhe pendohesh për të gjitha shkeljet e tua, dhe pagëzohesh, madje me ujë, në emër të Birit tim të Vetëmlindur, i cili është plot hir dhe të vërtetë, që është Jezu Krishti, emri i vetëm që do të jepet nën qiell, nëpërmjet të cilit shpëtimi do t’u vijë fëmijëve të njerëzve, ju do të merrni dhuratën e Frymës së Shenjtë, duke i kërkuar të gjitha gjërat në emrin e tij dhe çfarëdo që të kërkoni, do t’ju jepet."
                },
                {
                    "number": 53,
                    "text": "Dhe ati ynë Adam i foli Zotit dhe tha: Përse është që njerëzit duhet të pendohen dhe të pagëzohen me ujë? Dhe Zoti i tha Adamit: Vër re, unë ta kam falur shkeljen tënde në kopshtin e Edenit."
                },
                {
                    "number": 54,
                    "text": "Nga kjo doli gjerësisht mes njerëzve thënia se Biri i Perëndisë ka shlyer për fajin origjinal, me anë të të cilit mëkatet e prindërve nuk mund të marrin përgjigje mbi kokat e fëmijëve, sepse ata janë të pacënuar që nga themelimi i botës."
                },
                {
                    "number": 55,
                    "text": "Dhe Zoti i foli Adamit, duke thënë: Për aq sa fëmijët e tu linden në mëkat, po kështu, kur fillojnë të rriten, mëkati zë vend në zemrat e tyre dhe ata provojnë hidhësinë, që të mund të dinë ta çmojnë të mirën."
                },
                {
                    "number": 56,
                    "text": "Dhe u është dhënë atyre ta njohin të mirën nga e liga; si rrjedhim, ata janë vetëveprues dhe unë ju kam dhënë një ligj dhe një urdhërim tjetër."
                },
                {
                    "number": 57,
                    "text": "Si rrjedhim, mësojuani fëmijëve tuaj se të gjithë njerëzit, kudo, duhet të pendohen ose ata nuk mund të trashëgojnë në asnjë mënyrë mbretërinë e Perëndisë, sepse asgjë e papastër nuk mund të banojë atje, ose të banojë në prani të tij; sepse, në gjuhën e Adamit, Njeriu i Shenjtërisë është emri i tij dhe emri i të Vetëmlindurit të tij është Biri i Njeriut, madje Jezu Krishti, një Gjykatës i drejtë, i cili do të vijë në meridianin e kohës."
                },
                {
                    "number": 58,
                    "text": "Si rrjedhim, unë të jap një urdhërim, t’ua mësosh këto gjëra lirisht fëmijëve të tu, duke thënë:"
                },
                {
                    "number": 59,
                    "text": "Se për arsye të shkeljes vjen rënia, rënie e cila sjell vdekje, dhe për aq sa ju u lindët në botë me anë të ujit dhe gjakut, dhe shpirtit, që unë e kam bërë, dhe kështu u bëtë nga pluhuri një shpirt i gjallë, po kështu ju do të lindeni përsëri në mbretërinë e qiellit, prej ujit dhe prej Shpirtit, dhe të pastroheni me anë të gjakut, madje gjakut të të Vetëmlindurit tim; që ju të mund të shenjtëroheni nga gjithë mëkati dhe të gëzoni fjalët e jetës së përjetshme në këtë botë dhe jetën e përjetshme në botën që vjen, madje lavdi të pavdekshme;"
                },
                {
                    "number": 60,
                    "text": "Sepse me anë të ujit e zbatoni urdhërimin; me anë të Shpirtit shfajësoheni dhe me anë të gjakut shenjtëroheni;"
                },
                {
                    "number": 61,
                    "text": "Si rrjedhim, ai jepet që të banojë në ju; anali i qiellit; Ngushëlluesi; gjërat paqësore të lavdisë së pavdekshme; e vërteta e të gjitha gjërave; ajo që i gjallëron të gjitha gjërat, që i bën të gjalla të gjitha gjërat, ajo që i njeh të gjitha gjërat dhe ka gjithë fuqinë në përputhje me urtësinë, mëshirën, të vërtetën, drejtësinë dhe gjykimin."
                },
                {
                    "number": 62,
                    "text": "Dhe tani, vër re, unë të them: Ky është plani i shpëtimit për të gjithë njerëzit, nëpërmjet gjakut të të Vetëmlindurit tim, i cili do të vijë në meridianin e kohës."
                },
                {
                    "number": 63,
                    "text": "Dhe vër re, të gjitha gjërat kanë ngjashmërinë e tyre dhe të gjitha gjërat krijohen e bëhen për të dhënë dëshmi për mua, si gjërat që janë tokësore, ashtu dhe gjërat që janë shpirtërore, gjërat që janë në qiejt lart dhe gjërat që janë në tokë, dhe gjërat që janë nën tokë, si mbi të, edhe nën të, të gjitha gjërat japin dëshmi për mua."
                },
                {
                    "number": 64,
                    "text": "Dhe ndodhi që, kur Zoti kishte folur me Adamin, atin tonë, Adami i thirri Zotit dhe ai u mor nga Shpirti i Zotit e u zbrit në ujë dhe u fut nën ujë e u nxor nga uji."
                },
                {
                    "number": 65,
                    "text": "Dhe kështu ai u pagëzua dhe Shpirti i Perëndisë zbriti mbi të e kështu ai u lind nga Shpirti dhe u gjallërua në njeriun e brendshëm."
                },
                {
                    "number": 66,
                    "text": "Dhe ai dëgjoi një zë nga qielli, duke thënë: Ti u pagëzove me zjarr dhe me Frymën e Shenjtë. Kjo është dëshmia e Atit dhe e Birit, nga fillimi e përgjithmonë."
                },
                {
                    "number": 67,
                    "text": "Dhe ti je sipas urdhërit të atij që ishte pa fillim të ditëve ose fund të viteve; nga gjithë përjetësia në gjithë përjetësi. Amen."
                },
                {
                    "number": 68,
                    "text": "Vër re, ti je një me mua, një bir i Perëndisë; dhe kështu të gjithë mund të bëhen bijtë e mi. Amen."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "Moisiu 7",
            "data_type": "chapter",
            "chapter_name": "Kapitulli 7",
            "chapter_summary": [
                "Enoku i mëson, udhëheq njerëzit dhe lëviz malet—Qyteti i Sionit ngrihet—Enoku parashikon ardhjen e Birit të Njeriut, sakrificën e tij shlyese dhe ringjalljen e Shenjtorëve—Ai parashikon Rivendosjen, Mbledhjen, Ardhjen e Dytë dhe kthimin e Sionit."
            ],
            "subtitle": [
                "(Dhjetor 1830)"
            ],
            "verses": [
                {
                    "number": 1,
                    "text": "Dhe ndodhi që Enoku e vazhdoi fjalimin e tij duke thënë: Vini re, ati ynë Adam na i mësoi këto gjëra dhe shumë vetë kanë besuar e janë bërë bijtë e Perëndisë, dhe shumë nuk kanë besuar dhe kanë mbaruar në mëkatet e tyre e po presin me frikë, me ankth, që indinjata e ashpër e zemërimit të Perëndisë të derdhet mbi ta."
                },
                {
                    "number": 2,
                    "text": "Dhe nga ajo kohë e tutje Enoku filloi të profetizojë, duke u thënë njerëzve se: Ndërsa po udhëtoja dhe qëndrova në vendin Mahujah e i thirra Zotit, një zë erdhi nga qielli, duke thënë—Kthehu dhe shko në malin Simeon."
                },
                {
                    "number": 3,
                    "text": "Dhe ndodhi që unë u ktheva dhe shkova në mal; dhe ndërsa qëndrova në mal, pashë qiejt që u hapën dhe unë u vesha me lavdi;"
                },
                {
                    "number": 4,
                    "text": "Dhe pashë Zotin; dhe ai qëndroi përballë meje dhe foli me mua, madje sikurse një njeri flet me një tjetër, ballë për ballë; dhe ai më tha: Shiko dhe unë do të të tregoj botën për hapësirën e shumë brezave."
                },
                {
                    "number": 5,
                    "text": "Dhe ndodhi që unë pashë luginën e Shumit dhe, ja, një mori njerëzish që banonin në çadra, të cilët ishin njerëzit e Shumit."
                },
                {
                    "number": 6,
                    "text": "Dhe përsëri Zoti më tha: Shiko; dhe unë pashë drejt veriut e vura re njerëzit e Kanaanit, që banonin në çadra."
                },
                {
                    "number": 7,
                    "text": "Dhe Zoti më tha: Profetizo; dhe unë profetizova duke thënë: Vini re, njerëzit e Kanaanit, që janë të shumtë, do të shkojnë në formacion lufte kundër popullit të Shumit dhe do t’i vrasin ata, saqë ata, do të shkatërrohen plotësisht; dhe populli i Kanaanit do të ndahet në tokë dhe toka do të jetë e zhveshur dhe e pafrytshme dhe asnjë popull tjetër nuk do të banojë atje përveç popullit të Kanaanit."
                },
                {
                    "number": 8,
                    "text": "Sepse, vini re, Zoti do ta mallkojë tokën me shumë nxehtësi dhe ajo do të mbetet djerrë përgjithmonë; dhe pati një errësim të lëkurës që erdhi mbi tërë fëmijët e Kanaanit, saqë ata u përbuzën mes gjithë njerëzve."
                },
                {
                    "number": 9,
                    "text": "Dhe ndodhi që Zoti më tha mua: Shiko; dhe unë pashë e vura re tokën e Sharonit dhe tokën e Enokut, dhe tokën e Omnerit, dhe tokën e Henit, dhe tokën e Shemit, dhe tokën e Hanerit, dhe tokën e Hanannihahut, dhe të gjithë banorët e tyre;"
                },
                {
                    "number": 10,
                    "text": "Dhe Zoti më tha: Shko te këta njerëz dhe u thuaj atyre: Pendohuni, përndryshe unë do të vij e do t’ju godas me një mallkim dhe ju do të vdisni."
                },
                {
                    "number": 11,
                    "text": "Dhe ai më dha urdhërim që unë duhej të pagëzoja në emër të Atit dhe të Birit, që është plot hir e të vërtetë, dhe të Frymës së Shenjtë, që jep dëshmi për Atin dhe Birin."
                },
                {
                    "number": 12,
                    "text": "Dhe ndodhi që Enoku vazhdoi t’u bënte thirrje gjithë njerëzve, përveç atyre që ishin populli i Kanaanit, për t’u penduar;"
                },
                {
                    "number": 13,
                    "text": "Dhe kaq i madh ishte besimi i Enokut, sa ai udhëhoqi popullin e Perëndisë, dhe armiqtë e tyre erdhën në luftë kundër tyre; dhe ai foli fjalën e Zotit dhe toka u drodh dhe malet morën arratinë, madje sipas urdhërit të tij, dhe lumenjtë e ujit e ndërruan rrjedhën e tyre, dhe ulërima e luanëve u dëgjua prej vendit të shkretë, dhe të gjitha kombet patën shumë frikë, kaq e fuqishme ishte fjala e Enokut dhe kaq e madhe ishte fuqia e gjuhës që Perëndia i kishte dhënë atij."
                },
                {
                    "number": 14,
                    "text": "Gjithashtu u ngrit një tokë nga thellësia e detit dhe kaq e madhe ishte frika e armiqve të popullit të Perëndisë, sa ata morën arratinë dhe qëndruan larg e shkuan në tokën që u ngrit nga thellësia e detit."
                },
                {
                    "number": 15,
                    "text": "Dhe gjigandët e tokës, gjithashtu, qëndruan larg dhe u përhap një mallkim mbi të gjithë njerëzit që luftuan kundër Perëndisë;"
                },
                {
                    "number": 16,
                    "text": "Dhe që nga ajo kohë e tutje pati luftëra dhe gjakderdhje mes tyre; por Zoti erdhi dhe banoi me popullin e tij dhe ata banuan në drejtësi."
                },
                {
                    "number": 17,
                    "text": "Frika e Zotit ishte mbi gjithë kombet, kaq e madhe ishte lavdia e Zotit, e cila ishte mbi popullin e tij. Dhe Zoti e bekoi tokën dhe ata u bekuan në male e në vende të larta dhe lulëzuan."
                },
                {
                    "number": 18,
                    "text": "Dhe Zoti e quajti popullin e tij Sion, ngaqë ata ishin të një zemre dhe të një mendjeje dhe banuan në drejtësi; dhe nuk kishte të varfër mes tyre."
                },
                {
                    "number": 19,
                    "text": "Dhe Enoku vazhdoi me drejtësi predikimin e tij për popullin e Perëndisë. Dhe ndodhi në ditët e tij, që ai ndërtoi një qytet që u quajt Qyteti i Shenjtërisë, madje Sion."
                },
                {
                    "number": 20,
                    "text": "Dhe ndodhi që Enoku foli me Zotin; dhe ai i tha Zotit: Sigurisht Sioni do të banojë në siguri përgjithmonë. Por Zoti i tha Enokut: Sionin e kam bekuar, por pjesën e mbetur të popullit e kam mallkuar."
                },
                {
                    "number": 21,
                    "text": "Dhe ndodhi që Zoti i tregoi Enokut tërë banorët e tokës; dhe ai pa dhe, ja, Sioni, me kalimin e kohës, u mor në qiell. Dhe Zoti i tha Enokut: Vër re banesën time përgjithmonë."
                },
                {
                    "number": 22,
                    "text": "Dhe Enoku gjithashtu pa pjesën e mbetur të popullit, që ishin bijtë e Adamit; dhe ata ishin një përzierje e të gjithë farës së Adamit, përveçse asaj që ishte fara e Kainit, sepse fara e Kainit ishin të zinj dhe nuk kishte vend mes tyre."
                },
                {
                    "number": 23,
                    "text": "Dhe pasi ai Sion u mor në qiell, Enoku pa dhe, ja, tërë kombet e tokës ishin përpara tij;"
                },
                {
                    "number": 24,
                    "text": "Dhe erdhën breza pas brezash; dhe Enoku ishte lart e i ngritur, madje në kraharorin e Atit dhe të Birit të Njeriut; dhe vini re, fuqia e Satanit ishte mbi tërë faqen e dheut."
                },
                {
                    "number": 25,
                    "text": "Dhe ai pa engjëjt të zbrisnin nga qielli; dhe ai dëgjoi një zë duke thënë: Mallkim, mallkim mbi banorët e tokës."
                },
                {
                    "number": 26,
                    "text": "Dhe ai pa Satanin; dhe ai kishte një zinxhir të madh në duar dhe e mbuloi të gjithë tokën me errësirë; dhe ai ngriti sytë e qeshi dhe engjëjt e tij u gëzuan."
                },
                {
                    "number": 27,
                    "text": "Dhe Enoku pa engjëj të zbrisnin nga qielli, duke dhënë dëshmi për Atin dhe Birin; dhe Fryma e Shenjtë ra mbi shumë vetë dhe ata u morën prej fuqive të qiellit në Sion."
                },
                {
                    "number": 28,
                    "text": "Dhe ndodhi që Perëndia i qiellit hodhi vështrimin mbi pjesën e mbetur të popullit dhe vajtoi; dhe Enoku dha dëshmi për të, duke thënë: Si është e mundur që qiejt vajtojnë dhe i derdhin lotët e tyre si shi mbi malet?"
                },
                {
                    "number": 29,
                    "text": "Dhe Enoku i tha Zotit: Si është e mundur që ti mund të vajtosh, duke e parë që je i shenjtë dhe nga gjithë përjetësia në gjithë përjetësi?"
                },
                {
                    "number": 30,
                    "text": "Dhe po të ishte e mundur që njeriu të mund të numëronte pjesëzat e tokës, po, miliona tokë si kjo, nuk do të kishte fillim në morinë e krijimeve të tua; dhe perdet e tua ende janë të hapura; dhe përsëri ti je atje dhe kraharori yt është atje; dhe gjithashtu ti je i drejtë, je i mëshirshëm dhe i mirë përgjithmonë;"
                },
                {
                    "number": 31,
                    "text": "Dhe ti e ke marrë Sionin në kraharorin tënd, prej të gjitha krijimeve të tua, nga gjithë përjetësia në gjithë përjetësi; dhe asgjë, përveç paqe, drejtësi dhe të vërtetë është vendbanimi i fronit tënd; dhe mëshirë do të shkojë përpara fytyrës tënde e nuk do të ketë fund; si është e mundur që ti mund të vajtosh?"
                },
                {
                    "number": 32,
                    "text": "Zoti i tha Enokut: Vër re këta vëllezërit e tu; ata janë vepra e duarve të mia dhe unë ua dhashë atyre diturinë e tyre, në ditën që i krijova ata; dhe në Kopshtin e Edenit, i dhashë njeriut lirinë e tij për të zgjedhur;"
                },
                {
                    "number": 33,
                    "text": "Dhe vëllezërve të tu u kam thënë dhe gjithashtu u kam dhënë urdhërim që ata duhet ta duan njëri-tjetrin dhe se duhet të më zgjedhin mua, Atin e tyre; por, vër re, ata janë pa dhembshuri dhe e urrejnë vetë gjakun e tyre;"
                },
                {
                    "number": 34,
                    "text": "Dhe zjarri i indinjatës sime ndizet kundër tyre; dhe në mospëlqimin tim të nxehtë do të dërgoj përmbytjet mbi ta, sepse zemërimi im i egër ndizet kundër tyre."
                },
                {
                    "number": 35,
                    "text": "Vër re, unë jam Perëndi; Njeri i Shenjtërisë është emri im; Njeri i Këshillës është emri im; dhe i Pafundëm e i Përjetshëm është emri im, gjithashtu."
                },
                {
                    "number": 36,
                    "text": "Si rrjedhim, unë mund ta shtrij dorën time dhe t’i mbaj të gjitha krijimet që i kam bërë; dhe sytë e mi mund t’i përshkojnë ata gjithashtu dhe mes tërë veprës së duarve të mia nuk ka patur kaq ligësi të madhe, sesa mes vëllezërve të tu."
                },
                {
                    "number": 37,
                    "text": "Por vër re, mëkatet e tyre do të jenë mbi kokat e etërve të tyre; Satani do të jetë ati i tyre dhe mjerimi do të jenë fati i tyre; dhe tërë qiejt do të vajtojnë mbi ta, madje gjithë vepra e duarve të mia; si rrjedhim, a nuk duhet të vajtojnë qiejt, duke parë se këta do të vuajnë?"
                },
                {
                    "number": 38,
                    "text": "Por vër re, këta mbi të cilët sytë e tu janë, do të mbarojnë në përmbytjet; dhe vër re, unë do t’i mbyll ata; një burg kam përgatitur për ta."
                },
                {
                    "number": 39,
                    "text": "Dhe ai që e kam zgjedhur, është lutur përpara fytyrës sime. Si rrjedhim, ai vuan për mëkatet e tyre; për aq sa ata do të pendohen në ditën që i Zgjedhuri im do të kthehet tek unë dhe deri në atë ditë ata do të jenë në mundim;"
                },
                {
                    "number": 40,
                    "text": "Si rrjedhim, për këtë do të vajtojnë qiejt, po, dhe gjithë vepra e duarve të mia."
                },
                {
                    "number": 41,
                    "text": "Dhe ndodhi që Zoti i foli Enokut dhe i tregoi Enokut të gjitha veprimet e fëmijëve të njerëzve; prandaj Enoku e dinte dhe pa ligësinë e tyre dhe mjerimin e tyre, dhe vajtoi e i shtriu krahët e tij dhe zemra e tij u mbush gjerësisht si përjetësia; dhe brendësia e tij u mbush me dhembshuri; dhe gjithë përjetësia u drodh."
                },
                {
                    "number": 42,
                    "text": "Dhe Enoku pa gjithashtu Noeun dhe familjen e tij; që pasardhësit e gjithë bijve të Noeut do të shpëtoheshin me një shpëtim tokësor;"
                },
                {
                    "number": 43,
                    "text": "Si rrjedhim, Enoku pa se Noeu ndërtoi një arkë; dhe se Zoti buzëqeshi mbi të dhe e mbajti në duar; por mbi pjesën e mbetur të të ligjve përmbytjet erdhën dhe i përpinë."
                },
                {
                    "number": 44,
                    "text": "Dhe kur Enoku e pa këtë, shpirti i tij u hidhërua dhe vajtoi për vëllezërit e tij e u tha qiejve: Unë nuk do të pranoj të ngushëllohem; por Zoti i tha Enokut: Gëzohu në zemrën tënde e ngazëllehu dhe shih."
                },
                {
                    "number": 45,
                    "text": "Dhe ndodhi që Enoku pa; dhe nga Noeu, ai pa të gjitha familjet e tokës; dhe ai i thirri Zotit, duke thënë: Kur do të vijë dita e Zotit? Kur do të derdhet gjaku i të Drejtit, që të gjithë ata që janë në zi të mund të shenjtërohen dhe të kenë jetë të përjetshme?"
                },
                {
                    "number": 46,
                    "text": "Dhe Zoti tha: Do të jetë në meridianin e kohës, në ditët e ligësisë dhe të hakmarrjes."
                },
                {
                    "number": 47,
                    "text": "Dhe vini re, Enoku pa ditën e ardhjes së Birit të Njeriut, madje në mish; dhe shpirti i tij u gëzua, duke thënë: I Drejti është ngritur dhe Qengji është therur nga krijimi i botës; dhe nëpërmjet besimit unë jam në kraharorin e Atit dhe, vini re, Sioni është me mua."
                },
                {
                    "number": 48,
                    "text": "Dhe ndodhi që Enoku hodhi vështrimin mbi tokën dhe dëgjoi një zë nga brendësia e saj, duke thënë: Mallkim, mallkim jam unë, nëna e njerëzve; unë kam dhembje, jam e lodhur, për shkak të ligësisë së fëmijëve të mi. Kur do të pushoj dhe do të pastrohem nga fëlliqësia që ka dalë prej meje? Kur do të më shenjtërojë Krijuesi im, që unë të mund të pushoj dhe drejtësia për një stinë të banojë mbi faqen time?"
                },
                {
                    "number": 49,
                    "text": "Dhe kur Enoku e dëgjoi tokën të vajtonte, ai qau dhe i thirri Zotit, duke thënë: O Zot, a nuk do të kesh dhembshuri për tokën? A nuk do t’i bekosh fëmijët e Noeut?"
                },
                {
                    "number": 50,
                    "text": "Dhe ndodhi që Enoku e vazhdoi të luturën e tij ndaj Zotit, duke thënë: Unë të kërkoj, O Zot, në emër të të Vetëmlindurit tënd, madje Jezu Krishtit, që të kesh mëshirë për Noeun dhe farën e tij, që toka të mos mbulohet më kurrë me përmbytje."
                },
                {
                    "number": 51,
                    "text": "Dhe Zoti nuk mund të përmbahej më; dhe ai lidhi besë me Enokun dhe iu betua atij me një betim se do t’i ndalonte përmbytjet, se do t’u bënte thirrje fëmijëve të Noeut;"
                },
                {
                    "number": 52,
                    "text": "Dhe ai dërgoi një dekret të pandryshueshëm, që një degë e farës së tij gjithmonë do të gjendej mes gjithë kombeve, ndërkohë që toka do të mbetej;"
                },
                {
                    "number": 53,
                    "text": "Dhe Zoti tha: Bekuar është ai përmes farës së të cilit Mesia do të vijë; sepse ai tha—Unë jam Mesia, Mbreti i Sionit, Shkëmbi i Qiellit, që është i gjerë sa përjetësia; ai që hyn me anë të portës dhe ngjitet deri tek unë, nuk do të bjerë kurrë; si rrjedhim, bekuar janë ata për të cilët kam folur, sepse do të vijnë me këngë gëzimi të përjetshëm."
                },
                {
                    "number": 54,
                    "text": "Dhe ndodhi që Enoku i thirri Zotit, duke thënë: Kur Biri i Njeriut të vijë në mish, a do të prehet toka? Unë të lutem, m’i trego këto gjëra."
                },
                {
                    "number": 55,
                    "text": "Dhe Zoti i tha Enokut: Shih, dhe ai pa e vuri re Birin e Njeriut të ngritur në kryq, sipas mënyrës së njerëzve;"
                },
                {
                    "number": 56,
                    "text": "Dhe ai dëgjoi një zë të lartë; dhe qiejt u mbuluan, dhe gjithë krijimet e Perëndisë mbajtën zi, dhe toka rënkoi, dhe shkëmbinjtë u çanë, dhe shenjtorët u ngritën e u kurorëzuan në të djathën e Birit të Njeriut, me kurora lavdie;"
                },
                {
                    "number": 57,
                    "text": "Dhe të gjithë ata shpirtra që ishin në burg, erdhën e qëndruan në të djathtën e Perëndisë; dhe pjesa e mbetur mbetën të lidhur në zinxhirët e errësirës deri në gjykimin e ditës së madhe."
                },
                {
                    "number": 58,
                    "text": "Dhe përsëri Enoku vajtoi dhe i thirri Zotit, duke thënë: Kur do të prehet toka?"
                },
                {
                    "number": 59,
                    "text": "Dhe Enoku vuri re se Biri i Njeriut u ngjit tek Ati; dhe ai i thirri Zotit, duke thënë: A nuk do të vish përsëri në tokë? Duke marrë parasysh që ti je Perëndi dhe unë të njoh, dhe ti më je betuar e më ke urdhëruar që duhet të flas në emër të të Vetëmlindurit tënd; ti më ke bërë dhe më ke dhënë të drejtën e fronit tënd, dhe jo prej vetes sime, por prej hirit tënd; si rrjedhim, unë të pyes nëse nuk do të vish përsëri në tokë."
                },
                {
                    "number": 60,
                    "text": "Dhe Zoti i tha Enokut: Ashtu siç unë jetoj, po kështu do të vij në ditët e fundit, në ditët e ligësisë dhe të hakmarrjes, për të përmbushur betimin që të kam bërë lidhur me fëmijët e Noeut;"
                },
                {
                    "number": 61,
                    "text": "Dhe dita do të vijë kur toka do të prehet, por përpara asaj dite, qiejt do të errësohen dhe një vel errësire do ta mbulojë tokën, dhe qiejt do të dridhen e toka gjithashtu, dhe mundime të mëdha do të jenë mes fëmijëve të njerëzve, por popullin tim unë do ta ruaj;"
                },
                {
                    "number": 62,
                    "text": "Dhe drejtësi do të dërgoj nga qiejt; dhe të vërtetë do të dërgoj nga toka, për të dhënë dëshmi për të Vetëmlindurin tim, ringjalljen e tij së vdekuri; po, dhe gjithashtu ringjalljen e njerëzve; dhe drejtësi dhe të vërtetë do të bëj të derdhet mbi tokë si në një përmbytje, për të mbledhur të zgjedhurit e mi nga të katër skajet e tokës, në një vend që unë e kam përgatitur, një Qytet të Shenjtë, që populli im të mund të ngjeshë ijet e tij dhe të presë me padurim kohën e ardhjes sime; sepse atje do të jetë tabernakulli im dhe ai do të quhet Sion, një Jeruzalem i Ri."
                },
                {
                    "number": 63,
                    "text": "Dhe Zoti i tha Enokut: Atëherë ti dhe gjithë qyteti yt do t’i takoni ata atje dhe ne do t’i marrim në kraharorin tonë e ata do të na shohin; dhe ne do t’i përqafojmë dhe ata do të na përqafojnë e do të puthemi me njëri-tjetrin;"
                },
                {
                    "number": 64,
                    "text": "Dhe atje do të jetë banesa ime dhe ai do të jetë Sioni, i cili do të vijë nga të gjitha krijesat që unë kam bërë; dhe për hapësirën e një mijë vjetëve toka do të pushojë."
                },
                {
                    "number": 65,
                    "text": "Dhe ndodhi që Enoku pa ditën e ardhjes së Birit të Njeriut, në ditët e fundit, për të banuar në tokë në drejtësi për hapësirën e një mijë vjetëve;"
                },
                {
                    "number": 66,
                    "text": "Por përpara asaj dite, ai pa shumë vuajtje mes të ligjve; dhe gjithashtu pa detin, që ishte i turbulluar, dhe zemrat e njerëzve që po i linin ata, duke pritur me frikë gjykimet e Perëndisë së Plotfuqishëm, i cili do të zbresë mbi të ligjtë."
                },
                {
                    "number": 67,
                    "text": "Dhe Zoti ia tregoi Enokut të gjitha gjërat, madje deri në mbarim të botës; dhe ai pa ditën e të drejtëve, orën e shëlbimit të tyre, dhe mori një plotësi të gëzimit;"
                },
                {
                    "number": 68,
                    "text": "Dhe të gjitha ditët e Sionit, në ditët e Enokut, ishin treqind e gjashtëdhjetë e pesë vjet."
                },
                {
                    "number": 69,
                    "text": "Dhe Enoku dhe populli i tij ecën me Perëndinë dhe ai banoi në mes të Sionit; dhe ndodhi që Sioni nuk ishte, sepse Perëndia e mori atë në kraharorin e tij; dhe nga kjo doli shprehja, Sioni u Arratis."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "Moisiu 8",
            "data_type": "chapter",
            "chapter_name": "Kapitulli 8",
            "chapter_summary": [
                "Methuselahu profetizon—Noeu dhe bijtë e tij predikojnë ungjillin—Ligësi e madhe përhapet—Thirrja për pendim nuk dëgjohet—Perëndia shpall shkatërrimin e të gjithë mishit me anë të përmbytjes."
            ],
            "subtitle": [
                "(Shkurt 1831)"
            ],
            "verses": [
                {
                    "number": 1,
                    "text": "Dhe të gjitha ditët e Enokut ishin katërqind e tridhjetë vjet."
                },
                {
                    "number": 2,
                    "text": "Dhe ndodhi që Methuselahu, biri i Enokut, nuk u mor, që të mund të përmbusheshin besëlidhjet e Zotit, që ai ia bëri Enokut; sepse ai me të vërtetë lidhi besë me Enokun që Noeu do të ishte një fryt i ijeve të tij."
                },
                {
                    "number": 3,
                    "text": "Dhe ndodhi që Methuselahu profetizoi që nga ijet e tij do të lindnin të gjitha mbretëritë e tokës (nëpërmjet Noeut) dhe ai mori lavdi për vete."
                },
                {
                    "number": 4,
                    "text": "Dhe erdhi një zi e madhe buke në tokë dhe Zoti e mallkoi tokën me një mallkim të ashpër e shumë banorë të saj vdiqën."
                },
                {
                    "number": 5,
                    "text": "Dhe ndodhi që Methuselahu jetoi njëqind e tetëdhjetë e shtatë vjet dhe pati Lamekun;"
                },
                {
                    "number": 6,
                    "text": "Dhe Methuselahu jetoi, pasi pati Lamekun, shtatëqind e tetëdhjetë e dy vjet e pati bij e bija;"
                },
                {
                    "number": 7,
                    "text": "Dhe të gjitha ditët e Methuselahut ishin nëntëqind e gjashtëdhjetë e nëntë dhe ai vdiq."
                },
                {
                    "number": 8,
                    "text": "Dhe Lameku jetoi njëqind e tetëdhjetë e dy vjet dhe pati një bir,"
                },
                {
                    "number": 9,
                    "text": "Dhe ai e quajti Noe, duke thënë: Ky bir do të na ngushëllojë lidhur me punën tonë dhe mundin e duarve tona, për shkak të tokës që Zoti e mallkoi."
                },
                {
                    "number": 10,
                    "text": "Dhe Lameku jetoi, pasi pati Noeun, pesëqind e nëntëdhjetë vjet e pati bij e bija;"
                },
                {
                    "number": 11,
                    "text": "Dhe të gjitha ditët e Lamekut ishin shtatëqind e shtatëdhjetë e shtatë vjet dhe ai vdiq."
                },
                {
                    "number": 12,
                    "text": "Dhe Noeu ishte katërqind e pesëdhjetë vjeç dhe pati Jafetin; dhe dyzet e dy vjet më pas pati Shemin, prej asaj që ishte nëna e Jafetit, dhe kur ai ishte pesëqind vjet, pati Hamin."
                },
                {
                    "number": 13,
                    "text": "Dhe Noeu dhe bijtë e tij iu bindën Zotit e ia vunë veshin atij dhe u quajtën bijtë e Perëndisë."
                },
                {
                    "number": 14,
                    "text": "Dhe kur këta burra filluan të shumohen mbi faqen e tokës dhe bija iu lindën atyre, bijtë e njerëzve panë se ato bija ishin të bukura dhe ata i morën për gra, madje ashtu siç zgjodhën."
                },
                {
                    "number": 15,
                    "text": "Dhe Zoti i tha Noeut: Bijat e bijve të tu e kanë shitur veten e tyre; pasi vër re, zemërimi im ndizet kundër bijve të njerëzve, sepse ata nuk i binden zërit tim."
                },
                {
                    "number": 16,
                    "text": "Dhe ndodhi që Noeu profetizoi dhe u mësoi gjërat e Perëndisë, madje siç ishte në fillim."
                },
                {
                    "number": 17,
                    "text": "Dhe Zoti i tha Noeut: Shpirti im nuk do të ndeshet gjithmonë me njeriun, sepse ai do ta dijë se i tërë mishi do të vdesë; përsëri ditët e tij do të jenë njëqind e njëzet vjet; dhe nëse njerëzit nuk pendohen, unë do të dërgoj përmbytje mbi ta."
                },
                {
                    "number": 18,
                    "text": "Dhe në ato ditë pati gjigandë në tokë dhe ata kërkuan t’ia merrnin jetën Noeut; por Zoti ishte me Noeun dhe fuqia e Zotit ishte mbi të."
                },
                {
                    "number": 19,
                    "text": "Dhe Zoti e shuguroi Noeun sipas urdhërit të tij dhe e urdhëroi atë të shkonte e t’ua shpallte Ungjillin fëmijëve të njerëzve, madje siç iu dha Enokut."
                },
                {
                    "number": 20,
                    "text": "Dhe ndodhi që Noeu u thirri fëmijëve të njerëzve se duhej të pendoheshin; por ata nuk ia vunë veshin fjalëve të tij;"
                },
                {
                    "number": 21,
                    "text": "Dhe gjithashtu, pasi e kishin dëgjuar, ata erdhën përpara tij, duke thënë: Vër re, ne jemi bijtë e Perëndisë; a nuk kemi marrë për vete bijat e njerëzve? Dhe a nuk jemi duke ngrënë e duke pirë dhe duke u martuar e duke u dhënë në martesë? Dhe gratë tona na lindin fëmijë dhe ata janë gjithashtu burra të fuqishëm, të cilët ngjajnë me burrat e lashtë, burra me famë të madhe. Dhe ata nuk iu bindën fjalëve të Noeut."
                },
                {
                    "number": 22,
                    "text": "Dhe Perëndia pa se ligësia e njerëzve ishte bërë shumë e madhe në tokë; dhe çdo njeri ishte i mbushur me imagjinatën e mendimeve të zemrës së tij, duke bërë vazhdimisht vetëm keq."
                },
                {
                    "number": 23,
                    "text": "Dhe ndodhi që Noeu ua vazhdoi predikimin e tij njerëzve, duke thënë: Dëgjoni dhe u vini vesh fjalëve të mia;"
                },
                {
                    "number": 24,
                    "text": "Dhe besoni e pendohuni për mëkatet tuaja dhe pagëzohuni në emër të Jezu Krishtit, Birit të Perëndisë, madje sikurse etërit tanë, dhe ju do të merrni Frymën e Shenjtë, që të mund t’ju manifestohen të gjitha gjërat; dhe në qoftë se nuk e bëni këtë, përmbytje do të vijnë mbi ju; megjithatë ata nuk e dëgjuan."
                },
                {
                    "number": 25,
                    "text": "Dhe Noeut i erdhi keq dhe zemra e tij u mbush me dhembje, që Zoti e kishte bërë njeriun në tokë, dhe kjo e pikëlloi atë në shpirt."
                },
                {
                    "number": 26,
                    "text": "Dhe Zoti tha: Do ta shkatërroj njeriun, që vetë e kam krijuar, nga faqja e dheut, si njeriun, ashtu edhe bishën, dhe rrëshqanorët, dhe shpendët e ajrit; sepse Noeut i vjen keq që unë i kam krijuar ata dhe që unë i kam bërë ata; dhe ai më thërret, sepse ata kanë kërkuar jetën e tij."
                },
                {
                    "number": 27,
                    "text": "Dhe kështu Noeu gjeti hir në sytë e Zotit; sepse Noeu ishte njeri i drejtë dhe i përsosur në brezin e tij; dhe ai eci me Perëndinë, ashtu sikurse bënë tre bijtë e tij, Shemi, Hami dhe Jafeti."
                },
                {
                    "number": 28,
                    "text": "Toka ishte e korruptuar përpara Perëndisë dhe u mbush me dhunë."
                },
                {
                    "number": 29,
                    "text": "Dhe Perëndia hodhi vështrimin mbi tokën dhe, vini re, ajo ishte e korruptuar, sepse tërë mishi e kishte korruptuar udhën e tij mbi tokë."
                },
                {
                    "number": 30,
                    "text": "Dhe Perëndia i tha Noeut: Mbarimi i të gjithë mishit ka ardhur përpara meje, sepse toka është mbushur me dhunë dhe, vër re, unë do ta shkatërroj gjithë mishin nga toka."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "Abrahami 1",
            "data_type": "chapter",
            "chapter_name": "Kapitulli 1",
            "chapter_summary": [
                "Abrahami kërkon bekimet e rendit patriarkal—Ai përndiqet nga priftërinj të rremë në Kaldea—Jehova e shpëton atë—Origjina dhe qeverisja e Egjiptit rishikohen."
            ],
            "book_title": "Libri i Abrahamit",
            "subtitle": [
                "Përkthyer nga Papirusi prej Joseph Smith-it"
            ],
            "verses": [
                {
                    "number": 1,
                    "text": "Në tokën e Kaldeasve, në banesën e etërve të mi, unë, Abrahami, pashë se ishte e nevojshme për mua që të gjeja një vend tjetër banimi;"
                },
                {
                    "number": 2,
                    "text": "Dhe, duke mësuar se kishte lumturi dhe paqe e prehje më të madhe për mua, kërkova bekimet e etërve dhe të drejtën në të cilën do të shugurohesha për t’i administuar ato; duke qenë vetë një ndjekës i drejtësisë, duke dëshiruar gjithashtu të jem dikush që zotëronte dije të madhe dhe të jem ndjekës më i madh i drejtësisë, dhe të zotëroj një dije më të madhe, dhe të jem një atë i shumë kombeve, një princ i paqes, dhe duke dëshiruar të marr udhëzime dhe të zbatoj urdhërimet e Perëndisë, unë u bëra një trashëgimtar legjitim, një Prift i Lartë, duke patur të drejtën që u përkiste etërve."
                },
                {
                    "number": 3,
                    "text": "Ajo më ishte dhënë nga etërit; zbriti nga etërit, që nga fillimi i kohës, po, madje që nga fillimi, ose përpara krijimit të tokës, deri në kohën e sotme, madje e drejta e të parëlindurit, ose e njeriut të parë, që është Adami, ose e atit të parë, përmes etërve tek unë."
                },
                {
                    "number": 4,
                    "text": "Unë kërkova caktimin tim në Priftëri, sipas caktimit të Perëndisë për etërit lidhur me farën."
                },
                {
                    "number": 5,
                    "text": "Etërit e mi, pasi ishin larguar nga drejtësia e tyre dhe nga urdhërimet e shenjta që Zoti, Perëndia i tyre, u kishte dhënë, në adhurimin e perëndive të paganëve, tërësisht refuzuan t’i binden zërit tim;"
                },
                {
                    "number": 6,
                    "text": "Sepse zemrat e tyre u vendosën të bënin keq dhe tërësisht u kthyen te perëndia i Elkenahut, dhe perëndia i Libnahut, dhe perëndia i Mahmakrahut, dhe perëndia i Korashit, dhe perëndia i Faraonit, mbretit të Egjiptit;"
                },
                {
                    "number": 7,
                    "text": "Si rrjedhim, ata i kthyen zemrat e tyre drejt flijimit të paganëve, duke ua ofruar fëmijët e tyre këtyre idhujve memecë, dhe nuk iu bindën zërit tim, por u përpoqën të ma merrnin jetën prej dorës së priftit të Elkenahut. Prifti i Elkenahut ishte gjithashtu prifti i Faraonit."
                },
                {
                    "number": 8,
                    "text": "Tani, në këtë kohë ishte zakoni i priftit të Faraonit, mbretit të Egjiptit, të ofronte mbi altarin që u ngrit në tokën e Kaldeas, për t’u ofruar këtyre perëndive të huaja, burra, gra e fëmijë."
                },
                {
                    "number": 9,
                    "text": "Dhe ndodhi që prifti i bëri një ofertë perëndisë së Faraonit dhe gjithashtu perëndisë së Shagreelit, madje sipas mënyrës së Egjiptianëve. Tani perëndia i Shagreelit ishte dielli."
                },
                {
                    "number": 10,
                    "text": "Madje flijimin si falënderim të një fëmije e ofroi prifti i Faraonit mbi altarin që ndodhej pranë kodrës së quajtur kodra e Potifarit, në krye të pllajës së Olishemit."
                },
                {
                    "number": 11,
                    "text": "Tani, ky prift kishte ofruar mbi këtë altar tri virgjëresha njëherazi, të cilat ishin bijat e Onitahut, një pasardhësi mbretëror drejtpërsëdrejti nga ijët e Hamit. Këto virgjëresha u ofruan për shkak të virtytit të tyre; ato nuk do të përkuleshin për të adhuruar perëndi prej druri ose prej guri, si rrjedhim, u vranë mbi këtë altar dhe ajo u bë sipas mënyrës së Egjiptianëve."
                },
                {
                    "number": 12,
                    "text": "Dhe ndodhi që priftërinjtë përdorën dhunë mbi mua, që ata të mund të më vrisnin edhe mua, sikurse bënë me ato virgjëresha mbi këtë altar; dhe që ju të keni njohuri për këtë altar, unë do t’ju drejtoj tek paraqitja në fillim të këtij anali."
                },
                {
                    "number": 13,
                    "text": "Ishte bërë në formën e një shtrati, si ata që mbaheshin prej Kaldeasve, dhe qëndronte përpara perëndive të Elkenahut, Libnahut, Mahmakrahut, Korashit dhe gjithashtu një perëndie si ai i Faraonit, mbretit të Egjiptit."
                },
                {
                    "number": 14,
                    "text": "Që ju të mund të kuptoni këto perëndi, unë ju kam dhënë modelin e tyre në figurat në fillim, mënyrë figurash e cila quhet nga Kaldeasit Rahleenos, që do të thotë hieroglife."
                },
                {
                    "number": 15,
                    "text": "Dhe ndërsa i ngritën duart mbi mua, që të mund të më flijonin dhe të ma merrnin jetën, vini re, unë e ngrita zërin tim drejt Zotit, Perëndisë tim, dhe Zoti vuri vesh e dëgjoi dhe ai më mbushi me vegimin e të Plotfuqishmit, dhe engjëlli i pranisë së tij qëndroi pranë meje dhe menjëherë zgjidhi litarët e mi;"
                },
                {
                    "number": 16,
                    "text": "Dhe zëri i tij ishte mbi mua: Abraham, Abraham, vër re, emri im është Jehova dhe unë të kam dëgjuar dhe kam ardhur të të çliroj e të të largoj nga shtëpia e atit tënd dhe nga gjithë farefisi yt, drejt një toke të huaj që ti nuk e njeh;"
                },
                {
                    "number": 17,
                    "text": "Dhe kjo ngaqë ata i kanë larguar zemrat e tyre prej meje, për të adhuruar perëndinë e Elkenahut dhe perëndinë e Libnahut, dhe perëndinë e Mahmakrahut, dhe perëndinë e Korashit, dhe perëndinë e Faraonit, mbretit të Egjiptit; si rrjedhim, unë kam ardhur t’i vizitoj ata dhe të shkatërroj atë që ka ngritur dorë kundër teje, Abraham, biri im, për të ta marrë jetën."
                },
                {
                    "number": 18,
                    "text": "Vër re, unë do të të udhëheq nëpërmjet dorës sime dhe do të të marr, për të vendosur mbi ty emrin tim, madje Priftërinë e atit tënd, dhe fuqia ime do të jetë mbi ty."
                },
                {
                    "number": 19,
                    "text": "Siç ishte me Noeun, ashtu do të jetë me ty; por nëpërmjet shërbesës sate emri im do t’i bëhet i njohur tokës përgjithmonë, sepse unë jam Perëndia yt."
                },
                {
                    "number": 20,
                    "text": "Vini re, kodra e Potifarit ishte në tokën e Urit, të Kaldesë. Dhe Zoti e theu altarin e Elkenahut dhe të perëndive të tokës e tërësisht i shkatërroi ato dhe e goditi priftin, sa ai vdiq; dhe pati vajtim të madh në Kaldea dhe gjithashtu në oborrin e Faraonit; Faraon që do të thotë mbret prej gjaku mbretëror."
                },
                {
                    "number": 21,
                    "text": "Tani ky mbret i Egjiptit ishte një pasardhës nga ijët e Hamit dhe ishte pjesëmarrës i gjakut të Kanaanitëve nëpërmjet lindjes."
                },
                {
                    "number": 22,
                    "text": "Nga kjo prejardhje dolën gjithë Egjiptianët dhe kështu gjaku i Kanaanitëve u ruajt në tokë."
                },
                {
                    "number": 23,
                    "text": "Toka e Egjiptit, duke qenë e zbuluar fillimisht nga një grua, e cila ishte bija e Hamit dhe bija e Egiptusit, që në gjuhën kaldease do të thotë Egjipt, që do të thotë ajo që është e ndaluar;"
                },
                {
                    "number": 24,
                    "text": "Kur kjo grua e zbuloi tokën, ajo ishte nën ujë dhe më pas ajo vendosi bijtë e saj në të; dhe kështu, nga Hami, doli ajo racë që e ruajti mallkimin në tokë."
                },
                {
                    "number": 25,
                    "text": "Tani qeveria e parë e Egjiptit u krijua nga Faraoni, biri më i madh i Egiptusit, bijës së Hamit, dhe ishte sipas mënyrës së qeverisjes së Hamit, që ishte patriarkale."
                },
                {
                    "number": 26,
                    "text": "Faraoni, duke qenë njeri i drejtë, themeloi mbretërinë e tij dhe i gjykoi njerëzit e tij me urtësi dhe drejtësi gjatë gjithë ditëve të tij, duke kërkuar me zell të imitonte atë rend të ngritur nga etërit në brezat e parë, në ditët e mbretërimit të parë patriarkal, madje në mbretërimin e Adamit, dhe gjithashtu të Noeut, atit të tij, i cili e bekoi atë me bekimet e tokës dhe me bekimet e urtësisë, por e mallkoi atë përsa i përket Priftërisë."
                },
                {
                    "number": 27,
                    "text": "Tani, Faraoni, duke qenë i asaj prejardhjeje, me anë të së cilës ai nuk mund ta kishte të drejtën e Priftërisë, pavarësisht se faraonët dëshironin shumë ta pretendonin atë nga Noeu, nëpërmjet Hamit, si rrjedhim, ati im u mashtrua prej idhujtarisë së tyre;"
                },
                {
                    "number": 28,
                    "text": "Por unë do të përpiqem, në të ardhmen, ta përshkruaj kronologjinë, duke u kthyer prapa në kohë, nga unë deri në fillimin e krijimit, sepse kanë ardhur në duart e mia analet, të cilat i zotëroj në këtë kohë të tashme."
                },
                {
                    "number": 29,
                    "text": "Tani, pasi prifti i Elkenahut u godit sa vdiq, ndodhi një përmbushje e atyre gjërave që m’u thanë lidhur me tokën e Kaldeas, se do të kishte një zi buke në tokë."
                },
                {
                    "number": 30,
                    "text": "Në përputhje me këtë, një zi buke u përhap në të gjithë tokën e Kaldeas dhe ati im u shqetësua së tepërmi për shkak të zisë së bukës dhe u pendua për të ligën që kishte vendosur kundër meje, për të ma marrë jetën time."
                },
                {
                    "number": 31,
                    "text": "Por analet e etërve, madje të patriarkëve, lidhur me të drejtën e Priftërisë, Zoti, Perëndia im, i ruajti në duart e mia; si rrjedhim, një dituri për fillimin e krijimit dhe gjithashtu për planetët e yjet, sikurse iu ishte bërë e njohur etërve, e kam ruajtur madje në këtë ditë dhe do të përpiqem t’i shkruaj disa nga këto gjëra në këtë anal, për përfitimin e pasardhësve të mi që do të vijnë pas meje."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "Abrahami 2",
            "data_type": "chapter",
            "chapter_name": "Kapitulli 2",
            "chapter_summary": [
                "Abrahami largohet nga Uri për të shkuar në Kanaan—Jehova i shfaqet atij në Haran—Të gjitha bekimet e ungjillit i premtohen farës së tij dhe nëpërmjet farës së tij të gjithëve—Ai shkon në Kanaan dhe më tej në Egjipt."
            ],
            "verses": [
                {
                    "number": 1,
                    "text": "Tani Zoti Perëndi e bëri zinë e bukës të përhapet së tepërmi në tokën e Urit, aq shumë sa Harani, vëllai im, vdiq; por Terahu, ati im, përsëri jetonte në tokën e Urit të Kaldeasve."
                },
                {
                    "number": 2,
                    "text": "Dhe ndodhi që unë, Abrahami, e mora Sarain për grua dhe Nahori, vëllai im, mori Milkahun për grua, e cila ishte bija e Haranit."
                },
                {
                    "number": 3,
                    "text": "Tani Zoti më kishte thënë mua: Abraham, dil jashtë nga vendi yt dhe nga farefisi yt e nga shtëpia e atit tënd, në një tokë që unë do të ta tregoj."
                },
                {
                    "number": 4,
                    "text": "Si rrjedhim, unë e lashë tokën e Urit të Kaldeasve, për të shkuar në tokën e Kanaanit; dhe mora Lotin, birin e vëllait tim, dhe gruan e tij, dhe Sarain, gruan time; dhe gjithashtu ati im më ndoqi mua për në tokën që ne e quajtëm Haran."
                },
                {
                    "number": 5,
                    "text": "Dhe zija e bukës u pakësua; dhe ati im qëndroi në Haran dhe banoi atje, pasi kishte shumë bagëti në Haran; dhe ati im iu kthye përsëri idhujtarisë së tij, si rrjedhim ai mbeti në Haran."
                },
                {
                    "number": 6,
                    "text": "Por unë, Abrahami, dhe Loti, biri i vëllait tim, iu lutëm Zotit dhe Zoti m’u shfaq mua e më tha: Çohu dhe merre Lotin me vete; sepse unë kam si qëllim të të largoj prej Haranit dhe të të bëj një shërbestar për ta çuar emrin tim në një tokë të huaj, të cilën do t’ia jap farës tënde pas teje për një zotërim të përjetshëm, kur ata t’i binden zërit tim."
                },
                {
                    "number": 7,
                    "text": "Sepse unë jam Zoti, Perëndia yt; unë banoj në qiell; toka është stoli i këmbëve të mia; unë e shtrij dorën time mbi det dhe ai i bindet zërit tim; unë i bëj erën dhe zjarrin të jenë koçia ime; unë u them maleve—Largohuni këtej—dhe vini re, ata merren prej një vorbulle ere menjëherë, papritur."
                },
                {
                    "number": 8,
                    "text": "Unë quhem Jehova dhe e njoh mbarimin që nga fillimi; si rrjedhim dora ime do të jetë mbi ty."
                },
                {
                    "number": 9,
                    "text": "Dhe unë do të bëj prej teje një komb të madhërishëm dhe do të të bekoj jashtë mase, dhe do ta bëj emrin tënd të madh mes gjithë kombeve, dhe ti do të jesh një bekim për farën tënde pas teje, që në duart e tyre ata do ta mbajnë këtë shërbesë dhe Priftëri për të gjitha kombet;"
                },
                {
                    "number": 10,
                    "text": "Dhe unë do t’i bekoj ata nëpërmjet emrit tënd; sepse të gjithë ata që e marrin këtë Ungjill, do të quhen sipas emrit tënd e do të llogariten si fara jote dhe do të ngrihen e do të të bekojnë ty, si atin e tyre;"
                },
                {
                    "number": 11,
                    "text": "Dhe unë do t’i bekoj ata që të bekojnë ty dhe do t’i mallkoj ata që të mallkojnë ty; dhe në ty (që është, në Priftërinë tënde) dhe në farën tënde (që është, Priftëria jote), sepse unë të jap një premtim se kjo e drejtë do të vazhdojë në ty dhe në farën tënde pas teje (që do të thotë, fara e drejtpërdrejtë ose fara e trupit) të gjitha familjet e tokës do të bekohen, madje me bekimet e Ungjillit, të cilat janë bekimet e shpëtimit, madje të jetës së përjetshme."
                },
                {
                    "number": 12,
                    "text": "Tani, pasi Zoti ishte larguar së foluri me mua dhe e kishte larguar fytyrën e tij prej meje, unë thashë në zemrën time: Shërbëtori yt të ka kërkuar me shumë zell; tani unë të kam gjetur;"
                },
                {
                    "number": 13,
                    "text": "Ti vërtet e dërgove engjëllin tënd për të më çliruar nga perënditë e Elkenahut dhe unë do të bëj mirë t’i bindem zërit tënd, si rrjedhim, le të ngrihet shërbëtori yt dhe të largohet në paqe."
                },
                {
                    "number": 14,
                    "text": "Kështu unë, Abrahami, u largova sikurse Zoti më kishte thënë, dhe Loti me mua; dhe unë, Abrahami, isha gjashtëdhjetë e dy vjeç kur u largova nga Harani."
                },
                {
                    "number": 15,
                    "text": "Dhe mora Sarain, që e mora për grua kur isha në Ur, në Kaldea, dhe Lotin, djalin e vëllait tim, dhe gjithë pasurinë tonë që e kishim mbledhur, dhe shpirtrat që kishim fituar në Haran dhe u nisëm për udhë për në tokën e Kanaanit dhe banuam në çadra ndërkohë që ishim në udhë;"
                },
                {
                    "number": 16,
                    "text": "Si rrjedhim, përjetësia ishte mbulesa jonë dhe shkëmbi ynë e shpëtimi ynë, ndërsa udhëtonim nga Harani nëpërmjet rrugës së Jershonit, për të shkuar në tokën e Kanaanit."
                },
                {
                    "number": 17,
                    "text": "Tani unë, Abrahami, ndërtova një altar në tokën e Jershonit dhe i bëra flijim Zotit e u luta që zija e bukës të mund të largohej prej shtëpisë së atit tim, që ata të mos shkatërroheshin."
                },
                {
                    "number": 18,
                    "text": "Dhe më pas ne kaluam nga Jershoni nëpërmjet tokës për në vendin e Sikemit; ai ishte i vendosur në pllajat e Morehut dhe ne tashmë kishim ardhur në kufijtë e tokës së Kanaanitëve dhe unë ofrova flijim atje, në pllajat e Morehut, dhe i thirra Zotit me plot zell, sepse ne tashmë kishim ardhur në tokën e këtij kombi idhujtar."
                },
                {
                    "number": 19,
                    "text": "Dhe Zoti m’u shfaq në përgjigje të lutjeve të mia dhe më tha: Farës tënde do t’ia jap këtë tokë."
                },
                {
                    "number": 20,
                    "text": "Dhe unë, Abrahami, u ngrita nga vendi i altarit që ia kisha ndërtuar Zotit, dhe u largova që atje për në një mal në lindje të Bethelit dhe e ngrita çadrën time atje, me Bethelin në perëndim dhe Hain në lindje; dhe atje i ndërtova një altar tjetër Zotit dhe i bëra thirrje përsëri emrit të Zotit."
                },
                {
                    "number": 21,
                    "text": "Dhe unë, Abrahami, udhëtova, duke vazhduar akoma drejt jugut; dhe pati një vazhdim të zisë së bukës në tokë; dhe unë, Abrahami, vendosa të zbres në Egjipt, për të banuar atje, sepse zija e bukës u bë më e rëndë."
                },
                {
                    "number": 22,
                    "text": "Dhe ndodhi që, kur u afrova pranë hyrjes në Egjipt, Zoti më tha: Vër re, Sarai, gruaja jote, është një grua shumë e pashme në pamje;"
                },
                {
                    "number": 23,
                    "text": "Si rrjedhim, do të ndodhë, kur Egjiptianët ta shohin atë, ata do të thonë—Ajo është gruaja e tij; dhe ata do të të vrasin ty, por do ta ruajnë atë të gjallë; si rrjedhim, sigurohuni që të veproni sipas kësaj mënyre të urtë:"
                },
                {
                    "number": 24,
                    "text": "Ajo duhet t’u thotë Egjiptianëve se është motra jote dhe shpirti yt do të jetojë."
                },
                {
                    "number": 25,
                    "text": "Dhe ndodhi që unë, Abrahami, i tregova Sarait, gruas sime, gjithçka që Zoti më kishte thënë—Si rrjedhim, thuaju atyre, të lutem, se je motra ime, që të jetë mirë me mua për hirin tënd, dhe shpirti im do të jetojë për shkakun tënd."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "Abrahami 3",
            "data_type": "chapter",
            "chapter_name": "Kapitulli 3",
            "chapter_summary": [
                "Abrahami mëson për diellin, hënën dhe yjet nëpërmjet Urimit dhe Thumimit—Zoti i zbulon atij natyrën e përjetshme të shpirtrave—Ai mëson për jetën paratokësore, parashugurimin, Krijimin, zgjedhjen e një Shëlbuesi dhe gjendjen e dytë të njeriut."
            ],
            "verses": [
                {
                    "number": 1,
                    "text": "Dhe unë, Abrahami, pata Urimin dhe Thumimin, të cilat Zoti, Perëndia im, m’i kishte dhënë në Ur të Kaldeasve;"
                },
                {
                    "number": 2,
                    "text": "Dhe unë pashë yjet që ishin shumë të mëdhenj dhe se një prej tyre ishte më i afërti me fronin e Perëndisë; dhe kishte shumë yje të mëdhenj që ishin pranë tij;"
                },
                {
                    "number": 3,
                    "text": "Dhe Zoti më tha: Këta janë yjet qeverisës; dhe emri i të madhit është Kolob, ngaqë është pranë meje, sepse unë jam Zoti, Perëndia yt: Unë e kam vënë këtë për të qeverisur të gjithë ata që i përkasin të njëjtit rend, sikurse ai në të cilin ti qëndron."
                },
                {
                    "number": 4,
                    "text": "Dhe Zoti më tha, me anë të Urimit dhe Thumimit, se Kolobi ishte sipas mënyrës së Zotit, në përputhje me kohët dhe stinët e tij në rrotullimet e tij; që një rrotullim ishte një ditë për Zotin, sipas mënyrës së llogaritjes së tij, ajo duke qenë një mijë vjet sipas kohës së caktuar në atë ku ti qëndron. Kjo është llogaritja e kohës së Zotit, në përputhje me llogaritjen e Kolobit."
                },
                {
                    "number": 5,
                    "text": "Dhe Zoti më tha: Planeti që është drita më e vogël, më e vogël sesa ajo që do të sundojë ditën, madje i cili do të sundojë natën, është mbi atë ose më i madh se ai mbi të cilin ti qëndron, përsa i përket llogaritjes së kohës, sepse ai lëviz në një rend më të ngadaltë; kjo është siç duhet, sepse ai qëndron mbi tokën në të cilën ti qëndron, si rrjedhim llogaritja e kohës së tij nuk është aq shumë sa numri i ditëve dhe i muajve, dhe i viteve të saj."
                },
                {
                    "number": 6,
                    "text": "Dhe Zoti më tha: Tani, Abraham, këto dy fakte ekzistojnë, vër re, sytë e tu e shohin atë; ty të është dhënë të dish kohët e llogaritjes dhe kohën e caktuar, po, kohën e caktuar të tokës mbi të cilën qëndron dhe kohën e caktuar të dritës më të madhe, që caktohet për të sunduar ditën, dhe kohën e caktuar të dritës më të vogël, që caktohet për të sunduar natën."
                },
                {
                    "number": 7,
                    "text": "Tani koha e caktuar e dritës më të vogël është një kohë më e gjatë, përsa i përket llogaritjes së saj, sesa llogaritja e kohës së tokës mbi të cilën ti qëndron."
                },
                {
                    "number": 8,
                    "text": "Dhe aty ku këto dy fakte ekzistojnë, do të ketë një fakt tjetër mbi ta, që është, do të ketë një planet tjetër llogaritja e kohës së të cilit do të jetë akoma më e gjatë;"
                },
                {
                    "number": 9,
                    "text": "Dhe kështu do të jetë llogaritja e kohës së një planeti mbi tjetrin, derisa të mund t’i afrohesh Kolobit, Kolob i cili është sipas llogaritjes së kohës së Zotit; Kolob i cili vendoset pranë fronit të Perëndisë për të qeverisur të gjithë ata planetë që i përkasin të njëjtit rend, sikurse ai në të cilin ti qëndron."
                },
                {
                    "number": 10,
                    "text": "Dhe të është dhënë ty të dish kohën e caktuar për gjithë yjet që caktohen të japin dritë, derisa të vish pranë fronit të Perëndisë."
                },
                {
                    "number": 11,
                    "text": "Kështu unë, Abrahami, fola me Zotin, ballë për ballë, sikurse një njeri flet me një tjetër; dhe ai më tregoi për veprat që duart e tij i kishin bërë;"
                },
                {
                    "number": 12,
                    "text": "Dhe ai më tha: Biri im, biri im (dhe dora e tij u shtri), vër re, unë do të t’i tregoj të gjitha këto. Dhe ai e vuri dorën e tij mbi sytë e mi dhe unë i pashë ato gjëra që duart e tij i kishin bërë, të cilat ishin shumë; dhe ato u shumëzuan përpara syve të mi dhe unë nuk mund ta shihja fundin e tyre."
                },
                {
                    "number": 13,
                    "text": "Dhe ai më tha: Ky është Shinehahu, që është dielli. Dhe ai më tha: Kokobi, që është yll. Dhe ai më tha: Olea, që është hëna. Dhe ai më tha: Kokaubeami, që personifikon yjet ose gjithë dritat e mëdha, të cilat ishin në kupën e qiellit."
                },
                {
                    "number": 14,
                    "text": "Dhe ishte në kohën e natës kur Zoti m’i tha këto fjalë: Unë do të të shumëzoj ty dhe farën tënde pas teje, sikurse këta; dhe në qoftë se ti mund ta llogaritësh numrin e kokrrizave të rërës, kështu do të jetë numri i farëve të tua."
                },
                {
                    "number": 15,
                    "text": "Dhe Zoti më tha: Abraham, unë t’i tregoj këto gjëra përpara se të shkoni në Egjipt, që ju të mund t’i shpallni gjithë këto fjalë."
                },
                {
                    "number": 16,
                    "text": "Në qoftë se dy gjëra ekzistojnë dhe njëra do të jetë mbi tjetrën, do të ketë gjëra më të mëdha mbi to; prandaj Kolobi është më i madhi i të gjithë Kokaubeamëve që ti ke parë, sepse është më i afërti me mua."
                },
                {
                    "number": 17,
                    "text": "Tani, në qoftë se ka dy gjëra, njëra mbi tjetrën, dhe hëna është mbi tokën, atëherë mund të jetë që një planet ose një yll mund të ekzistojë mbi të; dhe nuk ka asgjë që Zoti, Perëndia yt, do ta marrë për zemër për ta bërë, të cilën ai nuk do ta bëjë."
                },
                {
                    "number": 18,
                    "text": "Sidoqoftë, ai bëri yllin më të madh; në të njëjtën mënyrë, gjithashtu, nëse ka dy shpirtra dhe një prej tyre është më inteligjent se tjetri, përsëri këto dy shpirtra, pavarësisht se njëri është më inteligjent se tjetri, nuk kanë fillim; ata ekzistuan përpara, ata nuk do të kenë mbarim, ata do të ekzistojnë më pas, sepse janë gnolaum, ose të përjetshëm."
                },
                {
                    "number": 19,
                    "text": "Dhe Zoti më tha: Këto dy fakte ekzistojnë, se ka dy shpirtra, njëri duke qenë më inteligjent se tjetri; do të ketë një tjetër më inteligjent sesa ata; unë jam Zoti, Perëndia yt, unë jam më inteligjent sesa të gjithë ata."
                },
                {
                    "number": 20,
                    "text": "Zoti, Perëndia yt, dërgoi engjëllin e tij për të të çliruar nga duart e priftit të Elkenahut."
                },
                {
                    "number": 21,
                    "text": "Unë banoj në mes të gjithë atyre; unë tani, si rrjedhim, kam ardhur tek ti për të të shpallur veprat që duart e mia kanë bërë, gjë që urtësia ime i kapërcen të gjithë ata, sepse unë sundoj në qiejt lart dhe në tokën poshtë, plot urtësi dhe maturi, mbi të gjithë inteligjencat që sytë e tu kanë parë që nga fillimi; unë erdha në fillim në mes të të gjithë inteligjencave që ti ke parë."
                },
                {
                    "number": 22,
                    "text": "Tani Zoti më kishte treguar mua, Abrahamit, inteligjencat që u organizuan përpara se bota të ishte; dhe mes gjithë këtyre kishte shumë fisnikë dhe të mëdhenj;"
                },
                {
                    "number": 23,
                    "text": "Dhe Perëndia pa se këta shpirtra ishin të mirë dhe qëndroi mes tyre dhe ai tha: Këta unë do t’i bëj sunduesit e mi; sepse ai qëndroi mes atyre që ishin shpirtra dhe pa se ata ishin të mirë; dhe ai më tha: Abraham, ti je një prej tyre; ti u zgjodhe përpara se të lindeshe."
                },
                {
                    "number": 24,
                    "text": "Dhe atje qëndroi një mes tyre, që ishte sikurse Perëndia, dhe ai u tha atyre që ishin me të: Ne do të zbresim, sepse ka hapësirë atje, dhe do të marrim prej këtyre materialeve ne do të bëjmë një tokë në të cilën këta të mund të banojnë;"
                },
                {
                    "number": 25,
                    "text": "Dhe ne do t’i provojmë me këtë, për të parë nëse ata do t’i bëjnë të gjitha gjërat që Zoti, Perëndia i tyre, do t’i urdhërojë;"
                },
                {
                    "number": 26,
                    "text": "Dhe ata që e ruajnë gjendjen e parë, atyre do t’u shtohet; dhe ata që nuk e ruajnë gjendjen e parë, nuk do të kenë lavdi në të njëjtën mbretëri me ata që e ruajnë gjendjen e tyre të parë; dhe ata që e ruajnë gjendjen e tyre të dytë, do të kenë lavdi të shtuar mbi kokat e tyre përherë e përgjithmonë."
                },
                {
                    "number": 27,
                    "text": "Dhe Zoti tha: Kë të dërgoj? Dhe njëri u përgjigj sikurse Biri i Njeriut: Ja ku jam, dërgomë mua. Dhe tjetri u përgjigj e tha: Ja ku jam, dërgomë mua. Dhe Zoti tha: Do të dërgoj të parin."
                },
                {
                    "number": 28,
                    "text": "Dhe i dyti u egërsua dhe nuk e ruajti gjendjen e tij të parë; dhe, në atë ditë, shumë e ndoqën atë."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "Abrahami 4",
            "data_type": "chapter",
            "chapter_name": "Kapitulli 4",
            "chapter_summary": [
                "Perënditë planifikojnë krijimin e tokës dhe të gjithë jetës në të—Planet e tyre për gjashtë ditët e krijimit paraqiten."
            ],
            "verses": [
                {
                    "number": 1,
                    "text": "Dhe atëherë Zoti tha: Le të zbresim. Dhe ata zbritën në fillim dhe ata, domethënë Perënditë, organizuan dhe formuan qiejt e tokën."
                },
                {
                    "number": 2,
                    "text": "Dhe toka, pasi u formua, ishte e zbrazët dhe e shkretuar, sepse ata nuk kishin formuar asgjë përveç tokës; dhe errësira mbretëroi mbi faqen e thellësisë dhe Shpirti i Perëndive mbuloi faqen e ujërave."
                },
                {
                    "number": 3,
                    "text": "Dhe ata (Perënditë) thanë: Le të ketë dritë; dhe pati dritë."
                },
                {
                    "number": 4,
                    "text": "Dhe ata Perënditë e kuptuan dritën, sepse ajo ishte e shndritshme; dhe ata e ndanë dritën, ose e bënë atë të ndahej, nga errësira."
                },
                {
                    "number": 5,
                    "text": "Dhe Perënditë e quajtën dritën Ditë dhe errësirën e quajtën Natë. Dhe ndodhi që nga mbrëmja deri në mëngjes e quajtën natë; dhe nga mëngjesi deri në mbrëmje e quajtën ditë; dhe kjo ishte e para, ose fillimi, i asaj që ata e quajtën ditë dhe natë."
                },
                {
                    "number": 6,
                    "text": "Dhe Perënditë gjithashtu thanë: Le të ketë hapësirë mes ujërave dhe ajo do të ndajë ujërat nga ujërat."
                },
                {
                    "number": 7,
                    "text": "Dhe Perënditë e urdhëruan hapësirën, kështu që ajo i ndau ujërat që ishin nën hapësirën nga ujërat që ishin mbi hapësirën; dhe ishte kështu, madje siç urdhëruan ata."
                },
                {
                    "number": 8,
                    "text": "Dhe Perënditë e quajtën hapësirën Qiell. Dhe ndodhi që ishte nga mbrëmja në mëngjes që ata e quajtën natë, dhe ndodhi që ishte nga mëngjesi në mbrëmje që ata e quajtën ditë; dhe kjo ishte koha e dytë që ata e quajtën natë dhe ditë."
                },
                {
                    "number": 9,
                    "text": "Dhe Perënditë urdhëruan, duke thënë: Le të mblidhen ujërat nën qiell së bashku në një vend dhe le të dalë toka e thatë; dhe ishte kështu, siç urdhëruan ata;"
                },
                {
                    "number": 10,
                    "text": "Dhe Perënditë e quajtën vendin e thatë Tokë; dhe mbledhjen së bashku të ujërave, e quajtën ata Ujëra të Mëdha; dhe Perënditë panë se ato u bindën."
                },
                {
                    "number": 11,
                    "text": "Dhe Perënditë thanë: Le ta përgatisim tokën për të sjellë bar, barishten për të prodhuar farë, pemën frutore për të prodhuar frute sipas llojit të saj, farë e cila vetë prodhon sipas ngjashmërisë së saj mbi tokë; dhe ishte kështu, madje siç urdhëruan ata."
                },
                {
                    "number": 12,
                    "text": "Dhe Perënditë organizuan tokën për të sjellë bar nga fara e vet dhe barishten për të sjellë barishte nga fara e saj, duke prodhuar farë sipas llojit të saj; dhe tokën për të prodhuar pemën nga fara e saj, duke prodhuar frut, fara e të cilit mund të sillte vetëm njësoj si vetvetja, sipas llojit të saj; dhe Perënditë panë se ato iu bindën."
                },
                {
                    "number": 13,
                    "text": "Dhe ndodhi që ata i numëruan ditët; nga mbrëmja në mëngjes e quajtën natë; dhe ndodhi, që nga mëngjesi në mbrëmje ata e quajtën ditë; dhe ishte periudha e tretë."
                },
                {
                    "number": 14,
                    "text": "Dhe Perënditë organizuan dritat në hapësirën e qiellit dhe i bënë ato të ndajnë ditën nga nata; dhe i organizuan ato për të qenë për shenja e për stinë dhe për ditë e për vite;"
                },
                {
                    "number": 15,
                    "text": "Dhe i organizuan ato të jenë për drita në hapësirën e qiellit, për t’i dhënë dritë tokës; dhe ishte kështu."
                },
                {
                    "number": 16,
                    "text": "Dhe Perënditë organizuan dy dritat e mëdha, dritën më të madhe për të sunduar ditën dhe dritën më të vogël për të sunduar natën; me dritën më të vogël ata vendosën yjet gjithashtu;"
                },
                {
                    "number": 17,
                    "text": "Dhe Perënditë i vendosën ato në hapësirën e qiejve, për të dhënë dritë mbi tokë dhe për të sunduar mbi ditën e mbi natën dhe për të bërë të ndahet drita nga errësira."
                },
                {
                    "number": 18,
                    "text": "Dhe Perënditë i vëzhguan këto gjëra të cilat i kishin urdhëruar, derisa ato u bindën."
                },
                {
                    "number": 19,
                    "text": "Dhe ndodhi që ishte nga mbrëmja në mëngjes që ishte natë; dhe ndodhi që ishte nga mëngjesi në mbrëmje që ishte ditë; dhe ishte periudha e katërt."
                },
                {
                    "number": 20,
                    "text": "Dhe Perënditë thanë: Le t’i përgatisim ujërat për të sjellë me shumicë krijesat lëvizëse që kanë jetë; dhe shpendët që të mund të fluturojnë mbi tokë në hapësirën e hapur të qiellit."
                },
                {
                    "number": 21,
                    "text": "Dhe Perënditë i përgatitën ujërat që ato të mund të sillnin balena të mëdha dhe çdo krijesë të gjallë që lëviz, të cilën ujërat duhej ta sillnin me shumicë sipas llojit të tyre; dhe çdo shpend me krahë sipas llojit të tyre. Dhe Perënditë panë se ata do të bindeshin dhe se plani i tyre ishte i mirë."
                },
                {
                    "number": 22,
                    "text": "Dhe Perënditë thanë: Ne do t’i bekojmë ata e do t’i bëjmë të jenë të frytshëm dhe të shumohen e të mbushin ujërat në dete ose ujërat e mëdha; dhe t’i bëjmë shpendët të shumohen në tokë."
                },
                {
                    "number": 23,
                    "text": "Dhe ndodhi që ishte nga mbrëmja deri në mëngjes që ata e quajtën natë; dhe ndodhi që ishte nga mëngjesi deri në mbrëmje që ata e quajtën ditë; dhe ajo ishte periudha e pestë."
                },
                {
                    "number": 24,
                    "text": "Dhe Perënditë e përgatitën tokën për të sjellë krijesat e gjalla sipas llojit të tyre, gjedhët e rrëshqanorët dhe bishat e tokës sipas llojit të tyre; dhe ishte kështu, sikurse kishin thënë ata."
                },
                {
                    "number": 25,
                    "text": "Dhe Perënditë e organizuan tokën për të sjellë bishat sipas llojit të tyre dhe gjedhët sipas llojit të tyre e çdo gjë që zvarritet mbi tokë sipas llojit të saj; dhe Perënditë panë se ata do të bindeshin."
                },
                {
                    "number": 26,
                    "text": "Dhe Perënditë u këshilluan mes tyre dhe thanë: Le të zbrezim e të formojmë njeriun sipas shëmbëlltyrës sonë, sipas ngjashmërisë sonë; dhe ne do t’u japim atyre zotërim mbi peshqit e detit dhe mbi shpendët e ajrit, dhe mbi gjedhët, dhe mbi gjithë tokën, dhe mbi çdo rrëshqanor që zvarritet në tokë."
                },
                {
                    "number": 27,
                    "text": "Kështu Perënditë zbritën për të organizuar njeriun sipas shëmbëlltyrës së tyre, në shëmbëlltyrën e Perëndive për ta formuar atë, mashkull dhe femër për t’i formuar ata."
                },
                {
                    "number": 28,
                    "text": "Dhe Perënditë thanë: Ne do t’i bekojmë. Dhe Perënditë thanë: Ne do t’i bëjmë të jenë të frytshëm dhe të shumëzohen e të mbushin tokën, dhe ta nënshtrojnë atë e të kenë zotërim mbi peshqit e detit dhe mbi shpendët e ajrit, dhe mbi çdo gjë të gjallë që lëviz mbi tokë."
                },
                {
                    "number": 29,
                    "text": "Dhe Perënditë thanë: Vini re, ne do t’iu japim çdo bimë që jep fruta, që do të vijë mbi faqen e tërë tokës, dhe çdo pemë që do të ketë frut mbi të; po, frutin e pemës duke prodhuar farë për to, do ta japim; ai do të jetë për ushqimin e tyre."
                },
                {
                    "number": 30,
                    "text": "Dhe çdo bishe të tokës dhe çdo shpendi të ajrit, dhe çdo krijese që zvarritet mbi tokë, vini re, ne do t’u japim jetë e gjithashtu do t’iu japim çdo bimë të gjelbër për ushqim dhe të gjitha këto gjëra do të organizohen kështu."
                },
                {
                    "number": 31,
                    "text": "Dhe Perënditë thanë: Ne do të bëjmë gjithçka që kemi thënë dhe do t’i organizojmë ato; dhe vini re, ato do të jenë shumë të bindura. Dhe ndodhi që ishte nga mbrëmja deri në mëngjes që ata e quajtën natë; dhe ndodhi që ishte nga mëngjesi deri në mbrëmje që ata e quajtën ditë; dhe ata numëruan periudhën e gjashtë."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "Abrahami 5",
            "data_type": "chapter",
            "chapter_name": "Kapitulli 5",
            "chapter_summary": [
                "Perënditë e përfundojnë planifikimin e tyre për krijimin e të gjitha gjërave—Ata bëjnë të ndodhë Krijimi sipas planeve të tyre—Adami i vë emër çdo krijese të gjallë."
            ],
            "verses": [
                {
                    "number": 1,
                    "text": "Dhe kështu ne do të përfundojmë qiejt dhe tokën dhe të gjithë banorët e tyre."
                },
                {
                    "number": 2,
                    "text": "Dhe Perënditë thanë mes tyre: Në periudhën e shtatë ne do ta mbarojmë veprën tonë, për të cilën jemi këshilluar; dhe ne do të pushojmë në periudhën e shtatë nga gjithë puna jonë, për të cilën jemi këshilluar."
                },
                {
                    "number": 3,
                    "text": "Dhe Perënditë përfunduan në periudhën e shtatë, ngaqë në periudhën e shtatë ata do të pushonin nga të gjitha punët e tyre, të cilat ata (Perënditë) u këshilluan midis tyre t’i kryenin; dhe e shenjtëruan atë. Dhe kështu ishin vendimet e tyre në kohën që ata u këshilluan me njëri-tjetrin, për të formuar qiejt dhe tokën."
                },
                {
                    "number": 4,
                    "text": "Dhe Perënditë zbritën dhe formuan këto, brezat e qiejve dhe të tokës, kur ata u formuan në ditën që Perënditë formuan tokën dhe qiejt,"
                },
                {
                    "number": 5,
                    "text": "Në përputhje me gjithë atë që kishin thënë lidhur me çdo bimë të fushës përpara se të ishte në tokë dhe me çdo barishte të fushës përpara se të rritej; sepse Perënditë nuk kishin bërë të binte shi mbi tokë, kur u këshilluan t’i bënin ato, dhe nuk kishin formuar njeri për të lëruar tokën."
                },
                {
                    "number": 6,
                    "text": "Por u ngrit një avull nga toka dhe e ujiti tërë faqen e dheut."
                },
                {
                    "number": 7,
                    "text": "Dhe Perënditë e formuan njeriun nga pluhuri i dheut dhe e morën shpirtin e tij (domethënë, shpirtin e njeriut) dhe e vendosën në të; dhe i frynë në vrimat e hundës së tij frymën e jetës dhe njeriu u bë një shpirt i gjallë."
                },
                {
                    "number": 8,
                    "text": "Dhe Perënditë mbollën një kopsht, në lindje të Edenit, dhe atje e vunë njeriun, shpirtin e të cilit e kishin vënë në trupin që kishin formuar."
                },
                {
                    "number": 9,
                    "text": "Dhe nga toka Perënditë bënë të rritej çdo pemë që është e kënaqshme për pamjen dhe e mirë për ushqim; pemën e jetës, gjithashtu, në mes të kopshtit dhe pemën e dijes të së mirës dhe të së keqes."
                },
                {
                    "number": 10,
                    "text": "Kishte një lumë që dilte nga Edeni, për të ujitur kopshtin, dhe prej andej fillonte dhe ndahej në katër pjesë."
                },
                {
                    "number": 11,
                    "text": "Dhe Perënditë e morën njeriun dhe e vunë në kopshtin e Edenit, për ta veshur dhe për ta ruajtur atë."
                },
                {
                    "number": 12,
                    "text": "Dhe Perënditë e urdhëruan njeriun, duke thënë: Nga çdo pemë e kopshtit mund të hash lirisht."
                },
                {
                    "number": 13,
                    "text": "Por nga pema e dijes të së mirës dhe të së keqes, nuk do të hash; sepse në kohën që ha prej saj, ti me siguri do të vdesësh. Tani unë, Abrahami, e pashë se ajo ishte sipas kohës së Zotit, që ishte sipas kohës së Kolobit; sepse deri në atë kohë Perënditë nuk ia kishin caktuar Adamit llogaritjen e tij."
                },
                {
                    "number": 14,
                    "text": "Dhe Perënditë thanë: Le të bëjmë një ndihmëse të përshtatshme për burrin, sepse nuk është mirë që burri të jetë i vetëm, si rrjedhim ne do të formojmë një ndihmëse të përshtatshme për të."
                },
                {
                    "number": 15,
                    "text": "Dhe Perënditë shkaktuan një gjumë të thellë të binte mbi Adamin; dhe ai fjeti dhe ata morën një prej brinjëve të tij dhe e mbyllën mishin në vendin e saj;"
                },
                {
                    "number": 16,
                    "text": "Dhe nga brinja që Perënditë kishin marrë nga burri, formuan një grua dhe ia sollën atë burrit."
                },
                {
                    "number": 17,
                    "text": "Dhe Adami tha: Kjo ishte kockë prej kockave të mia dhe mish prej mishit tim; tani ajo do të quhet Grua, sepse u nxor prej njeriut;"
                },
                {
                    "number": 18,
                    "text": "Prandaj do ta lërë një burrë atin dhe nënën e tij e do të kapet pas gruas së tij dhe ata do të jenë një mish."
                },
                {
                    "number": 19,
                    "text": "Dhe ata të dy ishin lakuriq, burri dhe gruaja e tij, dhe nuk kishin turp."
                },
                {
                    "number": 20,
                    "text": "Dhe nga dheu Perënditë formuan çdo bishë të fushës e çdo shpend të ajrit dhe i sollën tek Adami për të parë se si do t’i quante ato; dhe çfarëdo që Adami e quante çdo krijesë të gjallë, ai do të ishte emri i saj."
                },
                {
                    "number": 21,
                    "text": "Dhe Adami u vuri emër të gjitha kafshëve, shpendëve të ajrit, çdo bishe të fushës; dhe për Adamin, u gjet një ndihmëse e përshtatshme për të."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "Faksimile 1",
            "data_type": "figure",
            "book_title": "Një Faksimile nga Libri i Abrahamit",
            "subtitle": [
                "Nr. 1"
            ],
            "text": [
                "Shpjegim",
                "Fig. 1. Engjëlli i Zotit.",
                "Fig. 2. Abrahami i lidhur mbi altar.",
                "Fig. 3. Prifti idhujtar i Elkenahut duke u përpjekur ta ofrojë Abrahamin si flijim.",
                "Fig. 4. Altari për flijim i priftërinjve idhujtarë, duke qëndruar përpara perëndive të Elkenahut, Libnahut, Mahmakrahut, Korashit dhe Faraonit.",
                "Fig. 5. Perëndia-idhull i Elkenahut.",
                "Fig. 6. Perëndia-idhull i Libnahut.",
                "Fig. 7. Perëndia-idhull i Mahmakrahut.",
                "Fig. 8. Perëndia-idhull i Korashit.",
                "Fig. 9. Perëndia-idhull i Faraonit.",
                "Fig. 10. Abrahami në Egjipt.",
                "Fig. 11. E skicuar për të paraqitur shtyllat e qiellit, sikurse kuptoheshin nga Egjiptianët.",
                "Fig. 12. Raukeejangu, duke nënkuptuar hapësirën ose kupën qiellore mbi kokat tona; por në këtë rast, në lidhje me këtë temë, Egjiptianët e përdornin atë për të nënkuptuar Shaumaun, të jesh i lartë, ose qiejt, duke iu përgjigjur fjalës hebraishte, Shaumahyeem."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "Faksimile 2",
            "data_type": "figure",
            "book_title": "Një Faksimile nga Libri i Abrahamit",
            "subtitle": [
                "Nr. 2"
            ],
            "text": [
                "Shpjegim",
                "Fig. 1. Kolobi, duke nënkuptuar krijimin e parë, më afër çelestialit ose vendbanimit të Perëndisë. I pari në qeverisje, i fundit përsa i përket matjes së kohës. Matja sipas kohës çelestiale, kohë çelestiale e cila e përfaqëson një ditë me një kubit. Një ditë në Kolob është e barabartë me një mijë vjet sipas matjes së kësaj toke, e cila thirret prej Egjiptianëve Jah-oh-eh.",
                "Fig. 2. Qëndron pranë Kolobit, thirret nga Egjiptianët Oliblish, që është krijimi tjetër i madh qeverisës, pranë çelestialit ose vendit ku Perëndia banon; duke mbajtur çelësat e fuqisë gjithashtu, përsa u përket planetëve të tjerë; sikurse zbuluar nga Perëndia Abrahamit, ndërsa ai ofroi një flijim mbi altar, të cilin ia kishte ndërtuar Zotit.",
                "Fig. 3. Bëhet për të përfaqësuar Perëndinë, duke u ulur në fronin e tij, i veshur me fuqi e autoritet; me një kurorë drite të përjetshme mbi kokën e tij; duke përfaqësuar gjithashtu fjalët e mëdha çelës të Priftërisë së Shenjtë, sikurse zbuluar Adamit në kopshtin e Edenit, sikurse gjithashtu Sethit, Noeut, Melkizedekut, Abrahamit dhe të gjithë atyre që iu zbulua Priftëria.",
                "Fig. 4. I përgjigjet fjalës hebraishte Raukeejang, duke nënkuptuar hapësirën ose kupën e qiejve; gjithashtu një figurë numerike, në gjuhën egjiptiane duke nënkuptuar një mijë; i përgjigjet matjes së kohës së Oliblishit, që është i barabartë me Kolobin në rrotullimin e tij dhe në matjen e kohës së tij.",
                "Fig. 5. Quhet në gjuhën egjiptiane Enish-go-on-dosh; ky është një nga planetët qeverisës gjithashtu dhe thuhet prej Egjiptianëve që është Dielli dhe e merr hua dritën e tij nga Kolobi nëpërmjet ndërmjetësisë së Kae-e-vanrashit, që është çelësi i madh ose, me fjalë të tjera, fuqia qeverisëse, që qeveris pesëmbëdhjetë planetë ose yje të tjerë të fiksuar, ashtu sikurse edhe Floeesen ose Hënën, Tokën dhe Diellin në rrotullimet e tyre vjetore. Ky planet e merr fuqinë e tij nëpërmjet ndërmjetësimit të Kli-flos-is-esit ose Hah-ko-kau-beamit, yjeve të përfaqësuar nga numrat 22 dhe 23, që e marrin dritën nga rrotullimet e Kolobit.",
                "Fig. 6. Përfaqëson këtë tokë në të katër skajet e saj.",
                "Fig. 7. Përfaqëson Perëndinë të ulur në fronin e tij, duke zbuluar nëpërmjet qiejve fjalët e mëdha çelës të Priftërisë; sikurse, gjithashtu, shenjën e Frymës së Shenjtë për Abrahamin, në formën e një pëllumbi.",
                "Fig. 8. Përmban shkrime që nuk mund t’i zbulohen botës; por mund të merret në Tempullin e Shenjtë të Perëndisë.",
                "Fig. 9. Nuk mund të zbulohet në kohën e tanishme.",
                "Fig. 10. Gjithashtu.",
                "Fig. 11. Gjithashtu. Në qoftë se bota mund t’i zbulojë këta numra, ashtu qoftë. Amen.",
                "Figurat 12, 13, 14, 15, 16, 17, 18, 19, 20 dhe 21 do të jepen në kohën e duhur të Zotit.",
                "Përkthimi i mësipërm jepet për aq sa ne kemi ndonjë të drejtë ta japim në kohën e tanishme."
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "Faksimile 3",
            "data_type": "figure",
            "book_title": "Një Faksimile nga Libri i Abrahamit",
            "subtitle": [
                "Nr. 3"
            ],
            "text": [
                "Shpjegim",
                "Fig. 1. Abrahami i ulur në fronin e Faraonit, për shkak të mirësisë së mbretit, me një kurorë mbi kokë, duke përfaqësuar Priftërinë, si simbol i Presidencisë së madhe të Qiellit; me skeptrin e drejtësisë dhe të gjykimit në dorë.",
                "Fig. 2. Mbreti Faraon, emri i të cilit jepet në shkronjat mbi kokën e tij.",
                "Fig. 3. Përfaqëson Abrahamin në Egjipt, sikurse jepet në figurën 10 të Faksimiles Nr. 1.",
                "Fig. 4. Princi i Faraonit, mbreti i Egjiptit, sikurse shkruhet mbi dorën.",
                "Fig. 5. Shulemi, një nga kamerierët kryesorë të mbretit, siç përfaqësohet nga shkronjat mbi dorën e tij.",
                "Fig. 6. Olimlahu, një skllav që i përket princit.",
                "Abrahami po shpjegon parimet e astronomisë në oborrin e mbretit."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "Joseph Smith—Mateu 1",
            "data_type": "chapter",
            "chapter_name": "Kapitulli 1",
            "chapter_summary": [
                "Jezusi parashikon shkatërrimin e afërt të Jeruzalemit—Ai gjithashtu flet për ardhjen e dytë të Birit të Njeriut dhe shkatërrimin e të ligjve."
            ],
            "book_title": "Joseph Smith—Mateu",
            "verses": [
                {
                    "number": 1,
                    "text": "Sepse unë po ju them se nuk do të më shihni më tani e tutje dhe nuk do ta dini se unë jam ai për të cilin u shkrua nga profetët, derisa të thoni: I bekuar qoftë ai që vjen në emër të Zotit, në retë e qiellit, dhe të gjithë engjëjt e shenjtë me të. Atëherë dishepujt e tij e kuptuan se ai do të vinte përsëri në tokë, pasi të përlëvdohej dhe të kurorëzohej në të djathtën e Perëndisë."
                },
                {
                    "number": 2,
                    "text": "Dhe Jezusi doli dhe po largohej nga tempulli; dhe dishepujt e tij erdhën tek ai, për ta dëgjuar atë, duke thënë: Mësues, na trego lidhur me ndërtesat e tempullit, ashtu sikurse ke thënë—Ato do të rrënohen dhe do t’ju lihen të shkreta."
                },
                {
                    "number": 3,
                    "text": "Dhe Jezusi u tha atyre: A nuk i shikoni të gjitha këto gjëra dhe nuk i kuptoni ato? Në të vërtetë po ju them se këtu nuk do të mbetet, mbi këtë tempull, asnjë gur mbi gur që nuk do të rrënohet."
                },
                {
                    "number": 4,
                    "text": "Dhe Jezusi i la ata dhe shkoi në malin e Ullinjve. Dhe kur ai u ul në malin e Ullinjve, dishepujt iu afruan mënjanë, duke i thënë: Na thuaj, kur do të ndodhin këto gjëra që ke thënë lidhur me shkatërrimin e tempullit dhe të Judenjve; dhe cila është shenja e ardhjes sate dhe e mbarimit të botës ose shkatërrimit të të ligjve, që është mbarimi i botës?"
                },
                {
                    "number": 5,
                    "text": "Dhe Jezusi iu përgjigj dhe u tha atyre: Ruhuni se mos ju mashtron ndokush;"
                },
                {
                    "number": 6,
                    "text": "Sepse shumë do të vijnë në emrin tim, duke thënë—Unë jam Krishti—dhe do të mashtrojnë shumë njerëz;"
                },
                {
                    "number": 7,
                    "text": "Atëherë do t’ju dorëzojnë në mundime e do t’ju vrasin dhe të gjitha kombet do t’ju urrejnë për shkak të emrit tim;"
                },
                {
                    "number": 8,
                    "text": "Dhe atëherë shumë do të skandalizohen dhe do ta tradhëtojnë njëri-tjetrin, dhe do ta urrejnë njëri-tjetrin;"
                },
                {
                    "number": 9,
                    "text": "Dhe do të dalin shumë profetë të rremë dhe do të mashtrojnë shumë njerëz;"
                },
                {
                    "number": 10,
                    "text": "Dhe ngaqë paudhësia do të shumohet, shumëkujt do t’i ftohet dashuria;"
                },
                {
                    "number": 11,
                    "text": "Por ai që do të ngulmojë dhe nuk mposhtet, do të shpëtohet."
                },
                {
                    "number": 12,
                    "text": "Kur të shihni, pra, neverinë e shkretimit, të thënë nga Daniel profeti, lidhur me shkatërrimin e Jeruzalemit, atëherë do të qëndroni në vendin e shenjtë; kush lexon le ta kuptojë atë."
                },
                {
                    "number": 13,
                    "text": "Atëherë ata që janë në Jude, le të ikin ndër male;"
                },
                {
                    "number": 14,
                    "text": "Kush ndodhet mbi taracën e shtëpisë, të mos kthehet për të marrë diçka në shtëpinë e vet;"
                },
                {
                    "number": 15,
                    "text": "Dhe kush është ndër ara, të mos kthehet për të marrë rrobat e tij;"
                },
                {
                    "number": 16,
                    "text": "Dhe mjerë gratë që janë shtatzanë dhe ato që u japin gji fëmijëve në ato ditë;"
                },
                {
                    "number": 17,
                    "text": "Prandaj, lutjuni Zotit që ikja juaj të mos ndodhë në dimër, as në ditën e Shabatit;"
                },
                {
                    "number": 18,
                    "text": "Sepse atëherë, në ato ditë, do të ketë një mundim aq të madh të Judenjve dhe banorëve të Jeruzalemit, sa nuk është dërguar më parë mbi Izraelin, nga Perëndia, që nga fillimi i mbretërisë së tyre deri më sot; jo, as nuk do të dërgohet më kurrë mbi Izraelin."
                },
                {
                    "number": 19,
                    "text": "Të gjitha këto gjëra që kanë rënë mbi ta, janë vetëm fillimi i hidhërimeve që do të vijnë mbi ta."
                },
                {
                    "number": 20,
                    "text": "Dhe po të mos shkurtoheshin ato ditë, asnjë mish nuk do të shpëtonte; por për hir të të zgjedhurve, sipas besëlidhjes, ato ditë do të shkurtohen."
                },
                {
                    "number": 21,
                    "text": "Vini re, këto gjëra unë jua kam thënë lidhur me Judenjtë; dhe përsëri, pas mundimit të atyre ditëve, që do të vijë mbi Jeruzalemin, në qoftë se dikush do t’ju thotë: Ja, Krishti është këtu, ose atje, mos i besoni;"
                },
                {
                    "number": 22,
                    "text": "Sepse në ato ditë gjithashtu do të ngrihen Krishtër të rremë e profetë të rremë dhe do të tregojnë shenja të mëdha dhe mrekulli, të tilla aq sa t’i mashtrojnë, po të ishte e mundur, edhe të zgjedhurit, që janë të zgjedhurit sipas besëlidhjes."
                },
                {
                    "number": 23,
                    "text": "Vini re, unë jua them këto gjëra për hir të të zgjedhurve; dhe gjithashtu ju do të dëgjoni për luftëra dhe ushtima luftërash; ruhuni të mos shqetësoheni, sepse të gjitha këto duhet të ndodhin; por ende mbarimi nuk ka ardhur."
                },
                {
                    "number": 24,
                    "text": "Vini re, unë jua kam thënë përpara;"
                },
                {
                    "number": 25,
                    "text": "Si rrjedhim, në qoftë se ju thonë: Ja, ai është në shkretëtirë, mos shkoni atje. Ja, është në dhomat e fshehta; mos e besoni;"
                },
                {
                    "number": 26,
                    "text": "Sepse, si drita e mëngjesit që vjen nga lindja dhe shkëlqen deri në perëndim, dhe e mbulon të gjithë tokën, kështu do të jetë edhe ardhja e Birit të Njeriut."
                },
                {
                    "number": 27,
                    "text": "Dhe tani ju tregoj një shëmbëlltyrë. Vini re, ku të jetë kërma, atje do të mblidhen së bashku shqiponjat; po kështu do të mblidhen të zgjedhurit e mi nga të katër skajet e tokës."
                },
                {
                    "number": 28,
                    "text": "Dhe ata do të dëgjojnë për luftëra dhe ushtima luftërash."
                },
                {
                    "number": 29,
                    "text": "Vini re, unë flas për hir të të zgjedhurve të mi; sepse do të ngrihet kombi kundër kombit dhe mbretëria kundër mbretërisë; do të ketë zi buke dhe murtajë, dhe tërmete në vende të ndryshme."
                },
                {
                    "number": 30,
                    "text": "Dhe përsëri, duke qenë se paudhësia do të shumohet, dashuria e njerëzve do të ftohet; po ai që nuk do të dorëzohet, do të shpëtohet."
                },
                {
                    "number": 31,
                    "text": "Dhe përsëri, ky Ungjill i Mbretërisë do të predikohet në të gjithë botën si dëshmi për të gjitha kombet, dhe atëherë do të vijë mbarimi ose shkatërrimi i të ligjve;"
                },
                {
                    "number": 32,
                    "text": "Dhe përsëri, fëlliqësia e shkretimit, e folur nga Daniel profeti, do të përmbushet."
                },
                {
                    "number": 33,
                    "text": "Dhe fill pas mundimit të atyre ditëve, dielli do të erret dhe hëna nuk do ta japë dritën e vet, dhe yjet do të bien nga qielli, dhe fuqitë e qiejve do të tronditen."
                },
                {
                    "number": 34,
                    "text": "Në të vërtetë, unë ju them se ky brez, në të cilin këto gjëra do të shfaqen, nuk do të kalojë derisa të gjitha ato që ju kam thënë, të realizohen."
                },
                {
                    "number": 35,
                    "text": "Megjithatë, dita do të vijë, që qielli dhe toka do të kalojnë; përsëri fjalët e mia nuk do të kalojnë, por do të përmbushen."
                },
                {
                    "number": 36,
                    "text": "Dhe, siç ju kam thënë më parë, fill pas mundimit të atyre ditëve, dhe fuqitë e qiejve do të tronditen, atëherë do të shfaqet shenja e Birit të Njeriut në qiell dhe atëherë do të mbajnë zi të gjitha fiset e tokës; dhe ata do ta shohin Birin e Njeriut duke ardhur në retë e qiellit, me fuqi dhe lavdi të madhe;"
                },
                {
                    "number": 37,
                    "text": "Dhe kushdo që e mbledh fjalën time si thesar, nuk do të mashtrohet, sepse Biri i Njeriut do të vijë dhe ai do t’i dërgojë engjëjt e vet përpara tij me tingullin e fuqishëm të një borie dhe ata do ta mbledhin së bashku pjesën e mbetur të të zgjedhurve të tij nga të katër erërat, nga një skaj i qiellit te tjetri."
                },
                {
                    "number": 38,
                    "text": "Tani mësoni një shëmbëlltyrë nga pema e fikut—Kur tashmë degët e tij njomësohen dhe fillojnë të nxjerrin gjethe, ta dini se vera është fare afër;"
                },
                {
                    "number": 39,
                    "text": "Po kështu, të zgjedhurit e mi, kur t’i shohin të gjitha këto gjëra, do ta dinë se ai është afër, madje te dyert;"
                },
                {
                    "number": 40,
                    "text": "Por sa për atë ditë dhe orë, askush s’e di; jo, as engjëjt e Perëndisë në qiell, por vetëm Ati im."
                },
                {
                    "number": 41,
                    "text": "Por, ashtu siç ishte në ditët e Noeut, kështu do të jetë edhe në ardhjen e Birit të Njeriut;"
                },
                {
                    "number": 42,
                    "text": "Sepse do të jetë me ta ashtu si ishte në ditët përpara përmbytjes; sepse deri në ditën që Noeu hyri në arkë, ata hanin e pinin, martoheshin dhe martonin;"
                },
                {
                    "number": 43,
                    "text": "Dhe nuk dinin derisa erdhi përmbytja dhe i fshiu të gjithë; kështu do të jetë edhe ardhja e Birit të Njeriut."
                },
                {
                    "number": 44,
                    "text": "Atëherë do të përmbushet siç është shkruar se, në ditët e fundit, dy do të jenë në arë, njëri do të merret dhe tjetri do të lihet;"
                },
                {
                    "number": 45,
                    "text": "Dy do të mbluajnë në mulli, një do të merret dhe tjetri do të lihet;"
                },
                {
                    "number": 46,
                    "text": "Dhe atë që i them njërit, ua them të gjithë njerëzve; rrini zgjuar, pra, sepse nuk e dini në cilën orë do të vijë Zoti juaj."
                },
                {
                    "number": 47,
                    "text": "Por dijeni këtë, nëse njeriu i mirë i shtëpisë ta kishte ditur në çfarë orë të natës do të vinte vjedhësi, do të rrinte zgjuar dhe nuk do të lejonte t’i shpërthehej shtëpia e tij, por do të ishte përgatitur."
                },
                {
                    "number": 48,
                    "text": "Prandaj jini edhe ju gati, sepse në atë orë që nuk e mendoni, Biri i Njeriut vjen."
                },
                {
                    "number": 49,
                    "text": "Cili, atëherë, është një shërbëtor besnik e i mençur, që zotëria i tij e caktoi sundimtar përmbi shtëpiarët e vet, për t’u dhënë atyre ushqim në stinën e duhur?"
                },
                {
                    "number": 50,
                    "text": "Lum ai shërbëtor që zotëria i tij, kur të kthehet, e gjen duke bërë kështu; dhe në të vërtetë, unë ju them, ai do ta bëjë sundimtar mbi gjithë pasurinë e tij."
                },
                {
                    "number": 51,
                    "text": "Por, në qoftë se ky shërbëtor i mbrapshtë thotë në zemrën e vet: Zotëria im e vonon ardhjen e tij,"
                },
                {
                    "number": 52,
                    "text": "Dhe fillon t’i rrahë shokët e vet shërbëtorë dhe fillon të hajë e të pijë me pijanecët;"
                },
                {
                    "number": 53,
                    "text": "Zotëria i atij shërbëtori do të vijë në një ditë kur ai nuk e pret dhe në një orë që ai nuk e di,"
                },
                {
                    "number": 54,
                    "text": "Dhe do ta ndëshkojë rëndë dhe do t’ia caktojë pjesën e tij me hipokritët; atje do të ketë të qarë dhe kërcëllimë dhëmbësh."
                },
                {
                    "number": 55,
                    "text": "Dhe kështu vjen mbarimi i të ligjve, sipas profecisë së Moisiut, që thotë: Ata do të dëbohen nga mesi i popullit; por ende nuk është mbarimi i tokës, por pas pak."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "Joseph Smith—Historia 1",
            "data_type": "chapter",
            "chapter_name": "Kapitulli 1",
            "chapter_summary": [
                "Joseph Smith-i tregon për paraardhësit e tij, anëtarët e familjes dhe vendbanimet e tyre të hershme—Një shqetësim i pazakontë për fenë përhapet në New York-un perëndimor—Ai vendos të kërkojë urtësi sikurse udhëzohet nga Jakobi—Ati dhe Biri shfaqen dhe Joseph-i thirret në shërbesën e tij profetike. (Vargjet 1–20.)"
            ],
            "book_title": "Joseph Smith—Historia",
            "subtitle": [
                "Pjesë të Shkëputura nga Historia e Joseph Smith-it, Profetit"
            ],
            "verses": [
                {
                    "number": 1,
                    "text": "Për shkak të shumë artikujve që janë hedhur në qarku-llim nga njerëz të prirur për keq e djallëzorë, lidhur me ngritjen dhe përparimin e Kishës së Jezu Krishtit të Shenjtorëve të Ditëve të Mëvonshme, të cilat të gjitha janë krijuar nga autorët e tyre për të milituar kundër famës së saj si Kishë dhe përparimit të saj në botë, unë jam shtyrë ta shkruaj këtë histori, për të korrigjuar mendjen publike dhe për t’i vendosur të gjithë kërkuesit e së vërtetës në zotërim të fakteve, siç kanë ndodhur ato, në lidhje me mua dhe me Kishën, për aq sa unë i kam nën zotërimin tim fakte të tilla."
                },
                {
                    "number": 2,
                    "text": "Në këtë histori unë do të paraqes ngjarje të ndryshme në lidhje me këtë Kishë, me vërtetësi dhe drejtësi, ashtu siç kanë ndodhur ose siç ekzistojnë tani, duke qenë tani [1838], viti i tetë i organizimit të Kishës së përmendur."
                },
                {
                    "number": 3,
                    "text": "Unë u linda në vitin e Zotit tonë një mijë e tetëqind e pesë, në ditën e njëzetetretë të dhjetorit, në qytetin e Sharon-it, konteja Windsor, shteti i Vermont-it…Ati im, Joseph Smith Plaku, e la shtetin e Vermont-it dhe u vendos në Palmyra, konteja Ontario (tani Wayne), në shtetin e New York-ut, kur unë isha në vitin tim të dhjetë ose rreth dhjetë. Rreth katër vjet pas arritjes së atit tim në Palmyra, ai lëvizi me familjen e tij për në Manchester në të njëjtën konte të Ontario-s—"
                },
                {
                    "number": 4,
                    "text": "Familja e tij, e përbërë nga njëmbëdhjetë shpirtra, domethënë: ati im, Joseph Smith-i; nëna ime, Lucy Smith-i (emri i së cilës përpara martesës së saj ishte Mack, bija e Solomon Mack-ut); vëllai im, Alvin-i (që vdiq më 19 nëntor 1823, në moshën 26 vjeçare), Hyrum-i, unë vetë, Samuel Harrison-i, William-i, Don Carlos-i; dhe motrat e mia, Sophronia, Catherine dhe Lucy."
                },
                {
                    "number": 5,
                    "text": "Diku rreth vitit të dytë të vendosjes sonë në Manchester, pati në vendin ku jetuam një gjallërim të pazakontë lidhur me temën e fesë. Ai filloi me metodistët, por shpejt u bë e përgjithshme midis të gjitha sekteve në atë krahinë të vendit. Në të vërtetë i tërë distrikti i vendit dukej nën ndikimin e tij dhe mori të mëdha u bashkuan me grupe të ndryshme fetare, të cilat krijuan jo pak ngatërresë dhe ndarje midis njerëzve, disa duke thirrur: “Shih, këtu!” dhe të tjerë: “Shih, atje!” Disa shpallnin besimin metodist, disa presbiterian dhe disa baptist."
                },
                {
                    "number": 6,
                    "text": "Sepse, pavarësisht nga dashuria e madhe që shprehnin besimtarët që bashkoheshin me këto besime të ndryshme në kohën e bashkimit të tyre, dhe nga zelli i madh i manifestuar nga shërbestarët përkatës, që ishin aktivë në krijimin dhe nxitjen e kësaj skene të jashtëzakonshme të ndjenjës fetare, me qëllim që gjithkush të kthehej në besim, sikurse u pëlqente ta quanin atë, duke i lejuar të bashkoheshin me cilin sekt të dëshironin; por kur besimtarët filluan të largohen, disa me një grup dhe disa me një tjetër, u duk se ndjenjat e mira në dukje, si të priftërinjve, edhe të të kthyerve, ishin më tepër të shtirura sesa të vërteta; pasi një skenë ngatërrese të madhe dhe ndjenjash të këqija pasoi—prifti duke u grindur kundër priftit dhe besimtari kundër besimtarit; kështu që të gjitha ndjenjat e tyre të mira për njëri-tjetrin, nëse kishin patur ndonjëherë, u humbën plotësisht në një zënie fjalësh dhe ndeshje mendimesh."
                },
                {
                    "number": 7,
                    "text": "Unë isha në këtë kohë në vitin tim të pesëmbëdhjetë. Familja e atit tim u njoh me besimin presbiterian dhe katër prej tyre u bashkuan me atë kishë, përkatësisht, nëna ime Lucy, vëllezërit e mi Hyrum e Samuel Harrison dhe motra ime Sophronia."
                },
                {
                    "number": 8,
                    "text": "Gjatë kësaj kohe gjallërimi të madh mendja ime u nxit të mendonte seriozisht dhe nuk gjente rehati; por edhe pse ndjenjat e mia ishin të thella dhe shpesh të fuqishme, përsëri unë qëndrova larg nga të gjitha këto grupe, edhe pse i ndoqa disa prej mbledhjeve të tyre, sa herë që ma lejonte rasti. Me kalimin e kohës mendja ime u drejtua disi te sekti metodist dhe ndjeva njëfarë dëshire të bashkohesha me ta; por kaq e madhe ishte ngatërresa dhe grindja midis zotërimeve të ndryshme, sa ishte e pamundur për një njeri, të ri si unë dhe të pamësuar me njerëzit dhe gjërat, të arrija në njëfarë përfundimi se kush kishte të drejtë dhe kush ishte gabim."
                },
                {
                    "number": 9,
                    "text": "Mendja ime herë pas here ishte shumë e shqetësuar, e thirrura dhe ulërima ishte kaq e madhe dhe pa pushim. Presbiterianët ishin më të vendosurit kundër baptistëve e metodistëve dhe i përdornin të gjitha fuqitë e arsyes dhe të sofizmës për të provuar gabimet e tyre, ose, të paktën, t’i bënin njerëzit të mendonin se ata e kishin gabim. Nga ana tjetër, baptistët dhe metodistët, nga ana e tyre, ishin po aq të zellshëm në ndërmarrjen për themelimin e doktrinave të tyre dhe për t’i hedhur poshtë gjithë të tjerët."
                },
                {
                    "number": 10,
                    "text": "Në mes të kësaj lufte fjalësh dhe ngatërrese opinionesh, unë shpesh thashë me vete: Çfarë duhet të bëhet? Cili nga të gjitha grupet ka të drejtë; ose a janë që të gjithë së bashku gabim? Në qoftë se ndonjëri prej tyre kishte të drejtë, cili është ai dhe si do ta njoh unë atë?"
                },
                {
                    "number": 11,
                    "text": "Ndërsa unë po punoja nën vështirësitë ekstreme të shkaktuara nga grindjet midis këtyre grupeve të besimtarëve, një ditë po lexoja Letrën e Jakobit, kapitulli i parë dhe vargu i pestë, që thotë: Në qoftë se ndonjërit nga ju i mungon urtia, le të kërkojë nga Perëndia, që u jep të gjithëve pa kursim dhe pa qortuar, dhe atij do t’i jepet."
                },
                {
                    "number": 12,
                    "text": "Kurrë ndonjë pjesë e shkrimit të shenjtë nuk erdhi më me fuqi në zemrën e një njeriu, sesa ky varg erdhi tek unë në këtë kohë. M’u duk se hyri me forcë të madhe në çdo ndjenjë të zemrës sime. Mendova për të herë pas here, duke e ditur që, nëse ndonjë njeriu i nevojitej urtësi nga Perëndia, mua më duhej; sepse nuk e dija se si të veproja dhe nëse nuk do të fitoja më shumë urtësi sesa kisha atëherë, unë nuk do ta dija kurrë; sepse mësuesit e fesë të sekteve të ndryshme i kuptonin të njëjtat pjesë të shkrimit të shenjtë kaq ndryshe, sa ta shkatërronin gjithë besimin në zgjidhjen e një pyetjeje duke iu drejtuar Biblës."
                },
                {
                    "number": 13,
                    "text": "Me kalimin e kohës erdha në përfundimin se unë ose duhej të mbetesha në errësirë dhe ngatërresë, ose përndryshe duhej të bëja ashtu siç udhëzon Jakobi, që është, t’i kërkoja Perëndisë. Me kalimin e kohës arrita në përfundimin “t’i kërkoja Perëndisë”, duke përfunduar se, nëse ai u jepte urtësi atyre që iu mungonte urtësia dhe e jepte lirisht e pa qortuar, unë mund ta provoja."
                },
                {
                    "number": 14,
                    "text": "Kështu, në përputhje me këtë, vendosmërinë time për t’i kërkuar Perëndisë, unë u tërhoqa në pyll për t’u përpjekur. Ishte në mëngjesin e një dite të bukur, të kthjellët, në fillim të pranverës së njëmijetetëqindenjëzetës. Ishte hera e parë në jetën time që kisha bërë një përpjekje të tillë, sepse në mes të gjithë shqetësimeve të mia, unë kurrë nuk kisha bërë përpjekje për t’u lutur me zë."
                },
                {
                    "number": 15,
                    "text": "Pasi isha tërhequr tek vendi ku kisha vendosur më përpara për të shkuar, pasi pashë përreth meje dhe mësova se isha vetëm, rashë në gjunjë dhe fillova t’i tregoj dëshirat e zemrës sime Perëndisë. Sapo kisha filluar ta bëja këtë, kur papritur u mbërtheva nga një fuqi që më pushtoi të tërin dhe që kishte një ndikim kaq të mahnitshëm mbi mua, sa të ma lidhte gjuhën, kështu që unë nuk mund të flisja. Errësira e thellë më rrethoi dhe m’u duk për njëfarë kohe sikur fati im ishte shkatërrimi i menjëhershëm."
                },
                {
                    "number": 16,
                    "text": "Por, duke i ushtruar të gjitha fuqitë e mia për t’i thirrur Perëndisë që të më çlironte nga fuqia e këtij armiku që më kishte mbërthyer dhe pikërisht në çastin kur isha gati të zhytesha në dëshpërim e ta braktisja veten në shkatërrim—jo në një shkretim të përfytyruar, por fuqisë së njëfarë qenieje reale nga bota që nuk shihej, e cila kishte fuqi të tillë të mrekullueshme sa nuk e kisha ndier kurrë më parë në ndonjë qenie—pikërisht në këtë çast paniku të madh, unë pashë një shtyllë drite tamam mbi kohën time, më e shkëlqyeshme se dielli, e cila zbriti gradualisht derisa ra mbi mua."
                },
                {
                    "number": 17,
                    "text": "Sapo u shfaq ajo, unë e gjeta veten time të çliruar nga armiku që më mbante të mbërthyer. Kur drita pushoi mbi mua, unë pashë dy Personazhe, shkëlqimi dhe lavdia e të cilëve i kapërcejnë të gjitha përshkrimet, duke qëndruar mbi mua në ajër. Një prej tyre më foli, duke më thirrur në emër dhe tha, duke treguar tjetrin: Ky është Biri Im i Dashur. Dëgjoje Atë!"
                },
                {
                    "number": 18,
                    "text": "Qëllimi im i vajtjes për t’i kërkuar Zotit ishte të dija se cili nga të gjitha sektet ishte i drejti, që unë të mund të dija me cilin të bashkohesha. Si rrjedhim, sapo e zotërova përsëri veten, aq sa të isha në gjendje të flisja, atëherë u kërkova Personazheve që qëndronin mbi mua në dritë, se cili nga të gjitha sektet ishte i drejti (sepse në këtë kohë kurrë nuk më kishte shkuar në mendje se të gjithë ishin gabim)—dhe me cilin të bashkohesha."
                },
                {
                    "number": 19,
                    "text": "Mora përgjigjen se unë nuk duhej të bashkohesha me asnjë prej tyre, sepse ata ishin të gjithë të gabuar; dhe Personazhi i cili m’u drejtua, tha se të gjitha besimet e tyre ishin një fëlliqësi në sytë e tij, se ata profesorë ishin të gjithë të korruptuar, se “ata më afrohen me buzët e tyre, por zemrat e tyre janë larg prej meje, ata u mësojnë për doktrina urdhërimet e njerëzve, duke patur një formë shenjtërie, por e mohojnë fuqinë e saj”."
                },
                {
                    "number": 20,
                    "text": "Ai përsëri më ndaloi të bashkohesha me ndonjë prej tyre; dhe shumë gjëra të tjera më tha ai, të cilat nuk mund t’i shkruaj në këtë kohë. Kur erdha përsëri në vete, e gjeta veten të shtrirë në shpinë, duke parë drejt qiellit. Kur drita ishte larguar, nuk kisha asnjë fuqi; por shpejt, duke e mbledhur veten në njëfarë mase, shkova në shtëpi. Dhe ndërsa u përkula drejt vatrës, nëna më pyeti se çfarë më shqetësonte. Iu përgjigja: “Mos u shqetëso, gjithçka është në rregull. Tani jam mjaft mirë.” Më pas i thashë nënës sime: “Kam mësuar vetë se presbiterizmi nuk është i vërtetë.” Duket sikur kundërshtari e dinte, qysh në një kohë të hershme të jetës sime, se unë isha destinuar të isha një shqetësues dhe një mërzitës i mbretërisë së tij; përndryshe përse duhej të ndërthureshin kundër meje fuqitë e errësirës? Përse kundërshtimi dhe përndjekja u ngritën kundër meje, pothuajse që në fëmijërinë time?"
                },
                {
                    "number": 21,
                    "text": "Disa ditë pasi pata vegimin, unë u ndodha në shoqërimin e një prej predikuesve metodistë, që ishte shumë aktiv në lëvizjen fetare të përmendur më parë; dhe, duke biseduar me të lidhur me çështjen e fesë, pata rastin t’i jap atij një rrëfim të vegimit që kisha patur. U habita shumë nga sjellja e tij; ai e trajtoi komunikimin tim jo vetëm si të parëndësishëm, por me shumë mllef, duke thënë se e gjitha ishte nga djalli, se nuk kishte gjëra të tilla si vegime ose zbulesa në këto ditë; se të gjitha këto gjëra kanë mbaruar me apostujt dhe se nuk do të kishte më të tilla."
                },
                {
                    "number": 22,
                    "text": "Shpejt mësova, megjithatë, se tregimi im i historisë kishte nxitur shumë paragjykim kundër meje midis profesorëve të fesë dhe ishte shkaku i përndjekjes së madhe, e cila vazhdoi të rritej; dhe, edhe pse unë isha një djalë i panjohur, në moshën midis katërmbëdhjetë dhe pesëmbëdhjetë vjeç dhe rrethanat e mia të jetës ishin të tilla që të më bënin një djalë pa pasoja për botën, përsëri njerëz të pozitave të larta do të më kushtonin rëndësi të mjaftueshme për të nxitur mendjen e publikut kundër meje dhe të krijonin një përndjekje të hidhur; dhe kjo ishte e përbashkët mes të gjitha sekteve—të gjithë të bashkuar për të më përndjekur mua."
                },
                {
                    "number": 23,
                    "text": "Kjo më bëri të mendoja thellë atëherë dhe shpesh, që nga ajo kohë, se sa e çuditshme ishte që një djalë i panjohur, vetëm pak më tepër se katërmbëdhjetë vjeç, dhe një djalë, gjithashtu, që ishte i detyruar të siguronte një jetesë të varfër me anë të punës së tij të përditshme, duhej të mendohej si një person mjaft i rëndësishëm për të tërhequr vëmendjen e njerëzve të famshëm të sekteve më popullore të kohës dhe në një mënyrë që të krijonte në ta një shpirt të përndjekjes dhe sharjes më të hidhur. Por, e habitshme ose jo, ishte kështu dhe shpesh ishte shkaku i një hidhërimi të madh për mua."
                },
                {
                    "number": 24,
                    "text": "Megjithatë, mbetej në të vërtetë një fakt që unë kisha parë një vegim. Kisha menduar që nga ajo kohë, se isha ndier si Pali, kur ai u mbrojt përpara mbretit Agripa dhe tregoi rrëfimin e vegimit që pati kur pa një dritë dhe dëgjoi një zë; por përsëri nuk pati veçse pak vetë që e besuan atë; disa thanë se ai ishte i pandershëm, të tjerët thanë se ishte i çmendur; dhe ai u tall dhe u përqesh. Por e gjithë kjo nuk e shkatërroi realitetin e vegimit të tij. Ai kishte parë një vegim, ai e dinte se e kishte parë dhe e gjithë përndjekja nën qiell nuk mund ta ndryshonte atë; dhe, edhe pse ata do ta përndiqnin deri në vdekje, përsëri ai e dinte dhe do ta dinte deri në frymën e tij të fundit, se kishte parë një dritë dhe kishte dëgjuar një zë duke i folur atij dhe e gjithë bota nuk mund ta bënte të mendonte ose të besonte ndryshe."
                },
                {
                    "number": 25,
                    "text": "Kështu ishte me mua. Unë kisha parë me të vërtetë një dritë dhe në mes të asaj drite pashë dy Personazhe dhe ata me të vërtetë më folën; edhe pse urrehesha dhe përndiqesha, sepse kisha thënë se kisha parë një vegim, përsëri ai ishte i vërtetë; dhe ndërsa ata më përndiqnin, më tallnin dhe flisnin në çfarëdo mënyre të ligë kundër meje pa të drejtë, ngaqë kisha thënë kështu, unë u nxita të them në zemrën time: Përse më përndiqni ngaqë them të vërtetën? Unë me të vërtetë e kam parë një vegim; dhe kush jam unë që mund t’i bëj ballë Perëndisë, ose përse bota mendon të më bëjë ta mohoj atë që kam parë me të vërtetë? Sepse unë kisha parë një vegim; unë e dija atë dhe e dija se Perëndia e dinte atë dhe nuk mund ta mohoja, as nuk guxoja ta bëja atë; të paktën e dija se duke e bërë këtë, do ta fyeja Perëndinë dhe do të isha nën dënim."
                },
                {
                    "number": 26,
                    "text": "Tani unë e kisha kënaqur mendjen time përsa i përket botës sektare—se nuk ishte detyra ime të bashkohesha me ndonjë prej tyre, por të vazhdoja siç isha, derisa të merrja udhëzim të mëtejshëm. Unë kisha mësuar se dëshmia e Jakobit ishte e vërtetë—se një njeri të cilit i mungon urtësia, mund t’i kërkojë Perëndisë dhe të marrë e të mos qortohet."
                },
                {
                    "number": 27,
                    "text": "Unë vazhdova të ndiqja punët e mia të zakonshme në jetë deri më njëzet e një shtator një mijë e tetëqind e njëzet e tre, gjatë gjithë kohës duke vuajtur përndjekje të ashpër nga të gjitha klasat e njerëzve, si fetarë dhe jofetarë, sepse vazhdoja të pohoja se kisha parë një vegim."
                },
                {
                    "number": 28,
                    "text": "Gjatë hapësirës së kohës, që shtrihej midis kohës që pata vegimin dhe vitit një mijë e tetëqind e njëzet e tre—ngaqë më ishte ndaluar të bashkohesha me ndonjë prej sekteve fetare të kohës dhe duke qenë në një moshë delikate dhe i përndjekur prej atyre që duhej të kishin qenë miqtë e mi dhe të më kishin trajtuar me mirësi, dhe që, nëse mendonin se isha mashtruar, të ishin orvatur në një mënyrë të duhur dhe të dhembshur për të më rifituar—unë u lashë në të gjitha llojet e tundimeve; dhe, duke u përzier me gjithë llojet e shoqërive, unë shpesh rashë në shumë gabime të marra dhe tregova dobësinë e rinisë dhe të metat e natyrës njerëzore; të cilat, më vjen keq ta them, më udhëhoqën në tundime të ndryshme, fyese në sytë e Perëndisë. Duke e bërë këtë rrëfim, askush nuk duhet të mendojë se unë jam fajtor për mëkate të mëdha ose të liga. Një prirje për të bërë të tilla mëkate nuk ishte kurrë në natyrën time. Por unë isha fajtor për mendjelehtësi dhe nganjëherë i shoqëruar me shoqëri gazmore, etj., që nuk ishin në përputhje me atë qëndrim që duhej të mbahej nga dikush që ishte thirrur nga Perëndia, sikurse isha unë. Por kjo nuk do të duket shumë e çuditshme për dikë që e kujton rininë time dhe njeh temperamentim tim të lindur, të hareshëm."
                },
                {
                    "number": 29,
                    "text": "Si pasojë e këtyre gjërave, unë shpesh u ndjeva i ndëshkuar për dobësinë dhe papërsosmëritë e mia; kur, në mbrëmjen e sipërpërmendur të njëzet e një shtatorit, pasi isha shtrirë në shtrat për të fjetur, unë u përfshiva në lutje dhe përgjërim ndaj Perëndisë së Plotfuqishëm për falje të të gjitha mëkateve dhe marrëzive të mia dhe gjithashtu për një manifestim për mua, që të mund të dija gjendjen time dhe qëndrimin tim përpara tij; sepse kisha besim të plotë në marrjen e një manifestimi hyjnor, sikurse kisha marrë më përpara."
                },
                {
                    "number": 30,
                    "text": "Ndërsa isha duke i thirrur Perëndisë, zbulova një dritë që u shfaq në dhomën time, e cila vazhdoi të rritej derisa dhoma ishte më e shndritshme se në mesditë, kur papritur një personazh u shfaq pranë shtratit tim, duke qëndruar në ajër, sepse këmbët e tij nuk e preknin dyshemenë."
                },
                {
                    "number": 31,
                    "text": "Ai kishte një rrobë të çlirët të bardhësisë më të jashtëzakonshme. Ishte një bardhësi përtej gjithçkaje tokësore që kisha parë ndonjëherë; as nuk e besoj që ndonjë gjë tokësore mund të bëhet që të shfaqet kaq jashtëzakonisht e bardhë dhe e shndritshme. Duart e tij ishin të zhveshura dhe krahët e tij gjithashtu, pak mbi kyç; kështu, edhe shputat e këmbëve të tij ishin të zbathura, po ashtu edhe këmbët deri pak mbi kyçe. Edhe koka dhe qafa e tij ishin të zbuluara. Munda të zbuloj se ai nuk kishte asnjë veshje tjetër përveç kësaj rrobe, ngaqë ishte e hapur, kështu që unë mund ta shihja kraharorin e tij."
                },
                {
                    "number": 32,
                    "text": "Jo vetëm rroba e tij ishte jashtëzakonisht e bardhë, por e tërë qenia e tij ishte e lavdishme përtej çdo përshkrimi dhe pamja e fytyrës së tij me të vërtetë si një vetëtimë. Dhoma ishte tepër e ndriçuar, por jo aq e shndritshme sa menjëherë përreth qenies së tij. Kur për herë të parë hodha vështrimin mbi të, pata frikë; por frika shpejt m’u largua."
                },
                {
                    "number": 33,
                    "text": "Ai më thirri me emër dhe më tha se ishte një lajmëtar i dërguar nga prania e Perëndisë për mua dhe se emri i tij ishte Moroni, se Perëndia kishte një punë për mua për ta bërë dhe se emri im do të mbahej për mirë e për keq mes të gjitha kombeve, fiseve dhe gjuhëve, ose që do të flitej si për mirë, edhe për keq mes gjithë popujve."
                },
                {
                    "number": 34,
                    "text": "Ai tha se një libër ishte fshehur, i shkruar mbi fletë të arta, që jepte një rrëfim të banorëve të mëparshëm të këtij kontinenti dhe burimin nga dolën ata. Ai gjithashtu tha se plotësia e Ungjillit të përjetshëm përmbahej në të, sikurse iu dha nga Shpëtimtari banorëve të lashtë;"
                },
                {
                    "number": 35,
                    "text": "Gjithashtu, që kishte dy gurë të vendosur në harqe të argjendta—dhe këta gurë, të lidhur te një parzmore, përbënin atë që quhet Urimi dhe Thumimi—të depozituara me fletët; dhe zotërimi dhe përdorimi i këtyre gurëve ishin ato që përbënin “shikuesit” në kohët e lashta ose të mëparshme; dhe se Perëndia i kishte përgatitur ata për qëllimin e përkthimit të librit."
                },
                {
                    "number": 36,
                    "text": "Dhe pasi m’i tha këto gjëra, ai filloi të citonte profecitë e Dhjatës së Vjetër. Së pari citoi pjesë të kapitullit të tretë të Malakias; dhe citoi gjithashtu kapitullin e katërt ose të fundit të së njëjtës profeci, edhe pse me pak ndryshim nga mënyra se si lexohet në Biblat tona. Në vend që të citonte vargun e parë ashtu sikurse lexohet në librat tanë, ai e citoi kështu:"
                },
                {
                    "number": 37,
                    "text": "Sepse vini re, dita vjen që do të digjet si furrë dhe të gjithë krenarët, po, dhe të gjithë ata që veprojnë ligësisht, do të digjen si kashtë; sepse ata që vijnë do t’i djegin, thotë Zoti i Ushtrive, aq sa do t’i lërë ata pa rrënjë e pa degë."
                },
                {
                    "number": 38,
                    "text": "Dhe përsëri ai e citoi vargun e pestë kështu: Vini re, unë do t’ju zbuloj Priftërinë, nga dora e Elijas, profetit, përpara ardhjes së ditës së madhe e të tmerrshme të Zotit."
                },
                {
                    "number": 39,
                    "text": "Ai gjithashtu citoi vargun pasues ndryshe: Dhe ai do të mbjellë në zemrat e fëmijëve premtimet e bëra etërve dhe zemrat e fëmijëve do të kthehen tek etërit e tyre. Në qoftë se nuk do të ishte kështu, e tërë toka do të shkatërrohej plotësisht në ardhjen e tij."
                },
                {
                    "number": 40,
                    "text": "Përveç këtyre, ai citoi kapitullin e njëmbëdhjetë të Isaias, duke thënë se ai ishte gati të përmbushej. Ai citoi gjithashtu kapitullin e tretë të Veprave të Apostujve, vargjet njëzet e dy dhe njëzet e tre, saktësisht sikurse ndodhen në Dhjatën tonë të Re. Dhe ai tha se ai profet ishte Krishti; por ende nuk kishte ardhur dita kur “ata që nuk do ta dëgjonin zërin e tij, do të largoheshin nga mesi i njerëzve”, por shpejt do të vinte."
                },
                {
                    "number": 41,
                    "text": "Ai gjithashtu citoi kapitullin e dytë të Joelit, nga vargu njëzet e tetë deri në fund. Ai gjithashtu tha se kjo ende nuk ishte përmbushur, por shpejt do të përmbushej. Dhe më pas ai tha se plotësia për Johebrenjtë shpejt do të vinte. Ai citoi shumë pjesë të tjera nga shkrimi i shenjtë dhe ofroi shumë shpjegime të cilat nuk mund të përmenden këtu."
                },
                {
                    "number": 42,
                    "text": "Përsëri, ai më tha se, kur t’i merrja ato fletë për të cilat ai kishte folur—sepse koha që do të merreshin, nuk ishte përmbushur ende—nuk do t’ia tregoja ato askujt, as parzmoren me Urimin dhe Thumimin, vetëm atyre të cilëve do të urdhërohesha t’ua tregoja; në qoftë se e bëja, do të shkatërrohesha. Ndërsa po bisedonte me mua rreth fletëve, vegimi u hap në mendjen time, kështu që unë mund të shihja vendin ku u depozituan fletët dhe kaq qartë e dallueshëm, sa e njoha vendin përsëri, kur e vizitova atë."
                },
                {
                    "number": 43,
                    "text": "Pas këtij komunikimi, unë pashë dritën në dhomë të fillonte të mblidhej menjëherë përreth këtij personi i cili më kishte folur mua, dhe ajo vazhdoi ta bënte atë derisa dhoma u la përsëri e errët, përveçse vetëm përreth tij; kur, për një çast pashë, siç u duk, një shtyllë të hapej drejt qiellit dhe ai u ngjit, derisa u zhduk tërësisht dhe dhoma u la sikurse kishte qenë përpara se kjo dritë qiellore të ishte shfaqur."
                },
                {
                    "number": 44,
                    "text": "Unë mbeta i shtangur nga skena e pazakonshme dhe i habitur shumë me atë çka më ishte thënë nga ky lajmëtar i jashtëzakonshëm; kur, në mes të meditimit tim, papritur zbulova se dhoma ime përsëri filloi të merrte dritë dhe për një çast, siç u duk, i njëjti lajmëtar qiellor ishte përsëri pranë shtratit tim."
                },
                {
                    "number": 45,
                    "text": "Ai filloi të flasë dhe përsëri tregoi po të njëjtat gjëra që kishte bërë në vizitën e tij të parë, pa ndryshimin më të vogël; të cilën pasi e bëri, më informoi për gjykimet e mëdha që po i vinin tokës, me shkretimet e mëdha nga uria, shpata e murtaja, dhe se këto gjykime të ashpra do t’i vinin tokës në këtë brez. Pasi i kishte treguar këto gjëra, ai përsëri u ngjit, sikurse kishte bërë më parë."
                },
                {
                    "number": 46,
                    "text": "Deri në këtë kohë, kaq të mëdha ishin përshtypjet e lëna në mendjen time, sa gjumi më ishte larguar nga sytë dhe unë u shtriva i pushtuar nga habia e asaj që kisha parë e dëgjuar. Por sa e madhe ishte habia ime kur përsëri pashë të njëjtin lajmëtar pranë shtratit tim dhe e dëgjova atë të më ritregojë ose të më përsërisë prapë të njëjtat gjëra sikurse më parë; dhe të shtonte një paralajmërim për mua, duke më thënë se Satani do të përpiqej të më tundonte mua (si pasojë e rrethanave të varfra të familjes së atit tim), t’i merrja fletët për qëllim pasurimi. Këtë ai ma ndaloi, duke thënë se nuk duhej të kisha asnjë qëllim tjetër në mendje në marrjen e fletëve, përveçse të përlëvdoja Perëndinë dhe nuk duhej të ndikohesha nga ndonjë motiv tjetër përveç atij të ndërtimit të mbretërisë së tij; përndryshe nuk mund t’i merrja ato."
                },
                {
                    "number": 47,
                    "text": "Pas kësaj vizite të tretë, ai përsëri u ngjit në qiell sikurse më parë dhe unë përsëri u lashë të përsiatja të pazakontën e asaj që sapo kisha përjetuar; kur pothuajse menjëherë pasi lajmëtari qiellor ishte larguar prej meje për herën e tretë, gjeli këndoi dhe unë mësova se dita po afrohej, kështu që bashkëbisedimet tona duhej të kishin zënë të gjithë atë natë."
                },
                {
                    "number": 48,
                    "text": "Pas pak u ngrita nga shtrati dhe, si zakonisht, shkova të kryeja punët e nevojshme të ditës; por, në përpjekje për të punuar sikurse herët e tjera, e pashë se isha kaq shumë i rraskapitur sa u bëra tërësisht i paaftë për të punuar. Ati im, që po punonte së bashku me mua, zbuloi se diçka nuk shkonte me mua dhe më tha të shkoja në shtëpi. Unë fillova të eci me qëllim që të shkoja në shtëpi, por, në përpjekje për të kapërcyer gardhin e fushës ku ishim, fuqia më la tërësisht dhe unë rashë i pafuqishëm përtokë e për njëfarë kohe isha krejtësisht i pandërgjegjshëm për gjithçka."
                },
                {
                    "number": 49,
                    "text": "E para gjë që më kujtohet, ishte një zë duke më folur, duke më thirrur në emër. Ngrita sytë dhe pashë të njëjtin lajmëtar duke qëndruar mbi kokën time, i rrethuar nga drita si më parë. Atëherë ai më tregoi përsëri gjithçka që më kishte treguar natën e mëparshme dhe më urdhëroi të shkoja tek ati im dhe t’i tregoja atij për vegimin dhe urdhërimet që kisha marrë."
                },
                {
                    "number": 50,
                    "text": "Unë u binda; u ktheva tek ati im në fushë dhe ia tregova të gjithë çështjen atij. Ai m’u përgjigj se ishte nga Perëndia dhe më tregoi të shkoja e të bëja ashtu siç më kishte urdhëruar lajmëtari. E lashë fushën dhe shkova tek vendi ku lajmëtari më kishte treguar se ishin depozituar fletët; dhe për shkak të dallueshmërisë së vegimit që e kisha patur lidhur me të, unë e njoha vendin menjëherë sapo arrita atje."
                },
                {
                    "number": 51,
                    "text": "Pranë fshatit të Manchester-it, konteja e Ontario-s, New York, ndodhet një kodër e një madhësie të konsiderueshme dhe më e lartë se ndonjë tjetër në ato rrethina. Në anën perëndimore të kësaj kodre, jo shumë larg nga maja, nën një gur me madhësi të konsiderueshme, ndodheshin fletët, të depozituara në një kuti guri. Ky gur ishte i trashë dhe i rrumbullakosur në mes në pjesën e sipërme e më i hollë drejt anëve, kështu që pjesa e mesit të tij ishte e dukshme mbi tokë, por të gjitha anët e tij ishin të mbuluara me dhe."
                },
                {
                    "number": 52,
                    "text": "Pasi e hoqa dheun, mora një levë, të cilën e fiksova nën buzën e gurit dhe me pak mundim e ngrita atë lart. Pashë brenda dhe atje me të vërtetë pashë fletët, Urimin dhe Thumimin dhe parzmoren, sikurse të përmendura nga lajmëtari. Kutia në të cilën ato ndodheshin, formohej nga gurë të vendosur së bashku në njëfarë çimentoje. Në fund të kutisë shtriheshin dy gurë në mënyrë diagonale me kutinë dhe mbi këta dy gurë ndodheshin fletët dhe gjërat e tjera me to."
                },
                {
                    "number": 53,
                    "text": "Bëra përpjekje t’i nxirrja ato, por m’u ndalua nga lajmëtari dhe përsëri u njoftova se koha për t’i sjellë ato në dritë nuk kishte arritur ende dhe as nuk do të vinte deri katër vite më pas; por ai më tha se unë duhej të shkoja në atë vend pikërisht pas një viti nga ajo ditë dhe se ai do të takohej me mua e unë do të vazhdoja ta bëja këtë derisa koha të vinte për t’i marrë fletët."
                },
                {
                    "number": 54,
                    "text": "Në përputhje me atë që më ishte urdhëruar, unë shkova në fund të çdo viti dhe çdo herë e gjeta atje të njëjtin lajmëtar dhe mora udhëzime e dituri prej tij në secilën prej bashkëbisedimeve tona, lidhur me atë që Zoti do të bënte dhe se si e në çfarë mënyre mbretëria e tij do të udhëhiqej në ditët e fundit."
                },
                {
                    "number": 55,
                    "text": "Ngaqë gjendja ekonomike e atit tim ishte shumë e kufizuar, ne na duhej të punonim me duart tona, duke u punësuar që të punonim gjatë ditës dhe në mënyra të tjera, si të na jepej rasti. Nganjëherë ishim në shtëpi e nganjëherë larg saj dhe nëpërmjet punës së vazhdueshme ishim në gjendje të kishim një jetesë të mjaftueshme."
                },
                {
                    "number": 56,
                    "text": "Në vitin 1823 familja e atit tim u përball me një fatkeqësi të madhe prej vdekjes së vëllait tim më të madh, Alvin-it. Në muajin e tetorit, 1825, unë u punësova te një zotëri i moshuar që quhej Josiah Stoal, i cili jetonte në kontenë Chenango, shteti i New York-ut. Ai kishte dëgjuar diçka për një minierë argjendi që ishte hapur nga spanjollët në Harmony, konteja Susquehanna, shteti i Pennsylvania-s; dhe kishte gërmuar, përpara punësimit tim tek ai, me qëllim që, nëse ishte e mundur, të zbulonte minierën. Pasi shkova të jetoja me të, ai më mori mua, së bashku me pjesën tjetër të punëtorëve të tij, për të gërmuar për minierën e argjendit, në të cilën unë vazhdova të punoja për afërsisht një muaj, pa sukses në ndërmarrjen tonë, dhe së fundi e binda zotërinë e moshuar që të mos gërmonte më për të. Që nga ajo kohë doli historia shumë e përhapur që unë kisha qenë një gërmues parash."
                },
                {
                    "number": 57,
                    "text": "Gjatë kohës që isha i punësuar, unë u vura të jetoj me njëfarë z. Isaac Hale, nga ai vend; ishte atje që për herë të parë pashë gruan time (bijën e tij), Emma Hale-in. Më 18 janar 1827 ne u martuam, ndërkohë që unë isha ende i punësuar në shërbim të z. Stoal."
                },
                {
                    "number": 58,
                    "text": "Për shkak se vazhdoja të shpallja se kisha parë një vegim, përndjekja më ndoqi akoma dhe familja e babait të gruas sime ishte shumë në kundërshtim me martesën tonë. Si rrjedhim, ishte e nevojshme për mua ta çoja atë diku tjetër; kështu ne shkuam dhe u martuam në shtëpinë e gjykatësit Tarbill, në Bainbridge-n Jugor, konteja Chenango, New York. Menjëherë pas martesës sime, unë e lashë zotin Stoal dhe shkova tek babai im dhe punova në fermë me të atë stinë."
                },
                {
                    "number": 59,
                    "text": "Më vonë erdhi koha për të marrë fletët, Urimin dhe Thumimin dhe parzmoren. Në ditën e njëzetedytë të shtatorit, një mijë e tetëqind e njëzet e shtatë, pasi kisha shkuar si zakonisht në fund të një viti tjetër në vendin ku ato ishin depozituar, i njëjti lajmëtar qiellor m’i dorëzoi ato me këtë urdhër, se unë do të isha përgjegjës për to; që, në qoftë se do t’i lija pa kujdes ose pas dore, unë do të flakesha; por, nëse do t’i përdorja të gjitha përpjekjet e mia për t’i ruajtur ato, derisa ai, lajmëtari, të vinte për t’i marrë, ato do të ishin të mbrojtura."
                },
                {
                    "number": 60,
                    "text": "Shpejt mësova arsyen përse kisha marrë urdhëra kaq të forta për t’i mbajtur ato të sigurta dhe përse ndodhi që lajmëtari kishte thënë se, kur të kisha bërë atë që kërkohej nga dora ime, ai do të vinte për t’i marrë ato. Sepse sapo u mësua se i kisha ato, menjëherë përpjekjet më të pazakonta u përdorën për të m’i marrë ato. Çdo lloj strategjie që mund të shpikej, u përdor për atë qëllim. Përndjekja u bë më e hidhur dhe më e ashpër se përpara dhe turmat ishin vigjilente vazhdimisht për të m’i marrë ato, nëse ishte e mundur. Por nëpërmjet urtësisë së Perëndisë, ato mbetën të sigurta në duart e mia, derisa unë të përfundoja me to atë që ishte kërkuar nga dora ime. Kur, në përputhje me marrëveshjet, lajmëtari erdhi për to, unë ia dorëzova atij; dhe ai i ka ato në ngarkim deri në këtë ditë, që është dita e dytë e majit, një mijë e tetëqind e tridhjetë e tetë."
                },
                {
                    "number": 61,
                    "text": "Megjithatë, ngacmimi vazhdoi përsëri dhe zhurma e mijëra gjuhëve ishte gjatë gjithë kohës duke punuar qarkullimin e gënjeshtrave rreth familjes së babait tim dhe rreth meje. Në qoftë se do të tregoja vetëm një të mijtën e tyre, ajo do të mbushte vëllime të tëra. Megjithatë, përndjekja u bë kaq e padurueshme, sa u detyrova të lë Manchester-in dhe të shkoj me gruan time për në kontenë Susquehanna, në shtetin e Pennsylvania-s. Ndërsa po përgatiteshim për të shkuar—duke qenë shumë të varfër, dhe përndjekja ishte kaq e madhe ndaj nesh, sa nuk kishte mundësi që të ishim ndonjëherë ndryshe—në mes të fatkeqësive tona gjetëm një mik tek zotëria me emrin Martin Harris, i cili erdhi tek ne dhe më dha pesëdhjetë dollarë për të na ndihmuar në udhëtimin tonë. Zoti Harris ishte një banor i qytetit të Palmyra-s, konteja Wayne, në shtetin e New York-ut, dhe një fermer i respektuar."
                },
                {
                    "number": 62,
                    "text": "Nëpërmjet kësaj ndihmese në kohën e duhur unë isha në gjendje të arrija në vendin e destinacionit tim në Pennsylvania; dhe menjëherë pasi arrita atje, fillova të kopjoja shkronjat nga fletët. Kopjova një numër të konsiderueshëm prej tyre dhe me anë të Urimit dhe Thumimit i përktheva disa prej tyre, gjë që e bëra midis kohës që arrita në shtëpinë e babait të gruas sime, në muajin dhjetor, dhe shkurtit pasues."
                },
                {
                    "number": 63,
                    "text": "Diku në këtë muaj të shkurtit, i sipërpërmenduri z. Martin Harris erdhi në shtëpinë tonë, i mori shkronjat që i kisha vizatuar nga fletët dhe u nis me to drejt qytetit të New York-ut. Për atë që ndodhi lidhur me të dhe shkronjat, unë i referohem vetë tregimit të tij për rrethanat, ashtu siç m’i tregoi pas kthimit të tij, gjë që ishte sikurse vijon:"
                },
                {
                    "number": 64,
                    "text": "“Unë shkova në qytetin e New York-ut dhe ia paraqita shkronjat që ishin përkthyer, së bashku me përkthimin e tyre, profesorit Charles Anthon, një zotëri i shquar për arritjet e tij në gjuhësi. Profesori Anthon tha se përkthimi ishte i saktë, më i saktë se ndonjë gjë që ai kishte parë të përkthehej më parë nga gjuha egjiptiane. Atëherë unë i tregova atij ato shkronja që nuk ishin përkthyer ende dhe ai tha se ishin në gjuhët egjiptiane, kaldaike, asiriane dhe arabike; dhe ai tha se ato ishin shkronja të vërteta. Ai më dha një çertifikatë, duke u vërtetuar njerëzve të Palmyra-s se ato ishin karaktere të vërteta dhe se përkthimi i tyre, ashtu siç ishin përkthyer, ishte gjithashtu i saktë. Unë e mora çertifikatën dhe e futa në xhep e isha gati të largohesha nga shtëpia, kur z. Anthon më thirri përsëri dhe më pyeti se si djali i ri e kishte gjetur që kishte fletë të arta në vendin ku ai i gjeti ato. Unë iu përgjigja se një engjëll i Perëndisë ia kishte zbuluar atë."
                },
                {
                    "number": 65,
                    "text": "Atëherë ai më tha: “Më lër ta shoh atë çertifikatë.” Unë, si rrjedhim, e nxora çertifikatën nga xhepi dhe ia dhashë atij, kur ai e mori atë dhe e grisi copa-copa, duke thënë se nuk kishte tani gjëra të tilla si shërbesa e engjëjve dhe se, në qoftë se do t’ia sillja fletët atij, ai do t’i përkthente ato. Unë i thashë se një pjesë e fletëve ishin të vulosura dhe se mua më ishte ndaluar t’ia sillja ato. Ai u përgjigj: “Unë nuk mund të lexoj një libër të vulosur.” Unë u largova prej tij dhe shkova te Dr. Mitchell-i, i cili ripohoi ato që profesori Anthon kishte thënë lidhur me shkronjat dhe përkthimin.”"
                },
                {
                    "number": 66,
                    "text": "Në ditën e 5-të të prillit, 1829, Oliver Cowdery erdhi në shtëpinë time, kohë deri në të cilën unë nuk e kisha parë kurrë atë. Ai më tha se, ngaqë kishte dhënë mësime shkolle në vendin ku babai im banonte dhe ngaqë babai im ishte një prej atyre që dërgonte në shkollë, shkoi të jetonte për njëfarë kohe në shtëpinë e tij dhe ndërsa ishte atje, familja i tregoi për situatën time të marrjes së fletëve dhe, si rrjedhim, ai kishte ardhur që të më pyeste për to."
                },
                {
                    "number": 67,
                    "text": "Dy ditë pas mbërritjes së z. Cowdery (duke qenë 7 prill), unë fillova të përkthej Librin e Mormonit dhe ai filloi të shkruajë për mua."
                },
                {
                    "number": 68,
                    "text": "Ne akoma vazhdonim punën e përkthimit, kur, në muajin pasues (maj 1829), në një ditë të caktuar shkuam në pyll për t’u lutur dhe për t’i kërkuar Zotit lidhur me pagëzimin për heqjen e mëkateve, që e gjetëm të përmendur në përkthimin e fletëve. Ndërsa ishim të përfshirë kështu, duke u lutur dhe duke i thirrur Zotit, një lajmëtar nga qielli zbriti mbi një re drite dhe, duke vënë duart mbi ne, na shuguroi duke thënë:"
                },
                {
                    "number": 69,
                    "text": "Mbi ju, shërbëtorët e mi, në emër të Mesias, unë jap Priftërinë e Aaronit, e cila mban çelësat e shërbesës së engjëjve dhe të ungjillit të pendimit e të pagëzimit me anë të zhytjes për heqjen e mëkateve; dhe kjo nuk do të merret më kurrë nga toka, derisa bijtë e Levit t’i ofrojnë përsëri një flijim Zotit në drejtësi."
                },
                {
                    "number": 70,
                    "text": "Ai tha se kjo Priftëri Aarone nuk e kishte fuqinë për të vënë duart për dhuratën e Frymës së Shenjtë, porse kjo do të na jepej më pas; dhe ai na urdhëroi të shkonim e të pagëzoheshim dhe na dha udhëzime se unë duhej të pagëzoja Oliver Cowdery-n dhe se më pas ai duhej të më pagëzonte mua."
                },
                {
                    "number": 71,
                    "text": "Në përputhje me këtë ne shkuam dhe u pagëzuam. Unë e pagëzova atë fillimisht dhe më pas ai më pagëzoi mua—pas së cilës unë vura duart e mia mbi kokën e tij dhe e shugurova atë në Priftërinë Aarone dhe më pas ai vuri duart e tij mbi mua dhe më shuguroi në të njëjtën Priftëri—sepse kështu ishim urdhëruar.*"
                },
                {
                    "number": 72,
                    "text": "Lajmëtari që na vizitoi në këtë rast dhe na dha këtë Priftëri, tha se emri i tij ishte Gjon, i njëjti që quhej Gjon Pagëzori në Dhjatën e Re dhe se ai vepronte nën drejtimin e Pjetrit, Jakobit dhe Gjonit, të cilët mbanin çelësat e Priftërisë së Melkizedekut, Priftëri e cila, tha ai, do të na jepej në kohën e duhur dhe se unë do të thirresha Plaku i parë i Kishës dhe ai (Oliver Cowdery) i dyti. Ishte në ditën e pesëmbëdhjetë të majit, 1829, që ne u shuguruam nën duart e këtij lajmëtari dhe u pagëzuam."
                },
                {
                    "number": 73,
                    "text": "Menjëherë pasi dolëm nga uji, pasi ishim pagëzuar, ne provuam bekimet e mëdha dhe të lavdishme nga Ati ynë Qiellor. Menjëherë sapo e kisha pagëzuar Oliver Cowdery-n, Fryma e Shenjtë ra mbi të dhe ai u ngrit e profetizoi shumë gjëra që do të ndodhnin pak kohë më pas. Dhe përsëri, sapo isha pagëzuar prej tij, edhe unë pata shpirtin e profecisë, kur, duke qëndruar në këmbë, profetizova lidhur me ngritjen e kësaj Kishe dhe me këtë brez të fëmijëve të njerëzve. Ne u mbushëm me Frymën e Shenjtë dhe u gëzuam në Perëndinë e shpëtimit tonë."
                },
                {
                    "number": 74,
                    "text": "Me mendjet tona të ndriçuara tashmë, ne filluam t’i kishim shkrimet e shenjta të qarta për të kuptuarin tonë dhe kuptimi e qëllimi i vërtetë i shumë prej pjesëve të tyre të mistershme na u zbulua në një mënyrë që ne kurrë nuk mund ta fitonim më parë, as kurrë më parë nuk kishim menduar për të. Ndërkohë ne u detyruam t’i mbajmë të fshehta rrethanat e marrjes së Priftërisë dhe të pagëzimit tonë, për shkak të një shpirti përndjekjeje që ishte manifestuar tashmë në vendin përreth."
                },
                {
                    "number": 75,
                    "text": "Ne ishim kërcënuar të sulmoheshim nga turmat, herë pas here, dhe kjo edhe prej profesorëve të fesë. Dhe qëllimet e tyre për të na sulmuar ishin ekuilibruar vetëm për shkak të ndikimit të familjes së babait të gruas sime (nën përkujdesjen Hyjnore), e cila ishte bërë miqësore me mua dhe i kishte kundërshtuar turmat e ishte e gatshme që unë të lejohesha të vazhdoja punën e përkthimit pa ndërprerje; dhe, si rrjedhim, na ofruan dhe na premtuan mbrojtje nga të gjitha veprimet e paligjshme, për aq sa ishin në gjendje."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "Nenet e Besimit 1",
            "data_type": "chapter",
            "chapter_name": "Kapitulli 1",
            "book_title": "Nenet e Besimit të Kishës së Jezu Krishtit të Shenjtorëve të Ditëve të Mëvonshme",
            "verses": [
                {
                    "number": 1,
                    "text": "Ne besojmë në Perëndinë, Atin e Përjetshëm, dhe në Birin e Tij, Jezu Krishtin, dhe në Frymën e Shenjtë."
                },
                {
                    "number": 2,
                    "text": "Ne besojmë se njerëzit do të ndëshkohen për vetë mëkatet e tyre dhe jo për shkeljen e Adamit."
                },
                {
                    "number": 3,
                    "text": "Ne besojmë se nëpërmjet Shlyerjes së Krishtit, i gjithë njerëzimi mund të shpëtohet, me anë të bindjes ndaj ligjeve dhe ordinancave të Ungjillit."
                },
                {
                    "number": 4,
                    "text": "Ne besojmë se parimet dhe ordinancat e para të Ungjillit janë: së pari, Besimi në Zotin Jezu Krisht; së dyti, Pendimi; së treti, Pagëzimi me anë të zhytjes për heqjen e mëkateve; së katërti, Vënia e duarve për dhuratën e Frymës së Shenjtë."
                },
                {
                    "number": 5,
                    "text": "Ne besojmë se një njeri duhet të thirret nga Perëndia, me anë të profecisë dhe me anë të vënies së duarve prej atyre që janë në autoritet, për të predikuar Ungjillin dhe për të administruar ordinancat e tij."
                },
                {
                    "number": 6,
                    "text": "Ne besojmë në të njëjtin organizim që ekzistonte në Kishën Primitive, domethënë, apostuj, profetë, barinj, mësues, ungjilltarë e kështu me radhë."
                },
                {
                    "number": 7,
                    "text": "Ne besojmë në dhuratën e gjuhëve, të profecisë, zbulesës, vegimeve, shërimit, interpretimit të gjuhëve e kështu me radhë."
                },
                {
                    "number": 8,
                    "text": "Ne e besojmë Biblën të jetë fjala e Perëndisë, për aq sa ajo përkthehet me saktësi; ne gjithashtu e besojmë Librin e Mormonit të jetë fjala e Perëndisë."
                },
                {
                    "number": 9,
                    "text": "Ne besojmë gjithçka që Perëndia ka zbuluar, gjithçka që Ai zbulon tani dhe ne besojmë se Ai përsëri do të zbulojë shumë gjëra të mëdha dhe të rëndësishme lidhur me Mbretërinë e Perëndisë."
                },
                {
                    "number": 10,
                    "text": "Ne besojmë në mbledhjen aktuale të Izraelit dhe në rivendosjen e Dhjetë Fiseve; që Sioni (Jeruzalemi i Ri) do të ndërtohet në kontinentin amerikan; që Krishti do të mbretërojë personalisht mbi tokë; dhe që toka do të ripërtërihet dhe do të marrë lavdinë e saj të parajsës."
                },
                {
                    "number": 11,
                    "text": "Ne shpallim privilegjin e adhurimit të Perëndisë së Plotfuqishëm në përputhje me zërin e ndërgjegjes sonë dhe u lejojmë të gjithë njerëzve të njëjtin privilegj, që ata duhet të adhurojnë si, ku dhe çfarë të zgjedhin."
                },
                {
                    "number": 12,
                    "text": "Ne besojmë në nënshtrimin ndaj mbretërve, presidentëve, sundimtarëve dhe gjykatësve, në bindjen, nderimin dhe mbështetjen e ligjit."
                },
                {
                    "number": 13,
                    "text": "Ne besojmë në qenien të ndershëm, të vërtetë, të dëlirë, mirëdashës, të virtytshëm dhe në bërjen mirë të gjithë njerëzve; në të vërtetë, ne mund të themi se ndjekim këshillën e Palit—Ne besojmë të gjitha gjërat, ne shpresojmë të gjitha gjërat, ne i kemi duruar të gjitha gjërat dhe shpresojmë të jemi në gjendje t’i durojmë të gjitha gjërat. Në qoftë se ka diçka të virtytshme, të dashur ose me famë të mirë apo të denjë për t’u lavdëruar, ne i kërkojmë këto gjëra."
                }
            ]
        }
    }
}