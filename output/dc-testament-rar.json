{
    "title": "Te Apiianga E Te Au Koreromotu",
    "uri": "/study/scriptures/dc-testament",
    "structure": [
        {
            "type": "content",
            "title": "Ingoa o te Kapi",
            "uri": "/study/scriptures/dc-testament/title-page"
        },
        {
            "type": "content",
            "title": "Tuatua No Te Akamataanga",
            "uri": "/study/scriptures/dc-testament/introduction"
        },
        {
            "type": "section",
            "title": "Te Au Tuanga",
            "entries": [
                {
                    "type": "content",
                    "title": "Te Apiianga E Te Au Koreromotu 1",
                    "uri": "/study/scriptures/dc-testament/dc/1"
                },
                {
                    "type": "content",
                    "title": "Te Apiianga E Te Au Koreromotu 2",
                    "uri": "/study/scriptures/dc-testament/dc/2"
                },
                {
                    "type": "content",
                    "title": "Te Apiianga E Te Au Koreromotu 3",
                    "uri": "/study/scriptures/dc-testament/dc/3"
                },
                {
                    "type": "content",
                    "title": "Te Apiianga E Te Au Koreromotu 4",
                    "uri": "/study/scriptures/dc-testament/dc/4"
                },
                {
                    "type": "content",
                    "title": "Te Apiianga E Te Au Koreromotu 5",
                    "uri": "/study/scriptures/dc-testament/dc/5"
                },
                {
                    "type": "content",
                    "title": "Te Apiianga E Te Au Koreromotu 6",
                    "uri": "/study/scriptures/dc-testament/dc/6"
                },
                {
                    "type": "content",
                    "title": "Te Apiianga E Te Au Koreromotu 7",
                    "uri": "/study/scriptures/dc-testament/dc/7"
                },
                {
                    "type": "content",
                    "title": "Te Apiianga E Te Au Koreromotu 8",
                    "uri": "/study/scriptures/dc-testament/dc/8"
                },
                {
                    "type": "content",
                    "title": "Te Apiianga E Te Au Koreromotu 9",
                    "uri": "/study/scriptures/dc-testament/dc/9"
                },
                {
                    "type": "content",
                    "title": "Te Apiianga E Te Au Koreromotu 10",
                    "uri": "/study/scriptures/dc-testament/dc/10"
                },
                {
                    "type": "content",
                    "title": "Te Apiianga E Te Au Koreromotu 11",
                    "uri": "/study/scriptures/dc-testament/dc/11"
                },
                {
                    "type": "content",
                    "title": "Te Apiianga E Te Au Koreromotu 12",
                    "uri": "/study/scriptures/dc-testament/dc/12"
                },
                {
                    "type": "content",
                    "title": "Te Apiianga E Te Au Koreromotu 13",
                    "uri": "/study/scriptures/dc-testament/dc/13"
                },
                {
                    "type": "content",
                    "title": "Te Apiianga E Te Au Koreromotu 14",
                    "uri": "/study/scriptures/dc-testament/dc/14"
                },
                {
                    "type": "content",
                    "title": "Te Apiianga E Te Au Koreromotu 15",
                    "uri": "/study/scriptures/dc-testament/dc/15"
                },
                {
                    "type": "content",
                    "title": "Te Apiianga E Te Au Koreromotu 16",
                    "uri": "/study/scriptures/dc-testament/dc/16"
                },
                {
                    "type": "content",
                    "title": "Te Apiianga E Te Au Koreromotu 17",
                    "uri": "/study/scriptures/dc-testament/dc/17"
                },
                {
                    "type": "content",
                    "title": "Te Apiianga E Te Au Koreromotu 18",
                    "uri": "/study/scriptures/dc-testament/dc/18"
                },
                {
                    "type": "content",
                    "title": "Te Apiianga E Te Au Koreromotu 19",
                    "uri": "/study/scriptures/dc-testament/dc/19"
                },
                {
                    "type": "content",
                    "title": "Te Apiianga E Te Au Koreromotu 20",
                    "uri": "/study/scriptures/dc-testament/dc/20"
                },
                {
                    "type": "content",
                    "title": "Te Apiianga E Te Au Koreromotu 21",
                    "uri": "/study/scriptures/dc-testament/dc/21"
                },
                {
                    "type": "content",
                    "title": "Te Apiianga E Te Au Koreromotu 22",
                    "uri": "/study/scriptures/dc-testament/dc/22"
                },
                {
                    "type": "content",
                    "title": "Te Apiianga E Te Au Koreromotu 23",
                    "uri": "/study/scriptures/dc-testament/dc/23"
                },
                {
                    "type": "content",
                    "title": "Te Apiianga E Te Au Koreromotu 24",
                    "uri": "/study/scriptures/dc-testament/dc/24"
                },
                {
                    "type": "content",
                    "title": "Te Apiianga E Te Au Koreromotu 25",
                    "uri": "/study/scriptures/dc-testament/dc/25"
                },
                {
                    "type": "content",
                    "title": "Te Apiianga E Te Au Koreromotu 26",
                    "uri": "/study/scriptures/dc-testament/dc/26"
                },
                {
                    "type": "content",
                    "title": "Te Apiianga E Te Au Koreromotu 27",
                    "uri": "/study/scriptures/dc-testament/dc/27"
                },
                {
                    "type": "content",
                    "title": "Te Apiianga E Te Au Koreromotu 28",
                    "uri": "/study/scriptures/dc-testament/dc/28"
                },
                {
                    "type": "content",
                    "title": "Te Apiianga E Te Au Koreromotu 29",
                    "uri": "/study/scriptures/dc-testament/dc/29"
                },
                {
                    "type": "content",
                    "title": "Te Apiianga E Te Au Koreromotu 30",
                    "uri": "/study/scriptures/dc-testament/dc/30"
                },
                {
                    "type": "content",
                    "title": "Te Apiianga E Te Au Koreromotu 31",
                    "uri": "/study/scriptures/dc-testament/dc/31"
                },
                {
                    "type": "content",
                    "title": "Te Apiianga E Te Au Koreromotu 32",
                    "uri": "/study/scriptures/dc-testament/dc/32"
                },
                {
                    "type": "content",
                    "title": "Te Apiianga E Te Au Koreromotu 33",
                    "uri": "/study/scriptures/dc-testament/dc/33"
                },
                {
                    "type": "content",
                    "title": "Te Apiianga E Te Au Koreromotu 34",
                    "uri": "/study/scriptures/dc-testament/dc/34"
                },
                {
                    "type": "content",
                    "title": "Te Apiianga E Te Au Koreromotu 35",
                    "uri": "/study/scriptures/dc-testament/dc/35"
                },
                {
                    "type": "content",
                    "title": "Te Apiianga E Te Au Koreromotu 36",
                    "uri": "/study/scriptures/dc-testament/dc/36"
                },
                {
                    "type": "content",
                    "title": "Te Apiianga E Te Au Koreromotu 37",
                    "uri": "/study/scriptures/dc-testament/dc/37"
                },
                {
                    "type": "content",
                    "title": "Te Apiianga E Te Au Koreromotu 38",
                    "uri": "/study/scriptures/dc-testament/dc/38"
                },
                {
                    "type": "content",
                    "title": "Te Apiianga E Te Au Koreromotu 39",
                    "uri": "/study/scriptures/dc-testament/dc/39"
                },
                {
                    "type": "content",
                    "title": "Te Apiianga E Te Au Koreromotu 40",
                    "uri": "/study/scriptures/dc-testament/dc/40"
                },
                {
                    "type": "content",
                    "title": "Te Apiianga E Te Au Koreromotu 41",
                    "uri": "/study/scriptures/dc-testament/dc/41"
                },
                {
                    "type": "content",
                    "title": "Te Apiianga E Te Au Koreromotu 42",
                    "uri": "/study/scriptures/dc-testament/dc/42"
                },
                {
                    "type": "content",
                    "title": "Te Apiianga E Te Au Koreromotu 43",
                    "uri": "/study/scriptures/dc-testament/dc/43"
                },
                {
                    "type": "content",
                    "title": "Te Apiianga E Te Au Koreromotu 44",
                    "uri": "/study/scriptures/dc-testament/dc/44"
                },
                {
                    "type": "content",
                    "title": "Te Apiianga E Te Au Koreromotu 45",
                    "uri": "/study/scriptures/dc-testament/dc/45"
                },
                {
                    "type": "content",
                    "title": "Te Apiianga E Te Au Koreromotu 46",
                    "uri": "/study/scriptures/dc-testament/dc/46"
                },
                {
                    "type": "content",
                    "title": "Te Apiianga E Te Au Koreromotu 47",
                    "uri": "/study/scriptures/dc-testament/dc/47"
                },
                {
                    "type": "content",
                    "title": "Te Apiianga E Te Au Koreromotu 48",
                    "uri": "/study/scriptures/dc-testament/dc/48"
                },
                {
                    "type": "content",
                    "title": "Te Apiianga E Te Au Koreromotu 49",
                    "uri": "/study/scriptures/dc-testament/dc/49"
                },
                {
                    "type": "content",
                    "title": "Te Apiianga E Te Au Koreromotu 50",
                    "uri": "/study/scriptures/dc-testament/dc/50"
                },
                {
                    "type": "content",
                    "title": "Te Apiianga E Te Au Koreromotu 51",
                    "uri": "/study/scriptures/dc-testament/dc/51"
                },
                {
                    "type": "content",
                    "title": "Te Apiianga E Te Au Koreromotu 52",
                    "uri": "/study/scriptures/dc-testament/dc/52"
                },
                {
                    "type": "content",
                    "title": "Te Apiianga E Te Au Koreromotu 53",
                    "uri": "/study/scriptures/dc-testament/dc/53"
                },
                {
                    "type": "content",
                    "title": "Te Apiianga E Te Au Koreromotu 54",
                    "uri": "/study/scriptures/dc-testament/dc/54"
                },
                {
                    "type": "content",
                    "title": "Te Apiianga E Te Au Koreromotu 55",
                    "uri": "/study/scriptures/dc-testament/dc/55"
                },
                {
                    "type": "content",
                    "title": "Te Apiianga E Te Au Koreromotu 56",
                    "uri": "/study/scriptures/dc-testament/dc/56"
                },
                {
                    "type": "content",
                    "title": "Te Apiianga E Te Au Koreromotu 57",
                    "uri": "/study/scriptures/dc-testament/dc/57"
                },
                {
                    "type": "content",
                    "title": "Te Apiianga E Te Au Koreromotu 58",
                    "uri": "/study/scriptures/dc-testament/dc/58"
                },
                {
                    "type": "content",
                    "title": "Te Apiianga E Te Au Koreromotu 59",
                    "uri": "/study/scriptures/dc-testament/dc/59"
                },
                {
                    "type": "content",
                    "title": "Te Apiianga E Te Au Koreromotu 60",
                    "uri": "/study/scriptures/dc-testament/dc/60"
                },
                {
                    "type": "content",
                    "title": "Te Apiianga E Te Au Koreromotu 61",
                    "uri": "/study/scriptures/dc-testament/dc/61"
                },
                {
                    "type": "content",
                    "title": "Te Apiianga E Te Au Koreromotu 62",
                    "uri": "/study/scriptures/dc-testament/dc/62"
                },
                {
                    "type": "content",
                    "title": "Te Apiianga E Te Au Koreromotu 63",
                    "uri": "/study/scriptures/dc-testament/dc/63"
                },
                {
                    "type": "content",
                    "title": "Te Apiianga E Te Au Koreromotu 64",
                    "uri": "/study/scriptures/dc-testament/dc/64"
                },
                {
                    "type": "content",
                    "title": "Te Apiianga E Te Au Koreromotu 65",
                    "uri": "/study/scriptures/dc-testament/dc/65"
                },
                {
                    "type": "content",
                    "title": "Te Apiianga E Te Au Koreromotu 66",
                    "uri": "/study/scriptures/dc-testament/dc/66"
                },
                {
                    "type": "content",
                    "title": "Te Apiianga E Te Au Koreromotu 67",
                    "uri": "/study/scriptures/dc-testament/dc/67"
                },
                {
                    "type": "content",
                    "title": "Te Apiianga E Te Au Koreromotu 68",
                    "uri": "/study/scriptures/dc-testament/dc/68"
                },
                {
                    "type": "content",
                    "title": "Te Apiianga E Te Au Koreromotu 69",
                    "uri": "/study/scriptures/dc-testament/dc/69"
                },
                {
                    "type": "content",
                    "title": "Te Apiianga E Te Au Koreromotu 70",
                    "uri": "/study/scriptures/dc-testament/dc/70"
                },
                {
                    "type": "content",
                    "title": "Te Apiianga E Te Au Koreromotu 71",
                    "uri": "/study/scriptures/dc-testament/dc/71"
                },
                {
                    "type": "content",
                    "title": "Te Apiianga E Te Au Koreromotu 72",
                    "uri": "/study/scriptures/dc-testament/dc/72"
                },
                {
                    "type": "content",
                    "title": "Te Apiianga E Te Au Koreromotu 73",
                    "uri": "/study/scriptures/dc-testament/dc/73"
                },
                {
                    "type": "content",
                    "title": "Te Apiianga E Te Au Koreromotu 74",
                    "uri": "/study/scriptures/dc-testament/dc/74"
                },
                {
                    "type": "content",
                    "title": "Te Apiianga E Te Au Koreromotu 75",
                    "uri": "/study/scriptures/dc-testament/dc/75"
                },
                {
                    "type": "content",
                    "title": "Te Apiianga E Te Au Koreromotu 76",
                    "uri": "/study/scriptures/dc-testament/dc/76"
                },
                {
                    "type": "content",
                    "title": "Te Apiianga E Te Au Koreromotu 77",
                    "uri": "/study/scriptures/dc-testament/dc/77"
                },
                {
                    "type": "content",
                    "title": "Te Apiianga E Te Au Koreromotu 78",
                    "uri": "/study/scriptures/dc-testament/dc/78"
                },
                {
                    "type": "content",
                    "title": "Te Apiianga E Te Au Koreromotu 79",
                    "uri": "/study/scriptures/dc-testament/dc/79"
                },
                {
                    "type": "content",
                    "title": "Te Apiianga E Te Au Koreromotu 80",
                    "uri": "/study/scriptures/dc-testament/dc/80"
                },
                {
                    "type": "content",
                    "title": "Te Apiianga E Te Au Koreromotu 81",
                    "uri": "/study/scriptures/dc-testament/dc/81"
                },
                {
                    "type": "content",
                    "title": "Te Apiianga E Te Au Koreromotu 82",
                    "uri": "/study/scriptures/dc-testament/dc/82"
                },
                {
                    "type": "content",
                    "title": "Te Apiianga E Te Au Koreromotu 83",
                    "uri": "/study/scriptures/dc-testament/dc/83"
                },
                {
                    "type": "content",
                    "title": "Te Apiianga E Te Au Koreromotu 84",
                    "uri": "/study/scriptures/dc-testament/dc/84"
                },
                {
                    "type": "content",
                    "title": "Te Apiianga E Te Au Koreromotu 85",
                    "uri": "/study/scriptures/dc-testament/dc/85"
                },
                {
                    "type": "content",
                    "title": "Te Apiianga E Te Au Koreromotu 86",
                    "uri": "/study/scriptures/dc-testament/dc/86"
                },
                {
                    "type": "content",
                    "title": "Te Apiianga E Te Au Koreromotu 87",
                    "uri": "/study/scriptures/dc-testament/dc/87"
                },
                {
                    "type": "content",
                    "title": "Te Apiianga E Te Au Koreromotu 88",
                    "uri": "/study/scriptures/dc-testament/dc/88"
                },
                {
                    "type": "content",
                    "title": "Te Apiianga E Te Au Koreromotu 89",
                    "uri": "/study/scriptures/dc-testament/dc/89"
                },
                {
                    "type": "content",
                    "title": "Te Apiianga E Te Au Koreromotu 90",
                    "uri": "/study/scriptures/dc-testament/dc/90"
                },
                {
                    "type": "content",
                    "title": "Te Apiianga E Te Au Koreromotu 91",
                    "uri": "/study/scriptures/dc-testament/dc/91"
                },
                {
                    "type": "content",
                    "title": "Te Apiianga E Te Au Koreromotu 92",
                    "uri": "/study/scriptures/dc-testament/dc/92"
                },
                {
                    "type": "content",
                    "title": "Te Apiianga E Te Au Koreromotu 93",
                    "uri": "/study/scriptures/dc-testament/dc/93"
                },
                {
                    "type": "content",
                    "title": "Te Apiianga E Te Au Koreromotu 94",
                    "uri": "/study/scriptures/dc-testament/dc/94"
                },
                {
                    "type": "content",
                    "title": "Te Apiianga E Te Au Koreromotu 95",
                    "uri": "/study/scriptures/dc-testament/dc/95"
                },
                {
                    "type": "content",
                    "title": "Te Apiianga E Te Au Koreromotu 96",
                    "uri": "/study/scriptures/dc-testament/dc/96"
                },
                {
                    "type": "content",
                    "title": "Te Apiianga E Te Au Koreromotu 97",
                    "uri": "/study/scriptures/dc-testament/dc/97"
                },
                {
                    "type": "content",
                    "title": "Te Apiianga E Te Au Koreromotu 98",
                    "uri": "/study/scriptures/dc-testament/dc/98"
                },
                {
                    "type": "content",
                    "title": "Te Apiianga E Te Au Koreromotu 99",
                    "uri": "/study/scriptures/dc-testament/dc/99"
                },
                {
                    "type": "content",
                    "title": "Te Apiianga E Te Au Koreromotu 100",
                    "uri": "/study/scriptures/dc-testament/dc/100"
                },
                {
                    "type": "content",
                    "title": "Te Apiianga E Te Au Koreromotu 101",
                    "uri": "/study/scriptures/dc-testament/dc/101"
                },
                {
                    "type": "content",
                    "title": "Te Apiianga E Te Au Koreromotu 102",
                    "uri": "/study/scriptures/dc-testament/dc/102"
                },
                {
                    "type": "content",
                    "title": "Te Apiianga E Te Au Koreromotu 103",
                    "uri": "/study/scriptures/dc-testament/dc/103"
                },
                {
                    "type": "content",
                    "title": "Te Apiianga E Te Au Koreromotu 104",
                    "uri": "/study/scriptures/dc-testament/dc/104"
                },
                {
                    "type": "content",
                    "title": "Te Apiianga E Te Au Koreromotu 105",
                    "uri": "/study/scriptures/dc-testament/dc/105"
                },
                {
                    "type": "content",
                    "title": "Te Apiianga E Te Au Koreromotu 106",
                    "uri": "/study/scriptures/dc-testament/dc/106"
                },
                {
                    "type": "content",
                    "title": "Te Apiianga E Te Au Koreromotu 107",
                    "uri": "/study/scriptures/dc-testament/dc/107"
                },
                {
                    "type": "content",
                    "title": "Te Apiianga E Te Au Koreromotu 108",
                    "uri": "/study/scriptures/dc-testament/dc/108"
                },
                {
                    "type": "content",
                    "title": "Te Apiianga E Te Au Koreromotu 109",
                    "uri": "/study/scriptures/dc-testament/dc/109"
                },
                {
                    "type": "content",
                    "title": "Te Apiianga E Te Au Koreromotu 110",
                    "uri": "/study/scriptures/dc-testament/dc/110"
                },
                {
                    "type": "content",
                    "title": "Te Apiianga E Te Au Koreromotu 111",
                    "uri": "/study/scriptures/dc-testament/dc/111"
                },
                {
                    "type": "content",
                    "title": "Te Apiianga E Te Au Koreromotu 112",
                    "uri": "/study/scriptures/dc-testament/dc/112"
                },
                {
                    "type": "content",
                    "title": "Te Apiianga E Te Au Koreromotu 113",
                    "uri": "/study/scriptures/dc-testament/dc/113"
                },
                {
                    "type": "content",
                    "title": "Te Apiianga E Te Au Koreromotu 114",
                    "uri": "/study/scriptures/dc-testament/dc/114"
                },
                {
                    "type": "content",
                    "title": "Te Apiianga E Te Au Koreromotu 115",
                    "uri": "/study/scriptures/dc-testament/dc/115"
                },
                {
                    "type": "content",
                    "title": "Te Apiianga E Te Au Koreromotu 116",
                    "uri": "/study/scriptures/dc-testament/dc/116"
                },
                {
                    "type": "content",
                    "title": "Te Apiianga E Te Au Koreromotu 117",
                    "uri": "/study/scriptures/dc-testament/dc/117"
                },
                {
                    "type": "content",
                    "title": "Te Apiianga E Te Au Koreromotu 118",
                    "uri": "/study/scriptures/dc-testament/dc/118"
                },
                {
                    "type": "content",
                    "title": "Te Apiianga E Te Au Koreromotu 119",
                    "uri": "/study/scriptures/dc-testament/dc/119"
                },
                {
                    "type": "content",
                    "title": "Te Apiianga E Te Au Koreromotu 120",
                    "uri": "/study/scriptures/dc-testament/dc/120"
                },
                {
                    "type": "content",
                    "title": "Te Apiianga E Te Au Koreromotu 121",
                    "uri": "/study/scriptures/dc-testament/dc/121"
                },
                {
                    "type": "content",
                    "title": "Te Apiianga E Te Au Koreromotu 122",
                    "uri": "/study/scriptures/dc-testament/dc/122"
                },
                {
                    "type": "content",
                    "title": "Te Apiianga E Te Au Koreromotu 123",
                    "uri": "/study/scriptures/dc-testament/dc/123"
                },
                {
                    "type": "content",
                    "title": "Te Apiianga E Te Au Koreromotu 124",
                    "uri": "/study/scriptures/dc-testament/dc/124"
                },
                {
                    "type": "content",
                    "title": "Te Apiianga E Te Au Koreromotu 125",
                    "uri": "/study/scriptures/dc-testament/dc/125"
                },
                {
                    "type": "content",
                    "title": "Te Apiianga E Te Au Koreromotu 126",
                    "uri": "/study/scriptures/dc-testament/dc/126"
                },
                {
                    "type": "content",
                    "title": "Te Apiianga E Te Au Koreromotu 127",
                    "uri": "/study/scriptures/dc-testament/dc/127"
                },
                {
                    "type": "content",
                    "title": "Te Apiianga E Te Au Koreromotu 128",
                    "uri": "/study/scriptures/dc-testament/dc/128"
                },
                {
                    "type": "content",
                    "title": "Te Apiianga E Te Au Koreromotu 129",
                    "uri": "/study/scriptures/dc-testament/dc/129"
                },
                {
                    "type": "content",
                    "title": "Te Apiianga E Te Au Koreromotu 130",
                    "uri": "/study/scriptures/dc-testament/dc/130"
                },
                {
                    "type": "content",
                    "title": "Te Apiianga E Te Au Koreromotu 131",
                    "uri": "/study/scriptures/dc-testament/dc/131"
                },
                {
                    "type": "content",
                    "title": "Te Apiianga E Te Au Koreromotu 132",
                    "uri": "/study/scriptures/dc-testament/dc/132"
                },
                {
                    "type": "content",
                    "title": "Te Apiianga E Te Au Koreromotu 133",
                    "uri": "/study/scriptures/dc-testament/dc/133"
                },
                {
                    "type": "content",
                    "title": "Te Apiianga E Te Au Koreromotu 134",
                    "uri": "/study/scriptures/dc-testament/dc/134"
                },
                {
                    "type": "content",
                    "title": "Te Apiianga E Te Au Koreromotu 135",
                    "uri": "/study/scriptures/dc-testament/dc/135"
                },
                {
                    "type": "content",
                    "title": "Te Apiianga E Te Au Koreromotu 136",
                    "uri": "/study/scriptures/dc-testament/dc/136"
                },
                {
                    "type": "content",
                    "title": "Te Apiianga E Te Au Koreromotu 137",
                    "uri": "/study/scriptures/dc-testament/dc/137"
                },
                {
                    "type": "content",
                    "title": "Te Apiianga E Te Au Koreromotu 138",
                    "uri": "/study/scriptures/dc-testament/dc/138"
                }
            ]
        },
        {
            "type": "section",
            "title": "Au Akakiteanga Tuatua A Te Aronga Mana",
            "entries": [
                {
                    "type": "content",
                    "title": "Akakiteanga Tuatua A Te Aronga Mana 1",
                    "uri": "/study/scriptures/dc-testament/od/1"
                },
                {
                    "type": "content",
                    "title": "Akakiteanga Tuatua A Te Aronga Mana 2",
                    "uri": "/study/scriptures/dc-testament/od/2"
                }
            ]
        }
    ],
    "contents": {
        "/study/scriptures/dc-testament/title-page": {
            "uri": "/study/scriptures/dc-testament/title-page",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/introduction": {
            "uri": "/study/scriptures/dc-testament/introduction",
            "title": "Tuatua No Te Akamataanga",
            "data_type": "chapter",
            "book_title": "Tuatua No Te Akamataanga",
            "text": [
                "Ko te Apiianga e te Au Koreromotu, e au koikoianga teia no te au eeuanga tapu, te au akauruanga, e te au akamāramaanga i orongaia mai no te akatumuanga e te akaaereanga o te au ture o te basileia o te Atua i te enua nei i te au rā openga. Noatu oki e, ko te katoaanga o te au tuanga kua aere tika te reira ki te au mema o Te Akonoanga a Iesu Mesia o te Aronga Tapu o te Au Rā i Muri Nei, ko te au karere, te au akamatakiteanga, e te au akoakoanga no te akapuapinga i te au oraanga tangata katoatoa, e tei roto rai i reira te patianga i te au tangata i te au ngai ravarai kia akarongo i te reo o te Atu ko Iesu Mesia, i te tuatuaanga kia ratou ei meitaki no ratou i teia oraanga e to ratou oraanga openga kore.",
                "Ko te katoaanga o te au eeuanga i roto i teia koikoianga, kua rauka mai te reira ia Iosepha Timeti, Tamaiti, te peroveta mua teia e te peresideni o Te Akonoanga a Iesu Mesia o te Aronga Tapu o te Au Rā i Muri Nei. Tetai pae ra, kua neneiia te reira e kua tukuia atu ki vao e te aronga te mono ake iaia (akara ki te upoko tuatua o te au Tuanga 135, 136, e te 138, e te Akakiteanga Tuatua a te Aronga Mana 1 e te 2).",
                "Ko te puka o te Apiianga e te Au Koreromotu, ko tetai te reira o te au tataanga tapu tei arikiia e te Akonoanga, kapiti katoa ia mai ki te Bibilia Tapu, te Puka a Momoni, e te Poe Oko Maata. Tera ra e takake rava te Apiianga e te Au Koreromotu, no te mea kare ïa i te akauriangaia e no roto mai i te au tataanga taito, mari ra, no teia tuatau tikai, e na te Atua i oronga mai na roto i tana au peroveta i iki no te akaokianga mai i tana angaanga tapu e no te akatumuanga i te Basileia o te Atua ki runga i te enua nei i teia au rā i muri nei. I roto i te au eeuanga ka rongo te tangata i te reo maru e te papu meitaki o te Atu a Iesu Mesia, i te tuatua akaou anga i roto i te tuatau o te kīanga o te au tuatau; e ko te angaanga tana i akamata i konei, ko te akateateamamao ïa no tona oki rua anga mai, i te akatupuanga i te au tuatua a te au peroveta tapu mei te kapuaanga rava mai.",
                "Kua anauia a Iosepha Timeti, Tamaiti, i te rā 23 o Titema, 1805, i Sharon, Windsor County, Vermont. I roto i tona oraanga mapu, kua akaatea mai aia i tona kopu tangata ki Manchester, i te opunga o New York. Iaia e noo vaitata ia Manchester, i te tuatau tupu ou o 1820, e tai ngauru ma ā ona mataiti i reira, kua kite aia i reira i tana orama mua, e kua araveiia aia e te Atua uaorai, koia te Metua Mutukore, e tana Tamaiti ko Iesu Mesia. Kua akakiteia mai aia i roto i teia orama e ko te Akonoanga tika a Iesu Mesia tei akatumuia i te tuatau o te Koreromotu Ou, e tei akaaere i te kīanga o te evangelia, kare te reira i runga akaou i te enua. Kua araveiia mai aia e tetai au akakiteanga tapu, i appiiiaʼi aia e te au angela e manganui; kua akaariia mai kiaia e e angaanga takake ta te Atua i akataka nana kia rave i te enua nei, e na roto iaia e akaokiia mai ei te Akonoanga a Iesu Mesia ki te enua nei.",
                "E i muri roa mai, kua rauka to Iosepha Timeti tikaanga na roto i te tauturu tapu kia akauri e kia neneiia te Puka a Momoni. I teia tuatau nei, kua akataongaia raua ko Oliver Cowdery e Ioane Bapetizo ki te Kautaunga o Aarona i te marama ia Me 1829 (A&K 13), e kare i roa i muri ake kua akataonga akaou ia raua ki te Kautaunga o Melekizedeka, na te au aposetolo taito i rave, ko Petero, Iakobo, e Ioane (A&K 27:12). Kua aru mai tetai au akataongaanga, koia oki te au taviri o te kautaunga, tei akatinamouia ki rungaʼo ia raua e Mose, Elia te peroveta, Elia, e tetai au peroveta e manganui (A&K 128:18, 21). Ko teia au akataongaanga, koia oki te akaokianga mai o te mana tapu ki te tangata i te enua nei. I te rā 6 no Aperira 1830, i raro ake i te akaaereanga rangi, kua akatumu te Peroveta Iosepha Timeti i te Akonoanga, e no reira te taangaanga akaou ia nei te Akonoanga tika a Iesu Mesia i rotopu i te au tangata, ma te mana kia tutuia te evangelia e kia akaaereia te angaanga oroa o te akaoraanga. (Akara ki te Poe Oko Maata, Te Tua o Iosepha Timeti 1:1–75; e A&K 20).",
                "Kua rauka mai teia au eeuanga tapu ei pau atu i te pure, i te tuatau e inangaroiaʼi, e aere mai ei ki vao i te oraanga tikai no te tangata tu katau tikai. Kua kimi pu tikai te Peroveta e te aronga e piri ra kiaia i tetai arataki tapu, e kua akapapu mai teia au eeuanga e kua rauka ia ratou. I roto i te eeuanga, ka kite tetai i te akaoki akaou anga e te eeuanga mai o te evangelia a Iesu Mesia ma te apaianga mai i te kīanga o te au tuatau. Ko te aereanga mai o te Akonoanga na te opunga mei New York e Pennsylvania, ki Ohio, ki Missouri, ki Illinois, e te openga iora, ki te enua Great Basin, tei te opunga o Marike, e te tautaanga pakari o te aronga tapu kia akatuia a Ziona ki runga i te enua i teia tuatau ou, kua akaariia mai te reira i roto i teia au eeuanga.",
                "Ko te manganuianga o te au tuanga mua tei roto i reira te akaurianga e te neneiangaia o te Puka a Momoni (akara i te au tuanga 3, 5, 10, 17, 19). Kua akaari mai tetai au tuanga i muri mai i te angaanga a te Peroveta Iosepha Timeti i te akaurianga i te Bibilia mei tei akauruia mai. I taua atinga rai, e manganui uatu te au tuanga mamaata o te apiianga tei rauka mai (teia tetai akaraanga, au Tuanga 37, 45, 73, 76, 77, 86, 91, e te 132, e pirianga to ratou tatakitai ki te akaurianga o te Bibilia).",
                "I roto i te au eeuanga, kua akaariia mai te au apiianga o te evangelia ma te akamāramarama mai i te au tumu mamaata no runga i te upoko Atua, te kapuaanga o te tangata, to Satani tu tikai, te akakoroanga tikai o te kopapa mate, te puapinga no te kauraro, te tumu ka tataraaraʼi, te angaanga a te Vaerua Tapu, te au angaanga oroa e te au raveanga no te akaoraanga, te oraanga o te enua, te au turanga o te tangata no te au tuatau ki mua i muri ake i te tuakaouanga e te akavaanga, te mutu kore o te pirianga akaipoipo, e te tu openga kore o te kopu tangata. Mei te reira katoa, ko te eeuangaia mai o te au pupu akaaere o te Akonoanga, ma te kapikianga i te au episekopo, te Ruru Peresideni Mua, te Tino Ngauru ma Rua, e te Itu Ngauru, e te akatinamouanga o tetai au taonga akaaere e te au pupu. E te openga, ko te kite papu tei orongaia mai no Iesu Mesia— tona tu tapu, tona ngateitei, tona apakore, tona aroa, e tona mana kia akaora—tei akariro i teia puka ei mea puapinga maata ki te oraanga kopu tangata, e maata atu ïa tona puapinga i te apinganui o te ao katoatoa.",
                "E manganui atu te au eeuanga tei neneiia i Ziona (Independence), Missouri, i te mataiti 1833, i raro ake i te ingoa A Book of Commandments for the Government of the Church of Christ (E Puka Akaueanga no te Akaaereanga i te Akonoanga a te Mesia.) No runga oki i teia neneianga, kua oronga atu te au ereta i tetai kite papu akaaka rava e kua akakite papu mai te Atu ki to ratou au vaerua e e tika teia au eeuanga. Mei te Atu oki i tuatua putuputu mai nei ki tona au tavini, kua maata rava tei koikoiia mai e tei neneiia e rua mataiti i muri mai i Kirtland, Ohio, ma te ingoa Doctrine and Covenants of the Church of the Latter Day Saints (Te Apiianga e te Au Koreromotu a Te Akonoanga o te Aronga Tapu i te Au Rā i Muri Nei.) Kua kapitiia atu te kite papu o te tino ngauru ma rua Aposetolo ki roto i te neneianga i te mataiti 1835, mei teia ka aru mai:",
                "Te Kite Papu o te au Kite no te Puka o te au Akaueanga a te Atu, koia te au akaueanga tei orongaia e ïa ki tana Akonoanga na roto ia losepha Timeti, Tamaiti, tei ikiia e te reo o te Akonoanga no teia akakoroanga:",
                "E no reira matou i manako ai e, kia akakiteia to matou kite papu ki to te ao katoatoa o te oraanga tangata, ki te au mea tei angaia i runga i te aro o te enua, e ko te tika teia tei akapapuia e te Atu ki runga i to matou au vaerua, na roto i te Vaerua Tapu tei riringiia mai ki rungaʼo ia matou, e kua orongaia mai teia au akaueanga na roto i te akauruanga a te Atua, ei puapinga no te tangata ravarai e e tika tikai te reira.",
                "Kua oronga matou i teia kite papu ki to te ao, e ko te Atu to matou tauturu; e kua na roto i te aroa ua o te Metua Atua, e tana Tamaiti, ko Iesu Mesia, i raukaʼi ia matou teia akatikaanga kia oronga i teia kite papu ki te au tangata o te ao nei, i raukaʼi ia matou teia rekarekaanga maata, ma te pure tamou ki te Atu kia puapingaia te au tamariki a te tangata nei.",
                "Teia te ingoa o te Tino Ngauru ma Rua:",
                "Thomas B. Marsh",
                "David W. Patten",
                "Brigham Young",
                "Heber C. Kimball",
                "Orson Hyde",
                "William. E. McLellin",
                "Parley P. Pratt",
                "Luke S. Johnson",
                "William Smith",
                "Orson Pratt",
                "John F. Boynton",
                "Lyman E. Johnson",
                "I roto i tetai au neneianga ou o te Apiianga e te Au Koreromotu, kua kapitiia tetai au eeuanga ou, me kore ra kua kapitiia tetai au tuatua akapapaanga, mei tei rauka mai, e mei tei arikiia e te aronga mana, me kore ra e te au uipaanga maata a te Akonoanga.",
                "Akamata mai mei te mataiti 1835 kua akaputuia mai tetai au apiianga orometua e itu, te ingoa, Lectures on Faith (Tuatua no te Akarongo). Kua teateamamaoia ana teia kia taangaangaia ki roto i te Apii a te au Peroveta i Kirtland, Ohio, 1834–1835. Noatu oki e kua puapingaia no te apii e te akoanga, kua akaruke iatu teia apiianga no roto mai i te Apiianga e te Au Koreromotu mei te mataiti 1921 mai, no te mea kare te reira i orongaia mai, me kore ra i tukuia mai ei eeuanga ki te Akonoanga katoatoa.",
                "Ko tetai mea puapinga o teia neneianga koia te akameitakianga mai o te au upoko tuatua o te au tuanga; kua akatakaia teia ei tauturu i te au tangata kia mārama e kia mataora i te karere a te Atu mei tei orongaia mai i roto i te Apiianga e te Au Koreromotu.",
                "I roto i te Apiianga e te Au Koreromotu, ko tei neneiia ki te reo Paretane, ka kitena te tuatua History of the Church (Tua Taito o te Akonoanga) i roto i te au upoko tuatua i runga uake i te au tuanga. Ko te History of the Church, e au puka e itu ïa tei akapapaia ei tua no Te Akonoanga a Iesu Mesia o te Aronga Tapu i te Au Rā i Muri Nei mei te mataiti 1820 ki te 1848. No tei kore teia au puka i akauriia e ka rauka mai na roto anake i te reo Paretane, ko te tuatua History of the Church i roto i te au upoko tuatua i roto i teia puka Apiianga e te Au Koreromotu, ko taua au puka akapapaanga ïa tei tataia ki te reo Paretane."
            ]
        },
        "/study/scriptures/dc-testament/dc/1": {
            "uri": "/study/scriptures/dc-testament/dc/1",
            "title": "Te Apiianga E Te Au Koreromotu 1",
            "data_type": "chapter",
            "chapter_name": "Tuanga 1",
            "chapter_summary": [
                "1–7, Ko te reo akamatakiteanga no te au tangata katoatoa; 8–16, Ka na mua oki te Akarukeanga e te au angaanga kikino i te Oki Rua Anga Mai; 17–23, Kua kapikiia a Iosepha Timeti kia akaoki mai i te au tika e te au mana o te Atu ki te enua nei; 24–33, Kua akaokiia mai te Puka a Momoni e kua akamouia te Akonoanga tika; 34–36, Ka rave ke ia te au mei te enua nei; 37–39, E kimi i teianei au akaueanga."
            ],
            "book_title": "Te Apiianga E Te Au Koreromotu",
            "verses": [
                {
                    "number": 1,
                    "text": "E akarongo mai, e te au tangata o taku nei akonoanga, i na te reo mai ei ona tei noo ki runga, e tei runga oki tona nga mata i te au tangata katoatoa; ae, tika tikai taku e karanga atu nei: E akarongo mai e te au tangata i te ngai mamao; e to runga i te au enua o te moana, e akarongo katoatoa mai."
                },
                {
                    "number": 2,
                    "text": "No te mea, kua tae oki te reo o te Atu ki te au tangata katoatoa, e kare rava tetai tangata e ora; e kare rava oki tetai mata e kore e kite, e kare katoa oki tetai taringa e kore e rongo, e kare katoa oki tetai ngakau e kore e puta."
                },
                {
                    "number": 3,
                    "text": "E puta mamae oki to te aronga patoitoi, no te ka tuatuaia ta ratou au ara i runga i te au are, e ta ratou au angaanga muna, ka eeuia mai te reira."
                },
                {
                    "number": 4,
                    "text": "E ka tae oki te reo akamatakiteanga ki te au tangata katoatoa, na roto i te vaa o taku au pipi, taku oki i iki i teia au rā openga nei."
                },
                {
                    "number": 5,
                    "text": "E ka aere oki ratou ki to te ao katoa nei, e kare rava oki e tangata e rauka kia tapū ia ratou, no te mea naku na te Atu i akaue ia ratou."
                },
                {
                    "number": 6,
                    "text": "E i na, ko toku mana teia, e te mana o toku nei au tavini, e ko te akamataanga teia o te puka o taku au akaueanga, taku oki i oronga atu kia ratou kia nenei e kia oronga atu kia kotou, e te au tangata o te enua nei."
                },
                {
                    "number": 7,
                    "text": "No reira, ka mataku e ka ruketekete, e te au tangata, no te mea ko taku ta te Atu i akaue atu na roto i te reira, ka tupu oki ïa."
                },
                {
                    "number": 8,
                    "text": "E tika tikai taku e karanga atu kia kotou, ko te aronga te ka aere ma te akakite aere i teia karere nei ki to te enua katoatoa, ka orongaia te mana kia ratou kia topiri to te enua nei e to te ao ra katoa, tei kore i irinaki mai e tei patoitoi;"
                },
                {
                    "number": 9,
                    "text": "Ae, tika tikai, kia topiriia ratou e tae rava atu ki te rā e riringiia mai ei te riri o te Atua ki rungaʼo i te aronga kino e kare e aiteia—"
                },
                {
                    "number": 10,
                    "text": "E tae rava oki ki te rā e aere mai ei te Atu e tutaki ei i te au tangata tatakitai kia tau ki tana angaanga, e pera katoa e orongaʼi ki te au tangata tatakitai kia tau ki tana i oronga atu ki tona au tangata tupu."
                },
                {
                    "number": 11,
                    "text": "No reira kua tae te reo o te Atu ki te au ope o te enua nei, e ko te akarongo ra e akarongo mai:"
                },
                {
                    "number": 12,
                    "text": "E teateamamao kotou, e teateamamao kotou no te ka tupu, no te mea te vaitata mai nei oki te Atu;"
                },
                {
                    "number": 13,
                    "text": "Kua tae rava oki te riri o te Atu, e kua tamā oki te Atu i tana koke i te rangi ra, e ka topa mai ki rungaʼo i te au tangata e noo i te enua nei."
                },
                {
                    "number": 14,
                    "text": "E ka akaariia mai te rima o te Atu; e ka tae mai oki te rā, e ko te aronga te kare e akarongo i te reo o te Atu, e kare katoa ki te reo o tona au tavini, e kare katoa e akarongo atu ki te reo o te au peroveta e te au aposetolo, ka tipu keia ratou mei rotopu atu i te au tangata;"
                },
                {
                    "number": 15,
                    "text": "No te mea, kua aere ke oki ratou mei taku au oroa tapu, e kua aati oki i taku koreromotu mutukore;"
                },
                {
                    "number": 16,
                    "text": "Kare oki ratou i kimi i te Atu kia akamou i tana tuatuatika, i na ra, te aere pu ua ra te au tangata katoatoa ki tana mataara i manako, e te tutu o tona uaorai atua, e tei roto oki taua tutu ra i to te ao nei, e e au mea idolo anake oki te reira, e ka ruaine oki e ka mate ki Babulonia, koia oki, ki Babulonia te maata, ko te ka inga."
                },
                {
                    "number": 17,
                    "text": "No reira, no tei kite oki au ko te Atu i te kino maata te ka tupu ki te iti tangata i te ao nei, kua kapiki atura au ki taku tavini kia Iosepha Timeti, Tamaiti, e kua tuatua atura kiaia mei runga mai i te rangi, e kua oronga atura i te au akaueanga kiaia;"
                },
                {
                    "number": 18,
                    "text": "E kua oronga katoa atu i tetai au akaueanga ki tetai au tangata ke, kia rauka oki ia ratou kia akakite aere atu i teia au mea nei ki to te ao; e kua raveia teia au mea kia akatupu i tei tataia e te au peroveta—"
                },
                {
                    "number": 19,
                    "text": "Ko te au mea paruparu o te ao nei, ka tu mai te reira e ka uuti ki raro i te au mea ririnui e te ketaketa, kia kore oki te tangata e uriuri manako ki tona au tangata tupu, auraka katoa e irinaki ki te rima tangata—"
                },
                {
                    "number": 20,
                    "text": "I na ra, kia rauka oki i te au tangata katoatoa kia tuatua na roto i te ingoa o te Atua ko te Atu, koia te Akaora o te ao nei;"
                },
                {
                    "number": 21,
                    "text": "Kia tupu katoa te akarongo ki te maata i te enua nei;"
                },
                {
                    "number": 22,
                    "text": "Kia akamouia taku koreromotu mutukore;"
                },
                {
                    "number": 23,
                    "text": "Kia akakiteia oki te kīanga o taku nei evangelia e te aronga paruparu e te aronga rikiriki ki te au ope o te ao nei, e ki mua i te au ariki e te au tutara."
                },
                {
                    "number": 24,
                    "text": "I na, ko au ko te Atua ko tei tuatua atu i te reira; naku oki teia au akaueanga, e kua orongaia atu ki taku au tavini i roto i to ratou tu paruparu, e na roto katoa i to ratou uaorai reo, kia rauka oki ia ratou te mārama."
                },
                {
                    "number": 25,
                    "text": "E me ka tarevakē ratou, ka kiteaia te reira;"
                },
                {
                    "number": 26,
                    "text": "E me ka kimi tikai ratou i te pakari, ka akamāramaia mai ratou;"
                },
                {
                    "number": 27,
                    "text": "E me ka ara ratou, kia akoakoia ratou kia rauka ia ratou te tataraara;"
                },
                {
                    "number": 28,
                    "text": "E me ka akaaka ratou, ka orongaia mai te maroiroi kia ratou, e ka akameitakiia mai e to runga, e ka rauka te kite i tera taime, e i tera taime."
                },
                {
                    "number": 29,
                    "text": "E i muri ake i te raukaanga mai i taku tavini ko Iosepha Timeti, Tamaiti, te tataanga taito o te ngati Niphai, kia rauka iaia te mana kia akauri na roto i te aroa o te Atua, e na roto i te mana o te Atua, i te Puka a Momoni."
                },
                {
                    "number": 30,
                    "text": "E ki te aronga tei orongaia atu teia au akaueanga nei, e mana to ratou kia akamou i te tango o teia akonoanga, e kia akaariia mai ki vao mei roto mai i te poiri tangotango, ko te akonoanga tika okotai i runga i te aro o te enua nei, i rekareka tikai ei au, ko te Atu, e te tuatua nei ki te akonoanga katoatoa, kare ki te tangata tatakitai—"
                },
                {
                    "number": 31,
                    "text": "Kare oki e rauka iaku ko te Atu i te akatika atu i te ara, noatu e eaa te meangiti."
                },
                {
                    "number": 32,
                    "text": "Kareka ra, ko tei tataraara ma te rave i te au akaueanga a te Atu, ka akakoreia mai tana ara;"
                },
                {
                    "number": 33,
                    "text": "E ko tei kore e tataraara, ka rave ke ia te mārama tei rauka iaia; no te mea kare oki toku Vaerua e noo ua mai rai ki te tangata nei, te tuatua maira te Atu Sabaota."
                },
                {
                    "number": 34,
                    "text": "E pera katoa, tika tikai taku e karanga atu kia kotou, e te au tangata o te enua nei: te anoano nei au ko te Atu i te akapapu i teia au mea ki te au kopapa katoatoa;"
                },
                {
                    "number": 35,
                    "text": "Kare oki au e akono i te tu o te tangata, e te inangaro nei i te au tangata katoatoa kia kite e te viviki mai nei te rā; kare i tae ake te ora, i na ra, te vaitata maira, e rave ke iaʼi te au mei te ao nei, e ka mana rai te diabolo ki rungaʼo i tona basileia tikai."
                },
                {
                    "number": 36,
                    "text": "E ka mana katoa rai oki te Atu ki rungaʼo i tona aronga tapu, e ka tutara oki ki rotopu ia ratou, e ka aere mai ki raro ei akava oki ki rungaʼo ia Edoma, koia i te ao nei."
                },
                {
                    "number": 37,
                    "text": "E kimi i teia au akaueanga nei, no te mea e mea tika tikai oki te reira e te akarongo mou, e ko te au totouanga ma te au taputouanga i roto, ka tupu te reira."
                },
                {
                    "number": 38,
                    "text": "Ko taku, ko ta te Atu i tuatua ake nei, kua tuatua au i te reira, e kare aku kotoeanga iaku uaorai, e mei te mea e ka ngaro ke te rangi e te enua nei, kare ra taku tuatua e ngaro e i na ra, ka tupu pouroa te reira, noatu e na toku uaorai reo, e me kore ra, na te reo o taku au tavini, okotai rai tu."
                },
                {
                    "number": 39,
                    "text": "E i na, ko te Atu oki te Atua, kua akakite mai te Vaerua, e kua tika oki taua tataanga ra, e ka vai mai te tuatua-mou e tuatau e tuatau uatu. Amene."
                }
            ]
        },
        "/study/scriptures/dc-testament/dc/2": {
            "uri": "/study/scriptures/dc-testament/dc/2",
            "title": "Te Apiianga E Te Au Koreromotu 2",
            "data_type": "chapter",
            "chapter_name": "Tuanga 2",
            "chapter_summary": [
                "1, Na Elia te peroveta e eeu mai i te kautaunga; 2–3, Kua tanuia te au taputou a te au metua ki roto i te ngakau o te tamariki."
            ],
            "verses": [
                {
                    "number": 1,
                    "text": "I na, ka eeu atu au kia kotou i te Kautaunga na roto i te rima o te peroveta ko Elia i mua ake ka tae mai ei te rā maata e te mataku o te Atu."
                },
                {
                    "number": 2,
                    "text": "E ka tanu oki aia ki roto i te au ngakau o te au tamariki i te au taputouanga tei papauia ki te au metua, e ka akaariuia te ngakau o te au tamariki ki to ratou au metua."
                },
                {
                    "number": 3,
                    "text": "E me kore oki e raveia, ka akapou takiri ia te ao nei me tae ki tona okianga mai."
                }
            ]
        },
        "/study/scriptures/dc-testament/dc/3": {
            "uri": "/study/scriptures/dc-testament/dc/3",
            "title": "Te Apiianga E Te Au Koreromotu 3",
            "data_type": "chapter",
            "chapter_name": "Tuanga 3",
            "chapter_summary": [
                "1–4 Ko te mataara o te Atua e tai rai e te mutukore ïa; 5–15 Me kare a Iosepha Timeti e tataraara ka ngere aia i te mana o te akaurianga; 16–20 Ka riro mai te Puka a Momoni ei akaora i te uanga o Lihai."
            ],
            "verses": [
                {
                    "number": 1,
                    "text": "Ko te au angaanga, e te au parani, e te au akakoroanga o te Atua, kare te reira e akakoreia, e kare katoa oki ïa e riro ei mea puapinga kore."
                },
                {
                    "number": 2,
                    "text": "Kare oki te Atua e aere na te mataara mingimingi, e kare oki aia e anga ki te tua katau, e ki te tua kaui, e kare aia e uri ke mei tana i tuatua, e tika oki tona au mataara, e ko tona mataara e tai rai e te mutukore."
                },
                {
                    "number": 3,
                    "text": "E akamaara, e akamaara kare oki te angaanga a te Atua e kore, ko ta te tangata nei ra, ka akakoreia te reira;"
                },
                {
                    "number": 4,
                    "text": "Noatu oki e e maata te au eeuanga a te tangata nei, ma te mana katoa no te rave i tetai au semeio, i na ra, me akapaapaa aia iaia na roto i tona uaorai maroiroi e tuku ke atura i te ako a te Atua, e ma te aru atu i tana uaorai i manako e te anoano o te tangata nei, ka inga aia e tikaʼi ma te aravei atu i te au akaapa a te Atua akava-tika ki rungaʼo iaia."
                },
                {
                    "number": 5,
                    "text": "I na, kua orongaia mai teia au mea kia koe, i na ra, kua pakari taau au akaueanga; e akamaara katoa i te au taputou tei papauia kia koe, me kare koe e akaatikau i te reira."
                },
                {
                    "number": 6,
                    "text": "E i na, kua putuputu toou atiatianga i te au akaueanga e te au ture a te Atua, e kua aru i te peu a te tangata nei."
                },
                {
                    "number": 7,
                    "text": "E, i na, kare tikai koe i mataku atu i te tangata nei i te Atua ra. Noatu e te akaruke nei rai te tangata i te apiianga a te Atua, e te tanoanoa nei i tana tuatua—"
                },
                {
                    "number": 8,
                    "text": "Naringa oki e kua akarongo koe kua akatoro mai aia i tona rima ei turuturu ia koe i te au tao aʼi a te diabolo; e kua vaitata rai aia ia koe i te au taime manamanata."
                },
                {
                    "number": 9,
                    "text": "I na, ko Iosepha koe, e kua ikiia koe ei rave i te angaanga a te Atu, i na ra, no te aati ture, me kare koe e matakite ka inga koe."
                },
                {
                    "number": 10,
                    "text": "Kareka ra e akamaara, kua kī te Atua i te aroa ua; e no reira, e tataraara i te au ara taau i rave tei patoi i te akaueanga taku i oronga atu kia koe, e kua ikiia rai koe, e kua kapiki akaou ia koe ki te angaanga;"
                },
                {
                    "number": 11,
                    "text": "E me kare koe e rave i teia, ka apai ke iatu koe, e ka aite mai koe mei te tangata ua nei, e kare e orongaanga akaou."
                },
                {
                    "number": 12,
                    "text": "E ia koe i oronga atura i taua mea ta te Atua i oronga kia koe e akauri ma te kite e te mana, kua oronga ra koe i taua au mea tapu ra ki roto i te rima o tetai tangata kino,"
                },
                {
                    "number": 13,
                    "text": "Ko tei tanoanoa i te ako a te Atua, e kua aati i te au taputouanga tapu tikai tei akamouia ki mua i te Atua, e kua irinaki ki tona uaorai kite, e kua akapaapaa i tona uaorai pakari."
                },
                {
                    "number": 14,
                    "text": "E ko te tumu oki teia i ngaro ei toou tikaanga no tetai tuatau—"
                },
                {
                    "number": 15,
                    "text": "No te mea, kua akatika oki koe i te ako a toou akaaere kia takatakaiia mei muatangana mai."
                },
                {
                    "number": 16,
                    "text": "Kareka ra, ka aere ua atu rai taku angaanga ki mua, i te mea oki e, kua tae te kite o te Akaora ki te ao nei, na roto i te kite papu o te ngati Iuda, e ka tae katoa mai te kite o te Akaora ki toku iti tangata—"
                },
                {
                    "number": 17,
                    "text": "Ki te ngati Niphai, e te ngati Iakoba, e ki te ngati Iotepa, e te ngati Zoroma, na roto oki i te kite papu o to ratou ai tupuna—"
                },
                {
                    "number": 18,
                    "text": "E ka tae oki teia kite papu ki te ngati Lamana, e pera katoa ki te ngati Lemuela, e te ngati Isemaela, ko tei topa ki roto i te akarongo kore, no te ara a to ratou ai metua, ta te Atu oki i akatika kia takore i to ratou ai taeake ko te ngati Niphai, no ta ratou au ara e te au angaanga viivii."
                },
                {
                    "number": 19,
                    "text": "E ko teia tikai te akakoroanga i akonoiaʼi teia au papa nei, tei roto oki i reira teia au akapapaanga—kia akatupuia te au taputou a te Atua, tana i papau mai ki tona iti tangata;"
                },
                {
                    "number": 20,
                    "text": "Kia rauka oki i te ngati Lamana te kite o to ratou ai tupuna, e kia kite oki ratou i te au taputou a te Atu, e kia irinaki oki ratou i te evangelia ma te irinaki atu ki te takinga meitaki a Iesu Mesia, e kia akakakāia na roto i te akarongo i tona ingoa, e na roto i ta ratou tataraara e oraʼi ratou. Amene."
                }
            ]
        },
        "/study/scriptures/dc-testament/dc/4": {
            "uri": "/study/scriptures/dc-testament/dc/4",
            "title": "Te Apiianga E Te Au Koreromotu 4",
            "data_type": "chapter",
            "chapter_name": "Tuanga 4",
            "chapter_summary": [
                "1–4, Na te angaanga maroiroi e akaora i te au orometua a te Atu; 5–6, Na roto i te tu oraanga o te Atua e akatikaiaʼi ratou ki te angaanga orometua; 7, Kia kimi pu tika ia te au mea a te Atua."
            ],
            "verses": [
                {
                    "number": 1,
                    "text": "E teianei, i na, te aere mai nei te angaanga umere i rotopu i te tamariki a te tangata nei."
                },
                {
                    "number": 2,
                    "text": "No reira, ko kotou te ka rave i te angaanga a te Atua, kia papu ia kotou e ka tavini kotou iaia ma to kotou ngakau katoa, te maroiroi, te manako, e te ririnui e kia tu kotou ma te apa kore ki mua i te Atua a te rā openga."
                },
                {
                    "number": 3,
                    "text": "No reira, me kua anoano kotou kia tavini no te Atua, ka kapikiia kotou kia rave i te angaanga;"
                },
                {
                    "number": 4,
                    "text": "E i na kua teatea te kainga e kua mou; e i na, ko te ka vero ki tana matipi ma tona maroiroi, e akaputu ra i te reira, kia kore aia e mate, kia rauka ra te akaoraanga o tona vaerua."
                },
                {
                    "number": 5,
                    "text": "Na roto i te akarongo, te manakonakoanga, te aroa ua, e te inangaro, ma te akara tinamou ki te kakā o te Atua, e akatikaiaʼi aia no te angaanga."
                },
                {
                    "number": 6,
                    "text": "E akamaara i te akarongo, te tiamā, te kite, te akono meitaki, te akakoromaki, te takinga meitaki i to taeake, te tu atua, te aroa ua, te tu akaaka, te akamaroiroi."
                },
                {
                    "number": 7,
                    "text": "E pati, e orongaia mai kia koe; e topapa atu, e kiritiia mai kia koe. Amene."
                }
            ]
        },
        "/study/scriptures/dc-testament/dc/5": {
            "uri": "/study/scriptures/dc-testament/dc/5",
            "title": "Te Apiianga E Te Au Koreromotu 5",
            "data_type": "chapter",
            "chapter_name": "Tuanga 5",
            "chapter_summary": [
                "1–10, Ka rauka i teianei uki te tuatua a te Atu na roto ia Iosepha Timeti; 11–18, E toru kite papu te ka akatika i te Puka a Momoni; 19–20, Ka akakite papu ia mai te tika o te Atu mei tei tupu i mua ana; 21–35, Me ka tataraara a Martin Harris ka riro e koia tetai o te au kite papu."
            ],
            "verses": [
                {
                    "number": 1,
                    "text": "I na, te karanga atu nei au kia koe, no te anoano nei taku tavini ko Martin Harris i tetai kite papu mei konei atu iaku, koia oki, e taku tavini e Iosepha Timeti, Tamaiti, kua rauka oki ia koe te au papa taau i akapapu, e kua akakite mai koe e kua rauka ia koe mei konei atu iaku."
                },
                {
                    "number": 2,
                    "text": "E teianei, i na, ko teia taau ka tuatua atu kiaia—ko tei tuatua mai kia koe, kua karanga atu kia koe e: Ko au te Atu ra ko te Atua, e naku i oronga atu i teia au mea kia koe, e taku tavini e Iosepha Timeti, Tamaiti, e kua akaue atu ia koe kia riro koe ei kite papu no teia au mea nei;"
                },
                {
                    "number": 3,
                    "text": "E kua akaue atu au ia koe kia tomo ki roto i tetai koreromotu kiaku, auraka rava oki koe e akaari atu i te reira, mari ua ra, ki te au tangata taku i akakite atu, e kare oki oou mana ki rungaʼo i te au papa, mari ua ra, kia oronga atu au kia koe."
                },
                {
                    "number": 4,
                    "text": "E orongaanga oki taau kia akauri i te au papa, ko taku orongaanga mua teia taku i tuku ki rungaʼo ia koe; e kua akaue atu au e auraka rava koe e ariu ke atu ki tetai uatu orongaanga ke, e oti uatu tei akakoroia e au; e kare rai oki au e oronga atu i tetai orongaanga ke atu naau e oti uatu teia."
                },
                {
                    "number": 5,
                    "text": "Tika tikai taku e karanga atu kia koe, ka tae mai oki te mii ki te tangata o te enua nei me kare ratou e akarongo mai ki taku tuatua."
                },
                {
                    "number": 6,
                    "text": "No te mea, kare e roa atu ana ka akataongaia koe, e ka aere atu koe ka akakite i taku au tuatua ki te tamariki a te tangata nei."
                },
                {
                    "number": 7,
                    "text": "E taku tavini e Iosepha; me kare ratou e irinaki mai ki taku au tuatua, kare katoa ratou e akarongo kia koe, e naringa e ka rauka kia akaari atu koe i teia au mea katoa nei taku i oronga atu kia koe."
                },
                {
                    "number": 8,
                    "text": "Aue, teia uki irinaki kore e te marokiakia—kua riri tikai oki au ia ratou."
                },
                {
                    "number": 9,
                    "text": "I na, tika tikai taku e karanga atu kia koe, kua akono oki au i te au mea taku i oronga atu kia koe, e taku tavini e Iosepha, no tetai akakoroanga pakari e vai nei i roto iaku, e ka akakiteia atu oki ki te au uki ka aru mai."
                },
                {
                    "number": 10,
                    "text": "I na ra, ka rauka i teia uki nei taku au tuatua na roto ia koe;"
                },
                {
                    "number": 11,
                    "text": "E kia tauturu atu i toou kite, te kite o nga tavini noku e toru, taku ka kapiki e ka akataonga, e kia ratou ka akaari ei au i teia au mea nei, e ka aere oki ratou ma taku tuatua te ka orongaia atu na roto ia koe."
                },
                {
                    "number": 12,
                    "text": "Ae, ka kite papu oki ratou e kua tika teia au mea nei, no te mea, no te rangi mai oki taku ka akakite atu kia ratou."
                },
                {
                    "number": 13,
                    "text": "Ka oronga oki au i te mana kia ratou kia kite e kia akarakara ratou i te tu tikai o teia au mea."
                },
                {
                    "number": 14,
                    "text": "E kare au e oronga atu i teia mana nei ki tetai uatu, kia rauka teia kite papu i roto i teia uki, na roto i teia te akamataanga o te tupuanga mai e te aereanga mai o taku akonoanga mei roto mai i te medebara—make mei te marama, kakā mei te rā, e te rikarika mei te pupu vaeau ma te au reva."
                },
                {
                    "number": 15,
                    "text": "E ko te kite papu o nga kite e toko toru taku ka tono atu ma taku nei tuatua."
                },
                {
                    "number": 16,
                    "text": "E i na, ko te ka irinaki mai i taku nei au tuatua, ko ratou rai taku ka atoro atu ma te akakiteanga o taku Vaerua; e ka akaanauia ratou ki roto iaku i te vai e te Vaerua—"
                },
                {
                    "number": 17,
                    "text": "E tiaki poto ua koe e tikaʼi, no te mea, kare ake rai oki koe i akataongaia ake—"
                },
                {
                    "number": 18,
                    "text": "E ka vai rai to ratou kite papu, no te akaapaanga o teia uki, me ka akaketaketa ua rai ratou i to ratou au ngakau i te patoi atu."
                },
                {
                    "number": 19,
                    "text": "No te mea ka tae mai oki tetai maki mate e te akapouanga ki rotopu i te au tangata e noo i te enua nei, e ka tupu ua rai teia i tera tuatau e tera tuatau, me kare ratou e tataraara, e te openga iora kare e tangata akaou i runga i te enua, ka pou e ka takore takiri ia te aronga e noo i te enua nei e te kakā o toku aereanga mai."
                },
                {
                    "number": 20,
                    "text": "I na, te akakite atu nei au i teia au mea kia kotou, mei taku katoa i akakite ki te au tangata i te takoreangaia o Ierusalema; e ka akapapuia oki taku tuatua i teia taime mei tei akapapuia i mua ake."
                },
                {
                    "number": 21,
                    "text": "I teianei, te akaue atu nei au ia koe, e taku tavini e Iosepha, kia tataraara e kia aere tiratiratū mai ki mua iaku, e auraka e akarongo akaou atu ki te taparu a te tangata ua nei;"
                },
                {
                    "number": 22,
                    "text": "E kia tinamou koe i te akonoanga i te au akaueanga taku i akaue atu kia koe; e me rave koe i teia, i na, ka oronga atu au i te ora mutukore noou, noatu e ka tamateia koe."
                },
                {
                    "number": 23,
                    "text": "E teianei, te tuatua akaou atu nei au kia koe, e taku tavini e Iosepha, no runga i te tangata tei anoano kia riro ei kite papu—"
                },
                {
                    "number": 24,
                    "text": "I na, te tuatua atu nei au kiaia, te akateitei nei rai aia iaia, e kare i rava meitaki tana taakaakaanga iaia ki mua iaku; i na ra, e me ka tupou mai aia ki mua iaku, ma te taakaaka iaia na roto i te pure akatenga e te akarongo, ma te ngakau tika tikai, ei reira au e oronga atu ei i te akara kiaia i te au mea tana e inangaro i te kite."
                },
                {
                    "number": 25,
                    "text": "Ei reira aia ka tuatua atu ei ki te au tangata o teia uki e: I na, kua kite au i te au mea ta te Atu i akaari atu kia Iosepha Timeti, Tamaiti, e kua kite papu tikai au e kua tika te reira, no te mea, kua kite oki au i te reira, e kua akaariia mai oki te reira kiaku na roto i te mana o te Atua e kare i to te tangata nei."
                },
                {
                    "number": 26,
                    "text": "E te akaue nei au ko te Atu iaia, i taku tavini ko Martin Harris, e auraka aia e tuatua akaou atu kia ratou no runga i teia au mea nei, mari ua ra, ka tuatua aia e: Kua kite ana au i te reira, e kua akaariia mai ana te reira kiaku e te mana o te Atua; e ko teia oki te au tuatua tana ka tuatua atu."
                },
                {
                    "number": 27,
                    "text": "I na ra, me uuna aia i teia, ka aati aia i te koreromotu tana i papau ana i mua iaku, e i na, kua akaapaia aia."
                },
                {
                    "number": 28,
                    "text": "E teianei, kia kore aia e taakaaka iaia uaorai ma te aaki mai kiaku i te au tarevakē tei raveia e ïa, e ma te koreromotu mai kiaku e ka akono aia i taku au akaueanga, e ma te taangaanga i tona akarongo ki roto iaku, i na, te karanga atu nei au kiaia, kare aia e kite i te reira, e kare au e akatika iaia kia akara i te au mea taku i tuatua ana."
                },
                {
                    "number": 29,
                    "text": "E me ka tupu te reira, te akaue atu nei au ia koe, e taku tavini e Iosepha, kia karanga atu koe kiaia e, auraka aia e rave akaou, auraka oki aia e tamanamanata akaou mai iaku no teia au mea nei."
                },
                {
                    "number": 30,
                    "text": "E me ka tupu te reira, i na, te karanga atu nei au kia koe e Iosepha, kia oti ia koe i te akauri i tetai atu nga kapi, ka akamutu koe no tetai tuatau, e kia akaue akaou rava atu au ia koe; ei reira koe e akauri akaou ei."
                },
                {
                    "number": 31,
                    "text": "E me kare koe e rave i teia, i na, kare aau orongaanga akaou, e ka rave ke oki au i te au mea taku i oronga atu kia koe."
                },
                {
                    "number": 32,
                    "text": "E teianei, kua kite takere ana au i te kino i te tapapaanga kia takore takiriia koe, ae, kua kite rai oki au e, me kare taku tavini ko Martin Harris e taakaaka iaia uaorai kia rauka tetai kite papu mei toku nei rima, ka topa aia ki roto i te aati ture;"
                },
                {
                    "number": 33,
                    "text": "E manganui oki te tiaki mai nei i te takore ia koe mei runga atu i te aro o te enua nei, e no teia tumu ra, kia akaroaia toou au rā, i oronga atu ei au i teia au akaueanga kia koe."
                },
                {
                    "number": 34,
                    "text": "Ae, no teia tumu oki i karanga atu ei au e: Akamotu, e tiaki kia akaue roa atu au ia koe, e ka oronga atu au i te au ravenga e raukaʼi ia koe i te akatupu i te mea taku i akaue kia koe."
                },
                {
                    "number": 35,
                    "text": "E me e akarongo tikai toou ma te akono i taku au akaueanga, ka akateiteiia koe i te rā openga. Amene."
                }
            ]
        },
        "/study/scriptures/dc-testament/dc/6": {
            "uri": "/study/scriptures/dc-testament/dc/6",
            "title": "Te Apiianga E Te Au Koreromotu 6",
            "data_type": "chapter",
            "chapter_name": "Tuanga 6",
            "chapter_summary": [
                "1–6, Ko te rave angaanga i roto i te kainga o te Atu ka rauka te akaoraanga; 7–13, Kare e orongaanga i maata atu i te orongaanga o te akaoraanga; 14–27, Ko te kite papu o te tika mei ko mai ïa i te mana o te Vaerua; 28–37, Akara ki te Mesia ma te rave tamou i te angaanga meitaki."
            ],
            "verses": [
                {
                    "number": 1,
                    "text": "E angaanga maata e te umere te ka tae mai ki rotopu i te tamariki a te tangata nei."
                },
                {
                    "number": 2,
                    "text": "I na, ko au te Atua; e akarongo mai ki taku tuatua, e mea ora oki ïa e te ririnui, e kokoi maata oki to te reira i to te koke matarua, i te vai ia anga i rotopu i te au paupauanga e te au roro o te au ivi katoa; no reira e akarongo mai ki taku au tuatua."
                },
                {
                    "number": 3,
                    "text": "I na, kua teatea te kainga e kua mou; no reira, ko tei anoano i te kokoti, kia vero aia ki tana matipi ma tona maroiroi, e kokoti koi vai ake te rā, e raukaʼi iaia kia akaputuputu no tona vaerua i te akaoraanga mutukore i roto i te basileia o te Atua."
                },
                {
                    "number": 4,
                    "text": "Ae, ko te ka vero ki tana matipi e ka kokoti, na te Atua aia e kapiki."
                },
                {
                    "number": 5,
                    "text": "No reira, me ka pati mai korua kiaku, ka rauka ïa ia korua; me ka topapa mai korua, ka tuera ïa mai kia korua."
                },
                {
                    "number": 6,
                    "text": "E teianei, mei ta korua i pati, i na, te karanga atu nei au kia korua, e akono i taku au akaueanga, ma te kimi kia rauka mai e kia akatumu i te akakoroanga o Ziona;"
                },
                {
                    "number": 7,
                    "text": "Auraka e kimi i te au mea e apinga nui ei, mari ra, ko te pakari, e i na, ka eeuia mai te au mea muna a te Atua kia korua, ei reira korua e apinga nui ei. I na, ko tei rauka iaia te ora mutukore, kua apinganui aia i reira."
                },
                {
                    "number": 8,
                    "text": "Tika, tika tikai taku e karanga atu kia korua, mei ta korua oki e anoano iaku ra, ka pera rai kia korua; e me te anoano ra korua, na korua i reira e rave i te au mea memeitaki i rotopu i teia uki nei."
                },
                {
                    "number": 9,
                    "text": "Auraka e tuatua atu i tetai mea ke ki teia uki, mari ra, ko te tataraara; e akono i taku au akaueanga, e ma te tauturu atu i te akatupuanga i taku angaanga kia tau ki taku au akaueanga, e ka akameitakiia mai korua."
                },
                {
                    "number": 10,
                    "text": "I na e orongaanga taau, e kia akameitakiia koe no taau orongaanga. E akamaara e e mea tapu oki te reira, e no runga mai oki te raukaanga mai—"
                },
                {
                    "number": 11,
                    "text": "E me ka ui koe, ka kite koe i te au mea muna, te maata e te umere; e no reira, ka taangaanga koe i taau orongaanga, kia kitea oki e koe te au mea muna, e kia rauka oki ia koe kia arataki mai i te au tangata e manganui kia kite oki ratou i te tuatuamou, ae, e akamārama atu ia ratou i to ratou au tu tarevakē."
                },
                {
                    "number": 12,
                    "text": "Auraka rava koe e akakite aere atu i teia orongaanga ki tetai uatu tangata, mari ua ra, ki te aronga o taau akonoanga. Auraka e tanoanoa i te au mea tapu."
                },
                {
                    "number": 13,
                    "text": "Me rave koe i te mea meitaki, ae, e rave tamou uatu ma te akarongo e tae ki te openga, ka ora ïa koe i roto i te basileia o te Atua, e ko te mea maata rava atu ïa i te au orongaanga katoatoa a te Atua; kare atu oki e orongaanga maata atu i te orongaanga o te akaoraanga."
                },
                {
                    "number": 14,
                    "text": "Tika, tika tikai taku e karanga atu kia koe, kia akameitakiia koe no taau i rave; no te mea, kua ui mai oki koe kiaku, e i na, ko te putuputu o taau i ui mai kiaku, ko te maata rai ïa o taau i kite mei toku Vaerua atu. Naringa oki e kare, kare koe i reira i tae mai ki te ngai taau e noo nei i teianei."
                },
                {
                    "number": 15,
                    "text": "I na, kua kite oki koe e kua ui mai ana koe kiaku e kua akamārama atu oki au i toou manako; e teianei, te akakite atu nei au i teia au mea kia koe, kia kite oki koe e kua akamāramaia koe e te Vaerua o te tuatua-mou;"
                },
                {
                    "number": 16,
                    "text": "Ae, te akakite atu nei au kia koe e, kia kite oki koe e kare atu e tangata ke, mari ra, ko te Atua anake tei kite i toou au manako e te anoano o toou ngakau."
                },
                {
                    "number": 17,
                    "text": "Te akakite atu nei au i teia au mea kia koe ei kite papu noou—ko te au tuatua e te au angaanga taau i tata, kua tika rava te reira."
                },
                {
                    "number": 18,
                    "text": "No reira e akamaroiroi; e tu ki te pae i toku tavini ia Iosepha, ma te tu akarongo tikai, noatu e eaa te pakari o te au mea te ka tupu mai kiaia no teia tuatua nei."
                },
                {
                    "number": 19,
                    "text": "E ako atu iaia i tona au tarevakē, e ma te ariki katoa mai i tana au akaueanga. Kia maru; kia akono meitaki; kia akamoraro; kia akakoromaki, kia akarongo, kia manakonako e kia aroa atu."
                },
                {
                    "number": 20,
                    "text": "I na, ko Oliver koe, e kua tuatua atu au kia koe no taau i anoano; no reira, e akaputu i teia au tuatua ki roto i toou ngakau. Kia akarongo ma te maroiroi i te akonoanga i te au akaueanga a te Atua, e ka koropini au ia koe ki roto i toku nga rima aroa."
                },
                {
                    "number": 21,
                    "text": "I na, ko Iesu Mesia au, te Tamaiti a te Atua. Ko au rai teia tei aere mai ana ki oku tikai, e kare oki ratou i ariki mai iaku. Ko au oki te mārama tei kakā mai ana i te poiri, e kare oki te poiri i ariki mai."
                },
                {
                    "number": 22,
                    "text": "Tika, tika tikai taku e karanga atu kia koe, me ka inangaro akaou koe i tetai atu kite papu, e akaoki i toou manako ki te po i kapiki mai ei koe kiaku mei roto mai tikai i toou ngakau, kia kite oki koe i te tika o teia au mea nei."
                },
                {
                    "number": 23,
                    "text": "Kare ainei au i tuatua atu kia pumaana toou manako no teia au mea nei? Eaa atu ïa ei kite maata atu noou i ta te Atua?"
                },
                {
                    "number": 24,
                    "text": "E teianei, i na, kua rauka ia koe tetai kite papu; me kua akakite au i tetai au mea kia koe tei kore rava tetai tangata i kite ana, kare ainei i reira i rauka ia koe tetai kite?"
                },
                {
                    "number": 25,
                    "text": "E, i na, te oronga atu nei au i tetai orongaanga naau, me kua anoano koe mei iaku atu nei kia akauri, mei ta taku tavini ko Iosepha."
                },
                {
                    "number": 26,
                    "text": "Tika, tika tikai taku e karanga atu kia koe, te vai nei oki tetai au akapapaanga maata no runga i taku evangelia, ko tei vaioia no te kino o te tangata nei;"
                },
                {
                    "number": 27,
                    "text": "E teianei, te akaue atu nei au ia koe, me e au anoano meitaki toou—Koia oki, e anoano kia akaputu i te au apinga naau ki te rangi—ka rauka i reira ia koe kia tauturu i te apaianga mai ki te mārama, ma taau orongaanga, i tera au irava tapu naku tei uunaia no te ara."
                },
                {
                    "number": 28,
                    "text": "E teianei, i na, te oronga atu nei au kia koe, e pera katoa ki toku tavini ko Iosepha, i te au taviri o teia orongaanga nei, e na te reira e tae mai ei teia angaanga ki te mārama; e na roto i te vaa o nga kite toko rua me kore ra e toko toru e akatinamouiaʼi te au tuatua katoa."
                },
                {
                    "number": 29,
                    "text": "Tika, tika tikai taku e karanga atu kia korua, me patoi mai ratou i taku tuatua, e teia tuanga katoa o taku evangelia e te angaanga tapu, kia akameitakiia korua, no te mea, kare oki e rauka ia ratou i te takingakino maata atu ia korua mei i rave kiaku."
                },
                {
                    "number": 30,
                    "text": "E me ka rave ratou kia korua mei ta ratou i rave kiaku, kia akameitakiia korua, e ka noo oki korua ki konei iaku ma te kakā."
                },
                {
                    "number": 31,
                    "text": "I na ra, me kare ratou e patoi mai i taku nei au tuatua, ko te ka akatinamouia e te kite papu te ka orongaia atu, kia akameitakiia ratou, e ka kite oki korua i reira i te mataora na roto i te ua o ta korua au angaanga."
                },
                {
                    "number": 32,
                    "text": "Tika, tika tikai taku e karanga atu kia korua, mei taku i tuatua atu ki taku au pipi, i te ngai e putuputu ei e toko rua me kore ra e toko toru i roto i toku nei ingoa, ma te taiku i tetai mea, i na, tei reira katoa au i rotopu ia ratou—mei iaku katoa i rotopu ia korua nei."
                },
                {
                    "number": 33,
                    "text": "Auraka e mataku i te rave i te meitaki, e taku nga tamaroa, ko ta korua oki ka ruru, ko ta korua rai ïa e kokoti; e no reira me ruru korua e meitaki, e meitaki rai ta korua ka kokoti ei tutaki."
                },
                {
                    "number": 34,
                    "text": "No reira, auraka e mataku, e te anana iti; e rave i te meitaki; auraka e manamanata me ka kapiti te enua e to ade i te patoianga mai ia kotou, no te mea, me kua patuia kotou ki runga i toku papa, kare ratou e autu."
                },
                {
                    "number": 35,
                    "text": "I na, kare au e akaapa ia korua; e aere i to korua aereanga, e auraka e ara akaou; e rave ma te akono meitaki i te au angaanga taku i akaue atu kia korua."
                },
                {
                    "number": 36,
                    "text": "Akara mai kiaku i te au manako ravarai; auraka e ekoko, auraka e mataku."
                },
                {
                    "number": 37,
                    "text": "Akara i te au puta i toku kaokao, e pera katoa ki te puta naero i toku nga rima e toku nga vaevae; e tu akarongo, e akono i taku au akaueanga, e ka noo korua i reira ki te basileia o te ao ra. Amene."
                }
            ]
        },
        "/study/scriptures/dc-testament/dc/7": {
            "uri": "/study/scriptures/dc-testament/dc/7",
            "title": "Te Apiianga E Te Au Koreromotu 7",
            "data_type": "chapter",
            "chapter_name": "Tuanga 7",
            "chapter_summary": [
                "1–3, Ka ora ua rai a Ioane Akaperepere e tae uatu ki te aereanga mai o te Atu; 4–8, Ko Petero, Iakobo e Ioane te mou nei i te au taviri o te evangelia."
            ],
            "verses": [
                {
                    "number": 1,
                    "text": "E kua tuatua maira te Atu kiaku: e Ioane, e taku akaperepere, eaa toou anoano? No te mea, noatu eaa taau ka pati mai, ka orongaia atu te reira kia koe."
                },
                {
                    "number": 2,
                    "text": "E kua karanga atu au kiaia: E te Atu, e oronga mai i te mana kia autu au ki rungaʼo i te mate, kia ora au e apai mai ei i te au vaerua kia koe."
                },
                {
                    "number": 3,
                    "text": "E kua tuatua maira te Atu kiaku: Tika, tika tikai taku e karanga atu kia koe, no te mea oki e kua pati mai koe i teia, ka noo mai koe e tae ua mai au i roto i toku kakā, e ka totou koe ki mua i te au iti tangata, te au kopu, te au reo, e te au tangata katoa."
                },
                {
                    "number": 4,
                    "text": "No reira te Atu i tuatuaʼi kia Petero: Me ka anoano au e kia noo mai aia e tae ua mai au, Eaa taau i reira? I na, kua anoano oki aia iaku, e kia apai mai aia i te au vaerua kiaku, ko koe ra, kua inangaro koe i te oki viviki mai kiaku i roto i toku basileia."
                },
                {
                    "number": 5,
                    "text": "Te karanga atu nei au kia koe e Petero, e anoano meitaki tikai teia; i na ra, kua anoano taku akaperepere e kia maata ake tana ka rave, koia oki, e angaanga maata atu tana e rave i rotopu i te au tangata, i tana i rave ana i mua ana."
                },
                {
                    "number": 6,
                    "text": "Ae, kua akamata oki aia i te angaanga maata atu; no reira ka akariro au iaia mei te aʼi mura e ei angela matuapuru; nana oki e apii i te aronga e noo nei i te enua e e tuanga to ratou i te akaoraanga."
                },
                {
                    "number": 7,
                    "text": "Ka akariro au ia koe ei tauturu nona e no toou taeake ko Iakobo; e te oronga atu nei au i teia mana e te au taviri o teia angaanga tapu kia kotou toko toru, e tae ua mai au."
                },
                {
                    "number": 8,
                    "text": "Tika tikai taku e karanga atu kia korua e ka rauka ïa ia korua kia tau ki ta korua e anoano ra, e ka mataora korua i ta korua i anoano ra."
                }
            ]
        },
        "/study/scriptures/dc-testament/dc/8": {
            "uri": "/study/scriptures/dc-testament/dc/8",
            "title": "Te Apiianga E Te Au Koreromotu 8",
            "data_type": "chapter",
            "chapter_name": "Tuanga 8",
            "chapter_summary": [
                "1–5, Ka tae mai te eeuanga na te mana o te Vaerua Tapu; 6–12, Ko te au muna a te Atua e te mana o te akaurianga o te au tataanga taito, ka tae mai te reira na roto i te akarongo."
            ],
            "verses": [
                {
                    "number": 1,
                    "text": "E Oliver Cowdery, tika, tika tikai taku e karanga atu kia koe, mei te Atu e ora nei, koia oki toou Atua e toou Akaora, ka na reira tikai oki te raukaanga ia koe te kite noatu eaa taau au mea ka pati ma te akarongo, e te ngakau tika, ma te irinaki e ka rauka ia koe te kite no runga i te au kotikotianga o te au akapapaanga taito, e mea takere oki ïa, e tei roto oki i reira tetai au tuanga o taku au irava tapu ko tei tuatuaia mai e te akakiteanga o toku Vaerua."
                },
                {
                    "number": 2,
                    "text": "Ae, i na, ka akakite atu au ki roto i toou manako e toou ngakau na roto i te Vaerua Tapu, koia te ka tae mai ki rungaʼo ia koe, e koia te ka noo katoa ki roto i toou ngakau."
                },
                {
                    "number": 3,
                    "text": "E teianei, i na, ko te vaerua teia o te eeuanga; i na, ko teia oki te vaerua i arataki mai ei a Mose i te tamariki a Iseraela na roto i te Tai Muramura ki te one maro."
                },
                {
                    "number": 4,
                    "text": "No reira, ko teia taau orongaanga; e taangaanga i te reira, e kia akameitakiia koe, na te reira oki e akaora ia koe mei roto mai i te rima o toou au enemi, e naringa oki e kare, ka tamate ratou ia koe, e ka apai mai i te takoreanga ki toou vaerua."
                },
                {
                    "number": 5,
                    "text": "Ae, e akamaara i teia au tuatua, e akono i taku au akaueanga. E akamaara, e ko teia taau orongaanga."
                },
                {
                    "number": 6,
                    "text": "E teianei, kare e ko teia anake taau orongaanga, no te mea te vai nei tetai aau orongaanga, koia te orongaanga a Aarona; e i na, kua akakite mai teia i te au mea e manganui kia koe;"
                },
                {
                    "number": 7,
                    "text": "I na, kare atu e mana ke, mari ua ko te mana o te Atua, te ka akamou i teia orongaanga a Aarona kia koe."
                },
                {
                    "number": 8,
                    "text": "No reira, auraka e ekoko, no te mea e orongaanga teia na te Atua; e mou ki roto i o nga rima ka rave ei koe i te au angaanga umere; e kare oki e mana ke e raukaʼi kia rave ke ia atu mei roto i to rima, ko te angaanga oki te reira a te Atua."
                },
                {
                    "number": 9,
                    "text": "E, no reira, noatu eaa taau ka pati mai kiaku kia akakite atu kia koe no te reira tu, ko taku rai ïa ka oronga atu, e ka rauka oki ia koe te kite no runga i te reira."
                },
                {
                    "number": 10,
                    "text": "E akamaara, me kare oou akarongo kare aau angaanga e rauka; e no reira e pati na roto i te akarongo. Auraka e tanoanoa ua i teia au mea nei; e auraka e pati i te au mea kare e tau kia pati koe."
                },
                {
                    "number": 11,
                    "text": "E pati kia kite koe i te au mea muna a te Atua, e kia rauka oki ia koe i te akauri, e kia rauka mai ia koe te kite mei roto mai i te au tataanga taito tei uunaia, e tei tapu katoa; e na roto i toou akarongo e raukaʼi ia koe."
                },
                {
                    "number": 12,
                    "text": "I na, ko au tei tuatua atu; e ko au rai oki ïa ko tei tuatua atu ana mei muatangana. Amene."
                }
            ]
        },
        "/study/scriptures/dc-testament/dc/9": {
            "uri": "/study/scriptures/dc-testament/dc/9",
            "title": "Te Apiianga E Te Au Koreromotu 9",
            "data_type": "chapter",
            "chapter_name": "Tuanga 9",
            "chapter_summary": [
                "1–6, Te vai katoa ra tetai au akapapaanga taito te ka akauriia; 7–14, Kua akauriia te Puka a Momoni na roto i te uapouanga i te apii e te akapapuanga a te vaerua."
            ],
            "verses": [
                {
                    "number": 1,
                    "text": "I na, te karanga atu nei au kia koe, e taku tamaiti, i te mea oki e kare koe i akauri mei taau tikai i anoano iaku, e kua akamata akaou i te tata no taku tavini, Iosepha Timeti, Tamaiti, e no reira te manako nei au e kia rave uatu rai koe e oti uatu ia koe teia papaanga tuatua taku i oronga atu kiaia."
                },
                {
                    "number": 2,
                    "text": "E i na, e au papaanga tuatua ke atu rai taku, ka oronga atu au kia koe i te mana e raukaʼi ia koe i te tauturu i te akaurianga."
                },
                {
                    "number": 3,
                    "text": "Kia akakoromaki, e taku tamaiti, e pakari oki ïa to roto iaku, e kare oki e tau kia akauri koe i teia taime nei."
                },
                {
                    "number": 4,
                    "text": "I na, ko te angaanga i kapikiiaʼi koe kia rave, koia oki kia tata no taku tavini ko Iosepha."
                },
                {
                    "number": 5,
                    "text": "E, i na, no te mea kare koe i rave uatu rai i taau i akamata, i toou akamataanga kia akauri, i rave ke ei au i teia tikaanga mei ia koe."
                },
                {
                    "number": 6,
                    "text": "Auraka e koumuumu, e taku tamaiti, no te mea e pakari oki ïa to roto iaku i akaperaʼi au kia koe i teia tu."
                },
                {
                    "number": 7,
                    "text": "I na, kare oki koe i mārama; kua manako oki koe e ka oronga atu au kia koe, i te mea oki e kare koe i tamanako, mari ua ra, kia ui mai koe kiaku."
                },
                {
                    "number": 8,
                    "text": "I na ra, te karanga atu nei au kia koe, kia kimi matatio tikai koe i roto i toou manako; e oti e ui mai koe kiaku e me kua tika rai, e mei te mea e kua tika ka akatupu oki au i te maana i roto i toou ngakau; ka kite koe i reira e kua tika."
                },
                {
                    "number": 9,
                    "text": "I na ra me kare i tika kare rai aau mea e kite, i na ra, ka noo manako kore ua koe e na te reira e akangaropoina i te mea tarevakē; no reira, kare e rauka ia koe i te tata i te au mea tapu, mari ra, kia orongaia atu e au."
                },
                {
                    "number": 10,
                    "text": "I teianei, naringa koe i kite takere i teia, kua akauri takere koe; kareka ra, kare oki e tau kia akauri koe i teianei."
                },
                {
                    "number": 11,
                    "text": "I na, e mea tau oki ïa i toou akamataanga; kua mataku ra koe, no reira kua topa te reira taime ki muri, kare e ravea akaou ia i teianei;"
                },
                {
                    "number": 12,
                    "text": "E, kare ainei koe e kite e kua oronga atu au ki taku tavini kia Iosepha i tetai maroiroi maata rava, kia rave i te reira? E kare oki au i akaapa i tetai o korua."
                },
                {
                    "number": 13,
                    "text": "E rave koe i teia mea taku i akaue atu, e ka puapingaia koe. E tu akarongo, e auraka e ariu atu ki te au timataanga."
                },
                {
                    "number": 14,
                    "text": "Kia maroiroi koe i roto i te angaanga taku i kapiki ia koe, e kare rava e ngaro tetai io rauru o toou upoko, e ka akateiteiia mai koe a te rā openga. Amene."
                }
            ]
        },
        "/study/scriptures/dc-testament/dc/10": {
            "uri": "/study/scriptures/dc-testament/dc/10",
            "title": "Te Apiianga E Te Au Koreromotu 10",
            "data_type": "chapter",
            "chapter_name": "Tuanga 10",
            "chapter_summary": [
                "1–26, Kua akanauru a Satani i te au tangata kikino ei patoi i te angaanga a te Atu; 27–33, Te kimi ra aia kia takore i te au vaerua tangata; 34–52, Kia tae te evangelia ki te ngati Lamana e te au iti tangata katoatoa na roto i te Puka a Momoni; 53–63, Ka akatinamou te Atu i tana Akonoanga e tana evangelia ki rotopu i te au tangata; 64–70, Ka akaputuputu aia i tei tataraara ki roto i tana Akonoanga e ka akaora aia i tei kauraro."
            ],
            "verses": [
                {
                    "number": 1,
                    "text": "I teianei, i na, te tuatua atu nei au kia koe, i te mea e kua oronga atu koe i taua au tataanga ra ko tei orongaia atu te mana kia koe kia akauri na roto i te Urima e te Tumima ki roto i te rima o tetai tangata kino, e kua ngaro ia koe te reira."
                },
                {
                    "number": 2,
                    "text": "E kua ngaro katoa ia koe taau orongaanga i taua taime rai, e kua poiri toou manako."
                },
                {
                    "number": 3,
                    "text": "Kareka ra, ka akaoki akaou ia mai te reira kia koe; e no reira kia papu ia koe e e akarongo tinamou tikai toou e tae uatu ki te otianga o te angaanga akaurianga mei taau i akamata."
                },
                {
                    "number": 4,
                    "text": "Auraka e oro viviki me kore ra e angaanga ki mua ake i toou maroiroi, e te ka rauka ia koe i te akauri; i na ra, kia maroiroi koe e tae uatu ki te openga."
                },
                {
                    "number": 5,
                    "text": "E pure putuputu uatu rai, kia rauka ia koe kia tutara ki rungaʼo i te kino, e kia autu koe ki rungaʼo ia Satani, e kia rauka ia koe kia ora atu mei te au rima o te au tavini o Satani te ka tauturu i tana angaanga."
                },
                {
                    "number": 6,
                    "text": "I na, kua tauta ana ratou i te takore ia koe; ae, te tika ua ra te reira, e ko te tangata oki taau i irinaki ra, te tauta ra aia i te takore ia koe."
                },
                {
                    "number": 7,
                    "text": "E no te reira i karanga atu ei au e, e tangata kino aia, no te mea, te titau ra aia i te apai ke i te au mea tei orongaia kia rave koe, e kua tauta katoa oki aia kia takore i taau orongaanga."
                },
                {
                    "number": 8,
                    "text": "E no te mea oki e, kua oronga koe i te tataanga ki roto i tona rima, i na, kua rave te au tangata kino i te au papa mei ia koe atu."
                },
                {
                    "number": 9,
                    "text": "No reira, kua oronga ke koe i te reira, ae, te au mea tapu, ki te aronga kino."
                },
                {
                    "number": 10,
                    "text": "E, i na, kua tuku a Satani i tetai manako kino ki roto i to ratou ngakau kia akatuke i te tuatua taau i angaanga kia tataia, me kore ra taau i akauri, tei riro ke atu mei roto i toou rima."
                },
                {
                    "number": 11,
                    "text": "E i na, te tuatua atu nei au kia koe, i te mea oki e kua akatuke ratou i te au tuatua, ka tatau tarevakē ia mei taau i akauri e i akaueia kia tataia;"
                },
                {
                    "number": 12,
                    "text": "E, mei teia te tu, te kimi ra oki te diabolo i tetai ravenga kino e te kikite, kia rauka oki iaia i te takore i teia angaanga nei;"
                },
                {
                    "number": 13,
                    "text": "Kua tuku oki aia ki roto i to ratou au ngakau kia rave i teia, e na roto i te pikikaaanga e karangaʼi ratou e kua mou koe ia ratou, na roto i te au tuatua taau i akavare e naau i akauri."
                },
                {
                    "number": 14,
                    "text": "Tika tikai taku e karanga atu kia koe, kare rava au e akatika ia Satani kia akatupu i tana au ravenga kino ki roto i teia mea nei."
                },
                {
                    "number": 15,
                    "text": "E i na, kua tuku oki aia ki roto i to ratou au ngakau kia opara oki ia koe kia timata atu i to Atu ra ko te Atua, na roto i te patianga kia akauri akaou ia."
                },
                {
                    "number": 16,
                    "text": "Ei reira, i na, ka karanga oki ratou ma te manako i roto i to ratou ngakau—e ka akara tatou kia kite e, me kua oronga mai rai te Atua i te mana kiaia kia akauri; me ka tika, ka oronga akaou mai rai aia i te mana kiaia;"
                },
                {
                    "number": 17,
                    "text": "E me ka oronga akaou mai te Atua i te mana kiaia, e me kore ra me ka akauri akaou aia, me kore ra me ka rauka akaou mai iaia taua tuatua rai, i na, ka aiteite te reira ki ta tatou, e kua akatuke oki tatou i te reira;"
                },
                {
                    "number": 18,
                    "text": "No reira kare te nga urianga e aiteite, e ka karanga tatou e kua pikikaa aia i roto i tana tuatua, e kare ana orongaanga, e kare oki ona mana;"
                },
                {
                    "number": 19,
                    "text": "No reira ka takore tatou iaia, e tana angaanga katoa; e ka rave oki tatou i teia kia kore oki tatou e akama i te pae openga, e kia rauka oki ia tatou te kakā o te ao nei."
                },
                {
                    "number": 20,
                    "text": "Tika, tika tikai taku e karanga atu kia koe, kua mou piri a Satani i to ratou au ngakau; nana oki i taoriori i to ratou ngakau kia rave i te kino ei tamanamanata i te meitaki."
                },
                {
                    "number": 21,
                    "text": "E kua viivii to ratou au ngakau, e kua kī i te kino maata e te ara viivii, e inangaro maata to ratou i te poiri auraka ra te mārama, no te mea e ua kino ta ratou au angaanga; e no reira, kare ratou e pati mai iaku."
                },
                {
                    "number": 22,
                    "text": "Kua taoriori oki a Satani ia ratou e raukaʼi iaia i te arataki i to ratou au vaerua ki te akapouanga."
                },
                {
                    "number": 23,
                    "text": "Kua akanoonoo i reira aia i tetai ravenga kikite, ma te manako e ka rauka iaia i te takore i te angaanga a te Atua; i na ra, ka akautungaia ratou no te reira, e ka oki rai te akama ki runga ia ratou a te rā akavaanga."
                },
                {
                    "number": 24,
                    "text": "Ae, kua taoriori aia i to ratou au ngakau kia riri i teia angaanga."
                },
                {
                    "number": 25,
                    "text": "Ae, kua tuatua atura a Satani kia ratou: E akavare, e tapapa ua maira na roto i te pikikaa kia opu, e kia rauka i reira ia kotou kia takore; i na, kare teia e kino. E ka akapera aia i te taparuparu ia ratou, ma te tuatua kia ratou e kare e ara me pikikaa, kia opu i tetai tangata i te pikikaa, kia takore ei ratou iaia."
                },
                {
                    "number": 26,
                    "text": "E ka na reira aia i te taparuparu ia ratou, ma te arataki aere ia ratou, e kika ua atu aia ia ratou ki raro ia ade; e kua na reira aia kia opu ratou ia ratou uaorai ki roto i ta ratou uaorai puereere."
                },
                {
                    "number": 27,
                    "text": "E ka akapera katoa aia i te oriori aereanga na raro e na runga ma te aaere ua anga ki runga i te enua nei, i te kimianga kia takore i te au vaerua o te au tangata nei."
                },
                {
                    "number": 28,
                    "text": "Tika, tika tikai taku e karanga atu nei kia koe, aue oki aia ko tei pikikaa atu kia vare, no te mea kua manako aia e te pikikaa katoa ra tetai atu tangata kia vare, kare rava oki aia e kiritiia mai mei te akaapaanga a te Atua."
                },
                {
                    "number": 29,
                    "text": "E teia nei, i na, kua akatuke ratou i teia au tuatua, no te mea kua karanga atu oki a Satani kia ratou e: Kua akavare aia ia kotou—e kua taparu akapera aia ia ratou kia rave i te ara, e kia timata atu oki koe i to Atu ra ko te Atua."
                },
                {
                    "number": 30,
                    "text": "I na, te karanga atu nei au kia koe e, auraka koe e akauri akaou i te au tuatua tei peke ki vao mei roto i toou rima;"
                },
                {
                    "number": 31,
                    "text": "E, i na, kare oki ratou e akatupu i ta ratou au ravenga kino i te pikikaaanga i tera au tuatua. E i na, me rave akaou mai koe i tera au tuatua, ka karanga ratou e kua pikikaa koe i te akaurianga, e kua akaapa koe ia koe uaorai."
                },
                {
                    "number": 32,
                    "text": "E, i na, ka nenei ratou i teia, e ka akaketaketa atu oki a Satani i te au ngakau o te au tangata kia riri ia koe, kia kore oki ratou e irinaki mai i taku tuatua."
                },
                {
                    "number": 33,
                    "text": "Na roto i te reira, kua manako a Satani kia mana aia ki rungaʼo i toou kite papu i roto i teia uki, kia kore te angaanga e tupu i teia uki nei."
                },
                {
                    "number": 34,
                    "text": "E i na, tei konei te pakari, i te mea oki e te akaari atu nei au i te pakari, e ma te oronga atu i tetai au akaueanga no runga i teia au mea, no taau ka rave, auraka rava koe e akaari atu i te reira ki to te ao nei, kia akaoti roa koe i te angaanga akauri."
                },
                {
                    "number": 35,
                    "text": "Auraka e umere i taku i tuatua ake nei kia koe e: Tei konei te pakari, auraka e akaari atu ki to te ao nei—no te mea kua karanga atu au e, auraka e akaari atu ki to te ao nei, kia ora oki koe."
                },
                {
                    "number": 36,
                    "text": "I na, kare au e karanga atu e auraka koe e akaari atu ki te aronga tuatua-tika;"
                },
                {
                    "number": 37,
                    "text": "I na ra, kare oki e rauka ua rai ia koe kia kite atu i te aronga tuatua-tika, e me kore ra, kare oki e rauka ua rai ia koe kia kite i te aronga kino e te aronga tika, e no reira i karanga atu ei au kia koe, e muteki ua koe e tae ua atu ki te tuatau e tau ei iaku no te akakite atu ki to te ao nei no runga i taua mea."
                },
                {
                    "number": 38,
                    "text": "E teianei, tika tikai te karanga atu nei au kia koe e, ko te tuatua no teia au mea nei taau i tata, tei peke ki vao ake i toou rima, kua kotikotiia te reira ki runga i te papa a Niphai;"
                },
                {
                    "number": 39,
                    "text": "Ae, e akamaara koe e kua tuatuaia i roto i taua tataanga e e manganui atu tei orongaia mai no runga i teia au mea ki runga i te au papa a Niphai."
                },
                {
                    "number": 40,
                    "text": "I teianei, ko te au tataanga tei kotikotiia ki runga i te papa a Niphai, e manganui atu ïa no runga i te tuatua taku e inangaro na roto i toku pakari kia akakiteia, kia kite te tangata i te reira tuatua—"
                },
                {
                    "number": 41,
                    "text": "No reira, e akauri koe i te kotikotianga i runga i te au papa a Niphai, e tae uatu ki te tuatau i tutaraʼi te ariki ko Beniamina, me kore ra e tae ua mai ki taau i akauri, e ko taau katoa i akono."
                },
                {
                    "number": 42,
                    "text": "E i na, e nenei koe i te papaanga ei puka na Niphai; ei reira au e akapuapinga kore ei i te aronga tei taruri ke i taku au tuatua."
                },
                {
                    "number": 43,
                    "text": "Kare rava au e akatika ia ratou kia akakore i taku angaanga; ae, ka akaari atu au kia ratou e e maata atu toku kite pakari i te ravenga kikite o te diabolo."
                },
                {
                    "number": 44,
                    "text": "I na, ko tetai pae ua tei rauka ia ratou, me kore ra ko te akapotoanga o te tuatua a Niphai."
                },
                {
                    "number": 45,
                    "text": "I na, e maata te au mea i kotikotiia ki runga i te papa a Niphai, ko tei riro ei akamāramaanga maata ki runga i taku evangelia, e no reira, te vai nei te kite i roto iaku kia akauri koe i te pae mua o teia kotikotianga nei a Niphai, e kia kapitiia mai ki roto i teia angaanga."
                },
                {
                    "number": 46,
                    "text": "E, i na, ko te toengaanga katoa o teia papaanga, tei roto i reira te au tuanga katoatoa o taku evangelia ta toku au peroveta tapu, e pera katoa, ta taku au pipi i anoano i roto i ta ratou pure e tae mai ei ki te tangata nei."
                },
                {
                    "number": 47,
                    "text": "E kua karanga atu au kia ratou, ka orongaia mai kia ratou na roto i to ratou akarongo i roto i ta ratou au pure;"
                },
                {
                    "number": 48,
                    "text": "Ae, e ko teia to ratou akarongo—e ko taku evangelia, taku i oronga atu kia ratou kia tutu aere ratou i roto i to ratou au rā, ka tae oki te reira ki to ratou ai taeake ko te ngati Lamana, e te aronga katoatoa tei riro mai ei ngati Lamana no to ratou pekapeka."
                },
                {
                    "number": 49,
                    "text": "E teianei, kare e ko teia anake—ko to ratou akarongo i roto i ta ratou au pure koia oki kia kiteaia mai teia evangelia, e me ka rauka oki e na tetai iti tangata ke e noo i teia enua;"
                },
                {
                    "number": 50,
                    "text": "E kua akaruke ratou i tetai akameitakianga ki runga i teia enua nei na roto i ta ratou pure, e ko te ka irinaki i teia evangelia i roto i teia enua nei, ka rauka iaia te ora mutukore."
                },
                {
                    "number": 51,
                    "text": "Ae, ka oronga ua ia atu teia i te katoatoa, noatu e koai te iti tangata, te kopu, te reo, e noatu e koai te te tangata."
                },
                {
                    "number": 52,
                    "text": "E teianei, i na, kia tau ki to ratou akarongo i roto i ta ratou pure, taku ka oronga mai ei i teia tuanga o taku evangelia kia kite toku iti tangata. I na, kare oki au i apai mai ei takore i tei rauka ia ratou, mari ra kia akatupu."
                },
                {
                    "number": 53,
                    "text": "E no teia tumu nei i karanga atu ei au e: me kare teia uki e akaketaketa i to ratou ngakau, ka akatinamou au i taku akonoanga ki rotopu ia ratou."
                },
                {
                    "number": 54,
                    "text": "I teianei, kare au e tuatua i teia ei takore i taku akonoanga, mari ra, te tuatua nei au i teia ei akatupu i taku akonoanga."
                },
                {
                    "number": 55,
                    "text": "No reira, ko ratou tei piri mai ki taku akonoanga kare ratou e mataku, ko ratou oki te ka noo ki te basileia o te ao ra."
                },
                {
                    "number": 56,
                    "text": "I na ra, ko ratou tei kore e mataku mai iaku, e kare katoa e akono i taku au akaueanga, i na ra, kua akatu i tetai au akonoanga ke rai no ratou uaorai kia rauka tetai puapinga, e ko te aronga rave ara katoatoa, e tei akatupu i te basileia o te diabolo—ae, tika, tika tikai taku e karanga atu kia kotou, ko ratou oki taku ka tamataku, e ka ruketekete e tae uatu ki rotopu."
                },
                {
                    "number": 57,
                    "text": "I na, ko Iesu Mesia au, te Tamaiti a te Atua. I aere mai nei au ki oku tikai, e kare ra toku i ariki mai iaku."
                },
                {
                    "number": 58,
                    "text": "Ko au te mārama tei kakā mai ana i te poiri, e kare ra te poiri i ariki atu."
                },
                {
                    "number": 59,
                    "text": "Ko au oki teia tei karanga atu e—E mamoe ke atu rai taku kare no teianei koro—ki taku au pipi, e manganui oki ratou tei kore i mārama mai iaku."
                },
                {
                    "number": 60,
                    "text": "E ka akaari atu au ki teia au tangata e e mamoe ke atu rai taku, e rara oki ratou no te ngutuare o Iakoba."
                },
                {
                    "number": 61,
                    "text": "E ka akaari mai au ki te mārama ta ratou au angaanga umere, ta ratou i rave na roto i toku ingoa;"
                },
                {
                    "number": 62,
                    "text": "Ae, ka apai katoa mai au ki te mārama i taku evangelia tei akakiteia kia ratou, e, i na, kare oki ratou e patoi i tei rauka ia kotou, ka akatupu ra ratou, e ka apai mai ki te mārama i te tuanga tika o taku apiianga, ae, e ko te apiianga okotai ua te reira iaku nei."
                },
                {
                    "number": 63,
                    "text": "Te rave nei oki au i teia kia rauka iaku i te akatumu i taku evangelia, kia kore oki e maata te tauetonoanga; Ae, te taoriori nei oki a Satani i te ngakau o te au tangata kia tauetono no runga i te au mea o taku nei apiianga; e kua tarevakē ratou i roto i teia au mea nei, no te mea kua taui ratou i te au irava tapu, tei kore ratou i mārama i te reira."
                },
                {
                    "number": 64,
                    "text": "No reira, ka eeu atu au i teia muna maata kia ratou;"
                },
                {
                    "number": 65,
                    "text": "E, i na, ka akakoukou au ia ratou mei te tinana moa e akakoukou i tana anau ki raro i tona peau, me kare ratou e akaketaketa i to ratou ngakau;"
                },
                {
                    "number": 66,
                    "text": "Ae, me ka aere mai ratou, ka rauka kia inu ua ratou i te au vai ora, kare e tutaki."
                },
                {
                    "number": 67,
                    "text": "I na, ko taku apiianga teia—ko tei tataraara e aere mai kiaku nei, ko taku akonoanga ïa."
                },
                {
                    "number": 68,
                    "text": "Ko tei maata atu, me kore ra tei meangiti mai tana ka akakite mai i teia, kare ïa e noku, kua patoi ra iaku; no reira kare aia e no taku akonoanga."
                },
                {
                    "number": 69,
                    "text": "E teianei, i na, ko tei riro ki roto i taku akonoanga, e kua tapapa marie e tae uatu ki te openga, ka akamou au iaia ki runga i taku papa, e kare oki te au ngutupa o ade e autu ki rungaʼo ia ratou."
                },
                {
                    "number": 70,
                    "text": "E teianei e akamaara i tana tuatua ta tei oronga mai i te ora e te mārama o te ao nei, toou Akaora, toou Atu e toou Atua. Amene."
                }
            ]
        },
        "/study/scriptures/dc-testament/dc/11": {
            "uri": "/study/scriptures/dc-testament/dc/11",
            "title": "Te Apiianga E Te Au Koreromotu 11",
            "data_type": "chapter",
            "chapter_name": "Tuanga 11",
            "chapter_summary": [
                "1–6, Te rave angaanga i roto i te kainga vine ka rauka ia ratou te akaoraanga; 7–14, Kimi i te pakari, akakite kia tataraara, irinaki i te vaerua; 15–22, Akono i te au akaueanga e uapou i te tuatua a te Atu; 23–27, Auraka e patoi i te vaerua o te eeuanga e to te totou; 28–30, Ko ratou tei ariki i te Mesia, ka riro mai ei au tamaroa na te Atua."
            ],
            "verses": [
                {
                    "number": 1,
                    "text": "E angaanga maata e te umere te ka tae mai ki rotopu i te tamariki a te tangata nei."
                },
                {
                    "number": 2,
                    "text": "I na, ko au te Atua; e akarongo mai ki taku tuatua, e mea ora oki ïa e te ririnui, e kokoi maata oki to te reira i to te koke matarua, i te vai ia anga i rotopu i te au paupauanga e te au roro o te ivi katoa; no reira e akarongo mai ki taku au tuatua."
                },
                {
                    "number": 3,
                    "text": "I na, kua teatea te kainga e kua mou; no reira, ko tei anoano i te kokoti kia vero aia ki tana matipi ma tona maroiroi, e kokoti koi vai ake te rā, e raukaʼi iaia kia akaputuputu no tona vaerua i te akaoraanga mutukore i roto i te basileia o te Atua."
                },
                {
                    "number": 4,
                    "text": "Ae, ko te ka vero ki tana matipi e ka kokoti, na te Atua aia e kapiki."
                },
                {
                    "number": 5,
                    "text": "No reira, me ka pati mai koe kiaku ka rauka ïa ia koe; me ka topapa mai koe, ka tueraia mai kia koe."
                },
                {
                    "number": 6,
                    "text": "I teianei, mei taau i pati, i na, te karanga atu nei au kia koe, e akono i taku au akaueanga, ma te kimi kia rauka mai e kia akatumu i te akakoroanga o Ziona."
                },
                {
                    "number": 7,
                    "text": "Auraka e kimi i te au mea e apinga nui ei, mari ra ko te pakari, e i na, ka eeuia mai te au mea muna a te Atua kia koe, ei reira koe e apinga nui ei. I na, ko tei rauka iaia te ora mutukore, kua apinganui aia i reira."
                },
                {
                    "number": 8,
                    "text": "Tika, tika tikai taku e karanga atu kia koe, mei taau oki e anoano iaku ra, ka pera rai kia koe; e, me te anoano ra koe, naau i reira e rave i te au mea memeitaki i rotopu i teia uki nei."
                },
                {
                    "number": 9,
                    "text": "Auraka e tuatua atu i tetai mea ke ki teia uki, mari ra ko te tataraara; E akono i taku au akaueanga, e ma te tauturu atu i te akatupuanga i taku angaanga kia tau ki taku au akaueanga, e ka akameitakiia mai koe."
                },
                {
                    "number": 10,
                    "text": "I na, e orongaanga taau, e me kore ra ka rauka ia koe tetai orongaanga, me ka anoano koe iaku na roto i te akarongo, ma te ngakau tika, ma te irinaki ki te mana o Iesu Mesia, koia oki, ki toku mana e tuatua atu nei kia koe;"
                },
                {
                    "number": 11,
                    "text": "E, i na, ko au teia e tuatua atu nei; i na, ko au te mārama tei kakā atu ana ki te poiri, e na roto i toku mana e oronga atu ei au i teia tuatua kia koe."
                },
                {
                    "number": 12,
                    "text": "E teianei, tika, tika tikai taku e karanga atu kia koe, e tuku i toou irinakianga ki roto i taua Vaerua ra te ka arataki ia koe kia rave i te meitaki—ae, kia rave ma te tika tikai, kia aere ma te akaaka, kia akava ma te tika tikai; e ko teia toku Vaerua."
                },
                {
                    "number": 13,
                    "text": "Tika, tika tikai taku e karanga atu kia koe, ka oronga atu au i toku Vaerua kia koe, ko te ka riro ei akamārama i toou manako, ko te ka akakī i toou vaerua ki te rekareka;"
                },
                {
                    "number": 14,
                    "text": "I reira koe e kite ei, e me kore ra na teia e kite ei koe e, ko te au mea pouroa taau i anoano iaku, tei tau ki te au mea tika, ma te akarongo e te irinakianga mai toou kiaku e ka rauka ia koe te reira."
                },
                {
                    "number": 15,
                    "text": "I na, te akaue atu nei au ia koe e auraka e manako e kua kapikiia koe kia tutu, mari ra, kia kapikiia koe."
                },
                {
                    "number": 16,
                    "text": "E tiaki no tetai tuatau poto ua, kia rauka ia koe taku tuatua, taku papa, taku akonoanga, e taku evangelia, kia kite papu tikai oki koe i taku apiianga."
                },
                {
                    "number": 17,
                    "text": "E i na, kia tau oki ki toou anoano, ae, e kia tau katoa ki toou akarongo ei reira e tae atu ei kia koe."
                },
                {
                    "number": 18,
                    "text": "E akono i taku au akaueanga; kia muteki ua koe; e kimi i te tauturu no ko mai i toku Vaerua."
                },
                {
                    "number": 19,
                    "text": "Ae, e mou piri mai kiaku ma toou ngakau katoa, kia rauka oki ia koe i te tauturu i te akaari atea anga i te au mea tei tuatuaia ake nei—koia te akaurianga o taku angaanga; kia akakoromaki e oti ua atu ia koe te reira."
                },
                {
                    "number": 20,
                    "text": "I na, ko teia oki taau angaanga, kia akono i taku au akaueanga, ae, ma toou maroiroi katoa, te manako e te ririnui katoa."
                },
                {
                    "number": 21,
                    "text": "Auraka e akakite i taku tuatua, mari ra, kia na mua i te kimi e kia rauka mai taku tuatua, ei reira toou arero e mataraʼi; ei reira, me ka anoano koe, ka rauka ia koe toku Vaerua e taku tuatua, ae, ko te mana o te Atua i te akaariuanga mai i te tangata nei."
                },
                {
                    "number": 22,
                    "text": "I na ra, i teianei kia muteki ua koe; e apii i taku tuatua tei apaina atu ki rotopu i te tamariki a te tangata nei, e apii katoa i taku tuatua ko te ka tae mai ki rotopu i te tamariki a te tangata nei, me kore ra ko teia e akauriia nei, e tae rava atu ki te tuatau e rauka mai ei ia koe te au mea katoatoa taku ka oronga atu ki te tamariki a te tangata nei i roto i teia uki nei, ei reira te au mea katoatoa e orongaia atu ei."
                },
                {
                    "number": 23,
                    "text": "I na ko Hyrum koe, ko taku tamaiti; e kimi i te basileia o te Atua, e ka orongaia mai te au mea katoatoa kia tau ki tei tika."
                },
                {
                    "number": 24,
                    "text": "E patu ki runga i taku nei papa, koia taku nei evangelia;"
                },
                {
                    "number": 25,
                    "text": "Auraka e patoi i te vaerua o te eeuanga, e te vaerua o te totoʼu, e aue oki aia ko tei patoi i teia au mea nei;"
                },
                {
                    "number": 26,
                    "text": "No reira, e akaputuputu ki roto i toou ngakau, e tae roatu ki te tuatau taku i manako e aere ei koe."
                },
                {
                    "number": 27,
                    "text": "I na, te tuatua atu nei au kia ratou katoatoa tei kī i te au anoano meitaki, e tei vero ki ta ratou matipi kia kokoti."
                },
                {
                    "number": 28,
                    "text": "I na, ko Iesu Mesia au, te Tamaiti a te Atua. Ko au te ora e te mārama o te ao nei."
                },
                {
                    "number": 29,
                    "text": "Ko au rai teia tei aere mai ana ki oku tikai, kare ra toku tikai i ariki mai iaku."
                },
                {
                    "number": 30,
                    "text": "I na ra, tika, tika tikai taku e karanga atu kia koe, ko ratou ravarai te ka ariki mai iaku, ka oronga au i te mana kia ratou kia riro mai ei au tamaroa na te Atua, ki te aronga tei irinaki mai ki toku nei ingoa. Amene."
                }
            ]
        },
        "/study/scriptures/dc-testament/dc/12": {
            "uri": "/study/scriptures/dc-testament/dc/12",
            "title": "Te Apiianga E Te Au Koreromotu 12",
            "data_type": "chapter",
            "chapter_name": "Tuanga 12",
            "chapter_summary": [
                "1–6, Te rave angaanga i roto i te kainga vine ka rauka ia ratou te akaoraanga; 7–9, Te aronga katoatoa tei anoano e kua tukatau, kia tauturu ratou i te angaanga a te Atu."
            ],
            "verses": [
                {
                    "number": 1,
                    "text": "E angaanga maata e te umere te ka tae mai ki rotopu i te tamariki a te tangata nei."
                },
                {
                    "number": 2,
                    "text": "I na, ko au te Atua; e akarongo mai ki taku tuatua, e mea ora oki ïa e te ririnui, e kokoi maata oki to te reira i to te koke matarua, i te vai ia anga i rotopu i te au paupauanga e te au roro o te ivi katoa; no reira e akarongo mai ki taku au tuatua."
                },
                {
                    "number": 3,
                    "text": "I na, kua teatea te kainga e kua mou; no reira, ko tei anoano i te kokoti, kia vero aia ki tana matipi ma tona maroiroi, e kokoti koi vai ake te rā, e raukaʼi iaia kia akaputuputu no tona vaerua i te akaoraanga mutukore i roto i te basileia o te Atua."
                },
                {
                    "number": 4,
                    "text": "Ae, ko te ka vero ki tana matipi e ka kokoti, na te Atua aia e kapiki."
                },
                {
                    "number": 5,
                    "text": "No reira, me ka pati mai koe kiaku, ka rauka ïa ia koe; me ka topapa mai koe, ka tuera ïa mai kia koe."
                },
                {
                    "number": 6,
                    "text": "E teianei, mei taau i pati, i na, te karanga atu nei au kia koe, e akono i taku au akaueanga, ma te kimi kia rauka mai e kia akatumu i te akakoroanga o Ziona."
                },
                {
                    "number": 7,
                    "text": "I na, te tuatua atu nei au kia koe, e ki te katoatoa rava tei anoano kia akatupu e kia akatinamou i teia angaanga nei;"
                },
                {
                    "number": 8,
                    "text": "E kare rava e tangata e tauturu mai i teia angaanga, mari ua ra kia akaaka aia ma te kī i te aroa, e tei rauka te akarongo, te manakonako, e te aroa ua, ko tei tauia i roto i te au mea katoatoa, noatu e eaa tei orongaia kiaia kia rave."
                },
                {
                    "number": 9,
                    "text": "I na, ko au te mārama e te ora o te ao nei, ko tei tuatua atu i teia au tuatua, e no reira e akarongo mai ma toou ririnui katoa, ei reira koe e kapikiiaʼi. Amene."
                }
            ]
        },
        "/study/scriptures/dc-testament/dc/13": {
            "uri": "/study/scriptures/dc-testament/dc/13",
            "title": "Te Apiianga E Te Au Koreromotu 13",
            "data_type": "chapter",
            "chapter_name": "Tuanga 13",
            "chapter_summary": [
                "Kua akatakaia te taviri e te mana o te Kautaunga o Aarona."
            ],
            "verses": [
                {
                    "number": 1,
                    "text": "Ei rungaʼo ia korua e taku nga tavini, na roto i te ingoa o te Mesia te oronga atu nei au i te Kautaunga o Aarona, ko tei mou i te au taviri o te matuapuruanga angela, e o te evangelia o te tataraara, e o te bapetizo taruku no te akakoreanga o te au ara; e kare rava teia e rave akaou ia mei te ao nei, e tae uatu ki te tuatau e oronga akaou mai ei te au tamaroa a Levi i ta ratou atinga ki te Atu na roto i te tika."
                }
            ]
        },
        "/study/scriptures/dc-testament/dc/14": {
            "uri": "/study/scriptures/dc-testament/dc/14",
            "title": "Te Apiianga E Te Au Koreromotu 14",
            "data_type": "chapter",
            "chapter_name": "Tuanga 14",
            "chapter_summary": [
                "1–6, Te rave angaanga i roto i te kainga vine ka rauka ia ratou te akaoraanga; 7–8, Ko te oraanga mutukore, ko te orongaanga maata rava ïa i te au orongaanga a te Atua; 9–11, Na te Mesia i anga i te rangi e te ao nei."
            ],
            "verses": [
                {
                    "number": 1,
                    "text": "E angaanga maata e te umere te ka tae mai ki rotopu i te tamariki a te tangata nei."
                },
                {
                    "number": 2,
                    "text": "I na, ko au te Atua; e akarongo mai ki taku tuatua, e mea ora oki ïa e te ririnui, e kokoi maata oki to te reira i to te koke matarua, i te vai ia anga i rotopu i te au paupauanga e te roro o te ivi katoa; no reira e akarongo mai ki taku au tuatua."
                },
                {
                    "number": 3,
                    "text": "I na, kua teatea te kainga e kua mou; no reira, ko tei anoano i te kokoti, kia vero aia ki tana matipi ma tona maroiroi, e kokoti koi vai ake te rā, e raukaʼi iaia kia akaputuputu no tona vaerua i te akaoraanga mutukore i roto i te basileia o te Atua."
                },
                {
                    "number": 4,
                    "text": "Ae, ko te ka vero ki tana matipi e ka kokoti, na te Atua aia e kapiki."
                },
                {
                    "number": 5,
                    "text": "No reira, me ka pati mai koe kiaku ka rauka ïa ia koe; me ka topapa koe, ka tueraia mai kia koe."
                },
                {
                    "number": 6,
                    "text": "E kimi kia rauka mai, e kia akatumu i te akakoroanga o Ziona. E akono i taku au akaueanga i te au mea ravarai."
                },
                {
                    "number": 7,
                    "text": "E, me akono koe i taku au akaueanga ma te vai maroiroi uatu rai e tae uatu ki te openga, ka rauka ia koe te ora mutukore, ko te orongaanga maata rava atu ïa i te au orongaanga katoatoa a te Atua."
                },
                {
                    "number": 8,
                    "text": "E ka tae akera, me ka pati koe ki te Metua na roto i toku ingoa, na roto i te akarongo ma te irinakianga, ka rauka ia koe te Vaerua Tapu, ko te ka oronga mai kia koe kia tu oki koe ei kite papu no te au mea taau ka akarongo e ka akara katoa, e kia akakite katoa oki koe i te tataraara ki teia uki nei."
                },
                {
                    "number": 9,
                    "text": "I na, ko Iesu Mesia au, te Tamaiti a te Atua ora, ko tei anga i te au rangi e te enua nei, koia te mārama kare rava oki e rauka kia uunaia ki roto i te poiri;"
                },
                {
                    "number": 10,
                    "text": "No reira, ka apai mai au i te kīanga o taku nei evangelia mei te au Etene ki te ngutuare o Iseraela e tikaʼi."
                },
                {
                    "number": 11,
                    "text": "E i na, ko koe oki a David, e kua kapikiia oki koe kia tauturu; ko teia me ka rave koe ma te tu akarongo, ka akameitakiia koe i te pae vaerua e te pae kopapa katoa, e e tutaki maata tikai oki toou. Amene."
                }
            ]
        },
        "/study/scriptures/dc-testament/dc/15": {
            "uri": "/study/scriptures/dc-testament/dc/15",
            "title": "Te Apiianga E Te Au Koreromotu 15",
            "data_type": "chapter",
            "chapter_name": "Tuanga 15",
            "chapter_summary": [
                "1–2, Tei rungaʼo te rima o te Atu i te au enua katoatoa; 3–6, Ko te mea puapinga rava atu ko te tutuanga o te evangelia e te akaoraanga i te au tangata e manganui."
            ],
            "verses": [
                {
                    "number": 1,
                    "text": "E akarongo mai, e taku tavini e John, e akarongo mai ki te tuatua a Iesu Mesia, toou Atu e toou Akaora."
                },
                {
                    "number": 2,
                    "text": "E i na, te tuatua atu nei au ma te pakari e te mana kia koe, i na, tei rungaʼo i te enua katoa nei oki toku rima."
                },
                {
                    "number": 3,
                    "text": "E ka akakite atu au i tetai mea kare rava tetai tangata e kite, mari ua ra ko koe e au anake—"
                },
                {
                    "number": 4,
                    "text": "Kua anoano ana oki koe i te au taime e manganui kia kite e ko teea te mea puapinga rava atu kia koe."
                },
                {
                    "number": 5,
                    "text": "I na, kia akameitakiia koe no teia mea nei, e no te tuatuaanga i taku au tuatua taku i oronga atu kia koe kia tau ki taku au akaueanga."
                },
                {
                    "number": 6,
                    "text": "E teianei, i na, te karanga atu nei au kia koe, e ko te mea te ka puapinga rava atu kia koe, koia oki, kia akakite atu koe ki teia iti tangata kia tataraara, kia rauka ia koe i te arataki mai i te au vaerua kiaku, e kia noo oki koe ma ratou katoa i roto i te basileia o taku Metua. Amene."
                }
            ]
        },
        "/study/scriptures/dc-testament/dc/16": {
            "uri": "/study/scriptures/dc-testament/dc/16",
            "title": "Te Apiianga E Te Au Koreromotu 16",
            "data_type": "chapter",
            "chapter_name": "Tuanga 16",
            "chapter_summary": [
                "1–2, Tei rungaʼo te rima o te Atu i te au enua katoatoa; 3–6, Ko te mea puapinga rava atu ko te tutuanga o te evangelia e te akaoraanga i te au tangata e manganui."
            ],
            "verses": [
                {
                    "number": 1,
                    "text": "E akarongo mai, e taku tavini e Peter, e akarongo mai ki te tuatua a Iesu Mesia, toou Atu e toou Akaora."
                },
                {
                    "number": 2,
                    "text": "E i na, te tuatua atu nei au ma te pakari e te mana kia koe, i na, tei rungaʼo i te enua katoa nei oki toku rima."
                },
                {
                    "number": 3,
                    "text": "E ka akakite atu au i tetai mea kare rava tetai tangata e kite, mari ua ra, ko koe e au anake—"
                },
                {
                    "number": 4,
                    "text": "Kua anoano ana oki koe i te au taime e manganui kia kite e, ko teea te mea puapinga rava atu kia koe."
                },
                {
                    "number": 5,
                    "text": "I na, kia akameitakiia koe no teia mea nei, e no te tuatuaanga i taku au tuatua taku i oronga atu kia koe kia tau ki taku au akaueanga."
                },
                {
                    "number": 6,
                    "text": "E teianei, i na, te karanga atu nei au kia koe, e ko te mea te ka puapinga rava atu kia koe, koia oki, kia akakite atu koe ki teia iti tangata kia tataraara, kia rauka ia koe i te arataki mai i te au vaerua kiaku, e kia noo oki koe ma ratou katoa i roto i te basileia o taku Metua. Amene."
                }
            ]
        },
        "/study/scriptures/dc-testament/dc/17": {
            "uri": "/study/scriptures/dc-testament/dc/17",
            "title": "Te Apiianga E Te Au Koreromotu 17",
            "data_type": "chapter",
            "chapter_name": "Tuanga 17",
            "chapter_summary": [
                "1–4, Na roto i te akarongo e kite ei te Kite Toko Toru i te au papa e tetai atu au mea tapu; 5–9, Kua akakite mai te Mesia i tona kite papu no te tu tapu o te Puka a Momoni."
            ],
            "verses": [
                {
                    "number": 1,
                    "text": "I na, te karanga atu nei au kia kotou kia irinaki kotou ki taku tuatua e tikaʼi, e me rave kotou ma te ngakau tae tikai, ka kite oki kotou i te au papa, e pera katoa i te tapoki umauma, te koke a Labana, te Urima e te Tumima, tei orongaia ki te taeake o Iareda i runga i te maunga, i tona tuatuaanga ki te Atu te mata e te mata, e te kaveinga umere tei orongaia kia Lihai, iaia i roto i te medebara i te kotinga o te Tai Muramura."
                },
                {
                    "number": 2,
                    "text": "E ka na roto oki i to kotou akarongo e kite ei kotou i te reira, ko taua akarongo rai tei rauka ana i te au peroveta i taito."
                },
                {
                    "number": 3,
                    "text": "E i muri ake i te raukaanga ia kotou te akarongo, e kua kite mata tikai oki kotou, ka akakite papu kotou i te reira, na roto i te mana o te Atua;"
                },
                {
                    "number": 4,
                    "text": "E ko teia oki ta kotou ka rave kia kore taku tavini ko Iosepha Timeti, Tamaiti, e takoreia, e kia akatupu oki au i taku au akakoroanga tika ki te tamariki a te tangata nei na roto i teia angaanga."
                },
                {
                    "number": 5,
                    "text": "E ka akapapu oki kotou e kua kite ana kotou i te reira, mei taku tavini rai ko Iosepha Timeti, Tamaiti, i kite i te reira; na roto oki i toku mana i kite ei aia i te reira, no te mea e akarongo tona."
                },
                {
                    "number": 6,
                    "text": "E kua akauri oki aia i te puka, i te tuanga tikai taku i akaue atu iaia, e i te mea e te ora nei to kotou Atu e to kotou Atua, kua tika rava te reira."
                },
                {
                    "number": 7,
                    "text": "No reira, kua rauka ia kotou taua mana nei, e taua akarongo nei, e taua orongaanga rai mei tei rauka iaia;"
                },
                {
                    "number": 8,
                    "text": "E me rave kotou i teia au akaueanga openga aku nei, taku i oronga atu kia kotou, kare i reira te au ngutupa o ade e autu ki rungaʼo ia kotou; no te mea kua rava oki toku aroa no kotou, e ka akateiteiia kotou i te rā openga."
                },
                {
                    "number": 9,
                    "text": "E kua tuatua atu oki au kia kotou, ko au ko Iesu Mesia, to kotou Atu, e to kotou Atua, kia rauka oki iaku kia akatupu i taku au akakoroanga tika ki te tamariki a te tangata nei. Amene."
                }
            ]
        },
        "/study/scriptures/dc-testament/dc/18": {
            "uri": "/study/scriptures/dc-testament/dc/18",
            "title": "Te Apiianga E Te Au Koreromotu 18",
            "data_type": "chapter",
            "chapter_name": "Tuanga 18",
            "chapter_summary": [
                "1–5, Kua akaari mai te au irava tapu e ka naea te akatuanga i te Akonoanga; 6–8, Kua kī te ao nei i te viivii maata; 9–16, Ko te puapinga o te vaerua tangata, e mea maata ïa; 17–25, Kia rauka te akaoraanga, ka apai tikai te tangata i te ingoa o te Mesia ki rungaʼo iaia; 26–36, Kua eeuia mai te kapikiangaia o te Tino Ngauru ma Rua e ta ratou angaanga; 37–39, Na Oliver Cowdery e David Whitmer e kimi i te Tino Ngauru ma Rua; 40–47, Kia rauka te akaoraanga, ka tataraara te au tangata, ka bapetizoia, e ka akono i te au akaueanga."
            ],
            "verses": [
                {
                    "number": 1,
                    "text": "I teianei, i na, e taku tavini e Oliver Cowdery, no taua mea taau i anoano i te kite iaku, ko teia taku au tuatua kia koe:"
                },
                {
                    "number": 2,
                    "text": "I na, kua akakite atu ana au kia koe na taku vaerua e manganui uatu te taime, e ko te au mea tei tataia e koe, e tika te reira; no reira kua kite mai koe e kua tika ïa."
                },
                {
                    "number": 3,
                    "text": "E mei te mea e kua kite koe e kua tika, i na, te oronga atu nei au i tetai akaueanga, kia irinaki koe ki te au mea tei tataia;"
                },
                {
                    "number": 4,
                    "text": "E tei roto oki i te au mea katoatoa tei tataia no te akatumuanga o taku nei akonoanga, taku evangelia, e taku papa."
                },
                {
                    "number": 5,
                    "text": "No reira, me ka patu koe i taku akonoanga ki rungaʼo i te tango o taku nei evangelia e taku papa katoa, kare te au ngutupa o ade e autu ki rungaʼo ia koe."
                },
                {
                    "number": 6,
                    "text": "I na, kua kī to te ao nei i te ara; e ka akaoriia te tamariki a te tangata nei kia tataraara e tikaʼi, e pera katoa te au Etene e te ngutuare o Iseraela."
                },
                {
                    "number": 7,
                    "text": "No reira, i te mea oki e kua bapetizoia koe e te rima o taku tavini ko Iosepha Timeti, Tamaiti, kia tau ki taku i akaue atu kiaia, kua akatupu aia i reira i taku i akaue atu iaia kia rave."
                },
                {
                    "number": 8,
                    "text": "I teianei, auraka e poitirere i te mea e kua kapiki au iaia no toku uaorai akakoroanga, ko te akakoroanga oki ïa e vai i roto iaku nei; e no reira, me maroiroi aia i te akonoanga i taku au akaueanga, ka akameitakiia aia ki te ora mutukore; e ko tona ingoa ko Iosepha."
                },
                {
                    "number": 9,
                    "text": "I teianei, e Oliver Cowdery, te tuatua atu nei au kia koe, e pera katoa kia David Whitmer, ma te akaueanga; e, i na, te akaue atu nei au ki te au tangata i te au ngai katoatoa kia tataraara, e te tuatua atu nei au kia korua, mei taku rai i tuatua ana kia Paulo taku aposetolo, kua kapikiia koe ki taua kapikianga ra tei kapikiiaʼi aia."
                },
                {
                    "number": 10,
                    "text": "E akamaara, kua puapinga rava te au vaerua tangata i mua i te mata o te Atua;"
                },
                {
                    "number": 11,
                    "text": "E, i na, kua mamae oki to kotou Atu ko te Akaora i te mate o te kopapa nei; e no reira kua apai aia i te mamae o te au tangata katoatoa, kia rauka oki i te tangata i te tataraara e kia aere mai kiaia."
                },
                {
                    "number": 12,
                    "text": "E kua tu akaou mai oki aia mei te mate mai, kia rauka oki iaia i te arataki mai i te au tangata katoatoa kiaia na roto i te ravenga o te tataraara."
                },
                {
                    "number": 13,
                    "text": "E rekareka maata tikai tona i te tangata te ka tataraara!"
                },
                {
                    "number": 14,
                    "text": "No reira, kua kapikiia korua kia apii atu i te tataraara ki teia iti tangata."
                },
                {
                    "number": 15,
                    "text": "E mei te mea oki e, ka angaanga korua i te au rā katoatoa o to korua oraanga i te akakiteanga atu i te tataraara ki teia iti tangata, e kia apai mai, e okotai uake vaerua kiaku, e rekareka maata tikai to korua ma ïa katoa i roto i te basileia o taku Metua!"
                },
                {
                    "number": 16,
                    "text": "I teianei, me maata to korua rekareka i te vaerua okotai ta korua i apai mai kiaku ki roto i te basileia o taku Metua, kare e aiteia to korua rekareka maata me manganui uatu te au vaerua ta korua ka arataki mai kiaku!"
                },
                {
                    "number": 17,
                    "text": "I na, tei mua ia korua taku evangelia, e taku papa, e taku akaoraanga."
                },
                {
                    "number": 18,
                    "text": "E pati ki te Metua na roto i toku ingoa ma te akarongo, e ma te irinaki e ka rauka mai ia korua, e i reira ka rauka mai ia korua te Vaerua Tapu, ko te ka akakite mai i te au mea katoatoa tei tau no te tamariki a te tangata nei."
                },
                {
                    "number": 19,
                    "text": "E me kare o korua akarongo, te manakonako, e te aroa ua, kare e rauka ia korua i te rave i tetai uatu mea."
                },
                {
                    "number": 20,
                    "text": "Auraka e taumaro atu ki tetai uatu akonoanga, mari ua ra ko te akonoanga a te diabolo."
                },
                {
                    "number": 21,
                    "text": "E apai ki rungaʼo ia korua i te ingoa o te Mesia, e kia tuatua i te tika ma te akono meitaki."
                },
                {
                    "number": 22,
                    "text": "E ko ratou ravarai tei tataraara e kua bapetizoia ki roto i toku ingoa, koia a Iesu Mesia, ma te vai maroiroi uatu rai e tae uatu ki te openga, ka ora ïa."
                },
                {
                    "number": 23,
                    "text": "I na, ko Iesu Mesia oki te ingoa ta te Metua i oronga mai, e kare atu e ingoa ke tei orongaia e oraʼi te tangata nei;"
                },
                {
                    "number": 24,
                    "text": "No reira, kia apai te tangata katoatoa ki rungaʼo ia ratou i te ingoa tei orongaia mai e te Metua e tikaʼi e ka kapikiia oki ratou ki taua ingoa ra a te rā openga;"
                },
                {
                    "number": 25,
                    "text": "No reira, me kare ratou i kite i te ingoa i kapikiiaʼi ratou, kare o ratou ngai i roto i te basileia o taku Metua."
                },
                {
                    "number": 26,
                    "text": "E teianei, te vai ra tetai pae tei kapikiia kia akakite i taku evangelia, ki te Etene e ki te ngati Iuda katoa;"
                },
                {
                    "number": 27,
                    "text": "Ae, e tino ngauru ma rua; e ko te Tino Ngauru Ma Rua oki taku au pipi, e ka apai oki ratou ki rungaʼo ia ratou i toku ingoa, e ko te Tino Ngauru Ma Rua tei anoano i te apai ki rungaʼo ia ratou i toku ingoa ma te ngakau tae tikai."
                },
                {
                    "number": 28,
                    "text": "E me kua anoano oki ratou i te apai ki rungaʼo ia ratou i toku ingoa ma te ngakau tae tikai, ka kapikiia ratou kia aere ki roto i te ao katoa nei kia tutu i taku evangelia ki to te ao katoa."
                },
                {
                    "number": 29,
                    "text": "E ko ratou oki tei akataongaia e au kia bapetizo na roto i toku ingoa, e kia tau oki ki tei tataia;"
                },
                {
                    "number": 30,
                    "text": "E tei mua oki ia korua tei tataia; e no reira, ka rave korua i te reira kia tau ki te au tuatua tei tataia e tikaʼi."
                },
                {
                    "number": 31,
                    "text": "E teianei te tuatua atu nei au kia kotou, e te Tino Ngauru Ma Rua—I na, ko toku aroa ua, e rava ua ïa no kotou; e aere tiratiratū kotou e tikaʼi ki mua iaku e auraka e ara."
                },
                {
                    "number": 32,
                    "text": "E, i na, ko kotou oki tei akataongaia e au kia akataonga atu oki kotou i te au taunga ma te au puapii; kia akakite i taku evangelia kia tau ki te mana o te Vaerua Tapu i roto ia kotou, e kia tau katoa ki te au kapikianga e te au orongaanga a te Atua ki te tangata nei;"
                },
                {
                    "number": 33,
                    "text": "E naku oki na Iesu Mesia, to kotou Atu e to kotou Atua, i tuatua atu i te reira."
                },
                {
                    "number": 34,
                    "text": "Ko teia au tuatua, kare e na te au tangata ua nei, mari ra, naku; e no reira, ka akapapu kotou e e au tuatua teia naku, e kare e na te tangata nei."
                },
                {
                    "number": 35,
                    "text": "E ko toku reo oki teia e tuatua atu nei i te reira kia kotou; e kua orongaia atu te reira e toku Vaerua kia kotou, e na roto i toku mana e tatau ei kotou i te reira tetai ki tetai; e naringa e kare toku vaerua, kare e rauka mai te reira ia kotou;"
                },
                {
                    "number": 36,
                    "text": "No reira, ka rauka ia kotou i te akapapu e kua rongo kotou i toku reo, e kua kite katoa i taku au tuatua."
                },
                {
                    "number": 37,
                    "text": "E teianei, i na, te akaue atu nei au kia koe e Oliver Cowdery, e kia koe katoa e David Whitmer, kia kimi korua i te Tino Ngauru Ma Rua, ko te ka anoano i te rave i taku i tuatua ake nei;"
                },
                {
                    "number": 38,
                    "text": "E na roto i to ratou au inangaro e ta ratou au angaanga katoa e kite ei korua ia ratou."
                },
                {
                    "number": 39,
                    "text": "E kia kitea e korua ratou, e akaari atu i teia au mea kia ratou."
                },
                {
                    "number": 40,
                    "text": "E ka akatopa atu korua ki raro, ma te akamori atu i te Metua na roto i toku ingoa."
                },
                {
                    "number": 41,
                    "text": "E tutu tikai korua ki to te ao nei, i te na ko anga atu e: Kia tataraara kotou e kia bapetizoia na roto i te ingoa o Iesu Mesia;"
                },
                {
                    "number": 42,
                    "text": "Kia tataraara katoatoa te au tangata e kia bapetizoia e tikaʼi, kare oki e ko te au tane anake, ko te au vaine, e te au tamariki tei tae to ratou mataiti no te bapetizo."
                },
                {
                    "number": 43,
                    "text": "E teianei, i muri ake i te raukaanga ia korua teia, e akono korua i taku au akaueanga i te au mea ravarai e tikaʼi;"
                },
                {
                    "number": 44,
                    "text": "E na roto i to korua rima e rave ei au i tetai angaanga umere ki rotopu i te tamariki a te tangata nei, na roto i te akaariangaia kia kite ratou e manganui i ta ratou au ara, e raukaʼi kia tataraara ratou, e aere mai ei ratou ki te basileia o taku Metua."
                },
                {
                    "number": 45,
                    "text": "No reira, ko te au akameitakianga taku e oronga atu kia korua, tei rungaʼo ïa i te au mea katoatoa."
                },
                {
                    "number": 46,
                    "text": "E i muri ake ka raukaʼi ia korua teia, me kare korua e akono i taku au akaueanga, kare korua e ora i roto i te basileia o taku Metua."
                },
                {
                    "number": 47,
                    "text": "I na, ko au ko Iesu Mesia, to korua Atu e to korua Atua, e to korua Akaora, e na roto i te mana o toku Vaerua i tuatua atu ei i te reira. Amene."
                }
            ]
        },
        "/study/scriptures/dc-testament/dc/19": {
            "uri": "/study/scriptures/dc-testament/dc/19",
            "title": "Te Apiianga E Te Au Koreromotu 19",
            "data_type": "chapter",
            "chapter_name": "Tuanga 19",
            "chapter_summary": [
                "1–3, Tei te Mesia te au mana ravarai; 4–5, Kia tataraara te au tangata ravarai, me kore ra ka mamae; 6–12, E akautungaanga mutukore ta te Atua akautungaanga; 13–20, Kua mamae tikai te Mesia no te katoatoa rava, kia kore ratou e mamae me tataraara ratou; 21–28, E tutu i te evangelia o te tataraara; 29–41, Akakite i te tuatua mataora."
            ],
            "verses": [
                {
                    "number": 1,
                    "text": "Ko au te Alepha e te Omega, te Mesia ra te Atu; ae, ko au ïa, te momua e te akaopenga, te Akaora o te ao nei."
                },
                {
                    "number": 2,
                    "text": "Ko au, tei rave e tei akaoti i te anoano ona no reira mai au, koia te Metua, no runga iaku—e kua oti oki te reira iaku kia tuku au i te au mea katoa ki raro iaku—"
                },
                {
                    "number": 3,
                    "text": "Kua mou oki iaku te mana katoatoa no te takoreangaia o Satani e tana au angaanga i te openga o te ao nei, e te rā openga e te maata o te akavaanga taku ka akatupu ki te aronga e noo ki reira, i te akavaanga i te au tangata tatakitai kia tau ki te au angaanga tana i rave."
                },
                {
                    "number": 4,
                    "text": "E mea tau kia tataraara te au tangata tatakitai, me kore ra ka aue, no te mea ko au, ko te Atua openga kore."
                },
                {
                    "number": 5,
                    "text": "No reira, kare au e akakore i te akavaanga taku ka oronga atu, i na ra, ka tupu te aue, te irieaanga, te mii e te pakatianga nio, ae, ki te aronga oki i toku rima kaui."
                },
                {
                    "number": 6,
                    "text": "Kareka ra, kare i tataia e kare e openga ki teia mamae, i na ra, kua tataia e e mamae openga kore."
                },
                {
                    "number": 7,
                    "text": "E teianei, kua tata akaou ia oki e e akaapaanga mutukore; e no reira e maata atu ïa i ta te akamāramaanga a tetai au irava tapu ke, kia angaanga oki te reira ki roto i te au ngakau o te au tamariki a te au tangata, ei akakakā i toku nei ingoa."
                },
                {
                    "number": 8,
                    "text": "No reira, ka akamārama atu au kia kotou i teia mea muna nei, no te mea e mea tau kia kite kotou i teia, mei taku au aposetolo rai."
                },
                {
                    "number": 9,
                    "text": "Te tuatua atu nei au kia kotou tei ikiia ki roto i teia mea nei, mei te tu okotai, kia o oki kotou ki roto i toku akangaroianga."
                },
                {
                    "number": 10,
                    "text": "E, i na, ko te mea muna o te pae Atua, e mea maata ïa! E i na, kare oku openga, e ko te akautungaanga tei orongaia atu mei toku nei rima atu e akautungaanga openga kore, no te mea, e Openga Kore oki toku ingoa. No reira—"
                },
                {
                    "number": 11,
                    "text": "E akautungaanga mutukore ta te Atua akautungaanga."
                },
                {
                    "number": 12,
                    "text": "E akautungaanga openga kore ta te Atua akautungaanga."
                },
                {
                    "number": 13,
                    "text": "No reira, te akaue atu nei au ia koe kia tataraara, e ma te akono i te au akaueanga tei rauka ia koe na roto i te rima o taku tavini ko Iosepha Timeti, Tamaiti, na roto i toku nei ingoa;"
                },
                {
                    "number": 14,
                    "text": "E i na roto oki i toku mana katoatoa i raukaʼi ia koe te reira;"
                },
                {
                    "number": 15,
                    "text": "No reira te akaue atu nei au ia koe kia tataraara—e tataraara, ko te pāpā aea au ia koe ki te rakau a toku nei vaa, e na roto oki i toku riri otooto, e toku riri, e ka mamae no toou au tumatetenga—Ko te mamae, kare koe e kite; ko tona pakari, kare koe i kite, ae, ko te teimaa i te apai anga, kare oki koe e kite."
                },
                {
                    "number": 16,
                    "text": "E i na, ko au, ko te Atua, kua mamae tikai au i teia au mea no te katoatoa rava, kia kore ratou e mamae me tataraara ratou;"
                },
                {
                    "number": 17,
                    "text": "I na ra, me kore ratou e tataraara ka mamae ratou mei iaku rai i mamae;"
                },
                {
                    "number": 18,
                    "text": "E ko teia mamae tei tukuia kiaku, koia te Atua, tei maata i te au mea katoatoa, kua ruketekete au no te mamae, e kua tae mai te toto na te au putaputa katoatoa o te pakiri, e kua mamae te kopapa e te vaerua katoa—e kare oki au i anoano kia inu i taua kapu kavangu ra, e emi atu ra—"
                },
                {
                    "number": 19,
                    "text": "Kareka ra, kia akakakāia te Metua, e kua rave au e kua oti taku akateateamamaoanga ki te tamariki a te tangata nei."
                },
                {
                    "number": 20,
                    "text": "No reira, te akaue akaou nei au ia koe kia tataraara, kia kore ra, ka taakaaka au ia koe ki toku mana ngateitei; e kia aaki rava mai koe i taau au ara, kia kore ra, ka mamae aea koe i teia au akautungaanga i taikuia e au, e i te tu meangiti, ae, i te tuanga meangiti rava atu taau i tongi ana i te tuatau i kiriti ke ei au i toku Vaerua."
                },
                {
                    "number": 21,
                    "text": "E te akaue atu nei au ia koe e kare atu aau mea ke e ako atu mari ua ra, ko te tataraara, e auraka oki e akaari atu i teia au mea ki to te ao nei kia rauka rava ra te tika iaku."
                },
                {
                    "number": 22,
                    "text": "Kare e rauka ia ratou kia kai i te kiko i teianei, ei u ra ka orongaia atu na ratou, e no reira, auraka ratou e kite i teia au mea nei, ko te mate aea ratou."
                },
                {
                    "number": 23,
                    "text": "E apii no runga iaku, ma te akarongo mai i taku au tuatua; e aere na roto i te tu maru o toku Vaerua, e ka rauka ia koe te au i roto iaku."
                },
                {
                    "number": 24,
                    "text": "Ko Iesu Mesia au; kua aere mai au i te tika a toku Metua, e te rave nei au i tona anoano."
                },
                {
                    "number": 25,
                    "text": "E teianei, te akaue akaou atu nei au kia koe e auraka rava koe e morimori i te vaine a to tangata tupu; e auraka katoa oki e kimi atu e tamate i toou tangata tupu."
                },
                {
                    "number": 26,
                    "text": "E te akaue akaou atu nei au ia koe e auraka rava koe e morimori i taau uaorai apinga, i na ra, kia tuku ua atu koe i te reira no te neneianga o te Puka a Momoni, tei roto i reira te tuatua-mou e te tuatua a te Atua—"
                },
                {
                    "number": 27,
                    "text": "Koia oki, ko taku tuatua ki te Etene, e kare e roa atu ana ka tae ki te Iuda, no reira mai oki te toenga o te ngati Lamana, kia irinaki ratou i te evangelia, e kare e akara akaou atu ki tetai Mesia te ka tae mai, ko tei tae takere mai."
                },
                {
                    "number": 28,
                    "text": "E teianei, te akaue atu nei au ia koe kia pure koe ma te reo maata, e kia pure katoa i roto i toou ngakau; ae, ki mua i to te ao e i te ngai muna katoa, me e tangata ke tetai, e pera katoa me ko koe anake."
                },
                {
                    "number": 29,
                    "text": "E ka akakite oki koe i te karere mataora, ae, e akakite ïa ki runga i te au maunga, e ki runga i te au ngai teitei, e ki rotopu i te au tangata katoatoa taau ka akatikaia kia kite."
                },
                {
                    "number": 30,
                    "text": "E rave oki koe ma te akaaka tikai, ma te irinaki mai kiaku, auraka e akakino atu ki tei akakino mai."
                },
                {
                    "number": 31,
                    "text": "Auraka e tuatua no runga i te au apiianga mārama ngata, e akakite ra koe i te tuatua o te tataraara e te akarongo ki te Akaora, e te akakoreanga o te ara na roto i te bapetizoanga, e na roto i te aʼi, koia oki te Vaerua Tapu."
                },
                {
                    "number": 32,
                    "text": "I na, ko teia tetai akaueanga maata e te openga taku ka oronga atu kia koe no runga i teia tuanga angaanga nei; ka rava ua teia no te au rā tatakitai taau ka aaere e tae roa atu ki te openga o toou oraanga."
                },
                {
                    "number": 33,
                    "text": "E ka aue koe me tuku ua koe i teia au akoanga kia ngaro ke, ae, ka takoreia koe e taau au apinga."
                },
                {
                    "number": 34,
                    "text": "E oronga atu i tetai tuanga o taau apinga, ae, e tetai tuanga katoa o toou enua, e te katoatoaanga, mari ra ei tuanga no te tauturu i toou kopu tangata."
                },
                {
                    "number": 35,
                    "text": "E tutaki i te kaiou taau i papau ki te tangata nenei. E akaatea mai ia koe mei te tuikaaanga."
                },
                {
                    "number": 36,
                    "text": "E akaruke i toou ngutuare, mari ua ra kia anoano rava koe i te kite i toou kopu tangata;"
                },
                {
                    "number": 37,
                    "text": "E tuatua mataora ua atu ki te katoatoa rava; ae, e ako, e akamaroiroi, e akakite i te tuatuamou, ma te reo maata, ma te reo rekareka, i te kapikianga e—Hosana, hosana, kia akameitakiia te ingoa o te Atu ko te Atua!"
                },
                {
                    "number": 38,
                    "text": "E pure putuputu uatu rai, e ka riringi atu au i toku Vaerua ki rungaʼo ia koe, e akameitakianga maata tikai toou i reira—ae, e maata atu ïa i te au apinga nui taau ka rauka mai o te ao nei e pe atu ra."
                },
                {
                    "number": 39,
                    "text": "I na, ka rauka ainei ia koe kia tatau i teia ma te kore e rekareka maata e ma te akateitei i toou ngakau no te mataora?"
                },
                {
                    "number": 40,
                    "text": "Me kare, ka rauka ainei ia koe kia oro mamao aere mei te arataki matapo rai?"
                },
                {
                    "number": 41,
                    "text": "Me kare, ka rauka ainei ia koe kia akaaka e te maru, ma te akaaere tau ia koe i mua iaku? Ae, e aere mai kiaku nei toou Akaora. Amene."
                }
            ]
        },
        "/study/scriptures/dc-testament/dc/20": {
            "uri": "/study/scriptures/dc-testament/dc/20",
            "title": "Te Apiianga E Te Au Koreromotu 20",
            "data_type": "chapter",
            "chapter_name": "Tuanga 20",
            "chapter_summary": [
                "1–16, kua akapapu mai te Puka a Momoni i te tu tapu o te angaanga o te au rā i muri nei; 17–28, Ko te apiianga o te kapuaanga, te ingaanga, te tarangaara, e te bapetizoanga, kua akamouia; 29–37, Ko te au ture no te akaaereanga o te tataraara, te akatikaanga, te akatapuanga, e te bapetizoanga, kua tukuia mai; 38–67, Ko te au tuanga angaanga a te au ereta, te au taunga, te au puapii, e te au diakono, kua akamāramaia te reira; 68–74, Ko te tuanga angaanga a te au mema, te akameitakianga o te tamariki, te tu o te bapetizoanga kua eeuia mai; 75–84, Ko te nga pure no te oroa e te au ture no te akaaereanga i te au mema o te akonoanga, kua orongaia mai."
            ],
            "verses": [
                {
                    "number": 1,
                    "text": "Ko te tupuanga o te Akonoanga a te Mesia i teia au rā openga nei, ko te mataiti tai tauatini e varu anere e toru ngauru teia mei te taeanga mai o to tatou Atu ko te Akaora ia Iesu Mesia i te kopapa nei, e kua akatumuia oki ma te akatinamouia kia tau oki ki te au ture o to tatou enua, na roto i te anoano e te au akaueanga a te Atua, i te marama ā, i te ono o te rā i te marama ia Aperira—"
                },
                {
                    "number": 2,
                    "text": "E kua orongaia atu te reira au akaueanga kia Iosepha Timeti, Tamaiti, ko tei kapikiia e te Atua, e tei akataongaia ei aposetolo na Iesu Mesia, kia riro oki e koia te ereta mua o teia akonoanga;"
                },
                {
                    "number": 3,
                    "text": "E kia Oliver Cowdery oki tei kapiki katoa ia rai aia e te Atua, ei aposetolo na Iesu Mesia, kia riro oki e koia te rua o te ereta o teia akonoanga, e kua akataongaia oki i raro ake i tona rima;"
                },
                {
                    "number": 4,
                    "text": "Kua tupu oki teia kia tau ki te aroa ua o to tatou Atu ko te Akaora ko Iesu Mesia, e tei aia oki te kakā katoatoa, i teianei e tuatau uatu. Amene."
                },
                {
                    "number": 5,
                    "text": "I muri ake i akakiteia mai ei ki teia ereta mua e kua rauka iaia te akakoreanga o tana au ara, kua taii akaou aia ki roto i te puapinga kore o te ao nei;"
                },
                {
                    "number": 6,
                    "text": "I na ra, i muri ake i te tataraaraanga, e te taakaakaanga iaia ma te tika tikai, na roto i te akarongo, kua matuapuru te Atua iaia na roto i tetai angela tapu, e mei te uira rai tona tu, e ko tona kakau e tiamā tikai te reira e te teatea atu i te au mea teatea katoatoa;"
                },
                {
                    "number": 7,
                    "text": "E kua oronga atu kiaia i te au akaueanga tei riro ei akanauru iaia;"
                },
                {
                    "number": 8,
                    "text": "E kua oronga mai i te mana kiaia mei runga mai, i te au mea tei akonokonoia takere i mua ake, no te akaurianga i te Puka a Momoni;"
                },
                {
                    "number": 9,
                    "text": "Tei roto oki i reira tetai akapapaanga o tetai iti tangata tei topa, e ko te kīanga o te evangelia a Iesu Mesia ki te Etene e te ngati Iuda katoa;"
                },
                {
                    "number": 10,
                    "text": "Ko tei orongaia mai na roto i te akauruanga, e kua akatinamouia oki ki etai ke na roto i te matuapuruanga angela, e na ratou oki i akakite ki to te ao nei—"
                },
                {
                    "number": 11,
                    "text": "I te akapapuanga atu ki to te ao nei e kua tika te au irava tapu nei, e ka akauru mai rai oki te Atua i te tangata e ma te kapiki ia ratou ki tana angaanga tapu i roto i teia tuatau e teia uki nei, e pera katoa i te au uki tangata i taito;"
                },
                {
                    "number": 12,
                    "text": "E na teia mataara e akaari mai ei aia e okotai rai o te Atua tu, i nanai, i teia rā, e tuatau uatu. Amene."
                },
                {
                    "number": 13,
                    "text": "No reira, e maata oki te au kite, e na ratou oki e akava i to te ao nei, e pera katoa i to muringake me kite ake ratou i teia angaanga."
                },
                {
                    "number": 14,
                    "text": "E ko tei ariki i te reira na roto i te akarongo, e ma te angaanga i te tuatua-tika, ka rauka ia ratou te korona o te ora mutukore;"
                },
                {
                    "number": 15,
                    "text": "I na ra, ko tei akaketaketa i to ratou ngakau ma te kore e irinaki, e ma te patoi atu i te reira, ka riro te reira ei akaapa ia ratou—"
                },
                {
                    "number": 16,
                    "text": "No te mea na te Atu oki ko te Atua i tuatua mai i te reira; e ko matou, ko te au ereta o te akonoanga, kua akarongo matou e te akakite papu nei matou i te kite o te tuatua a te Ariki Teitei i te rangi, tei aia te kakā e tuatau e tuatau uatu. Amene."
                },
                {
                    "number": 17,
                    "text": "Na roto i teia au mea e kite ei matou e e Atua tetai i te ao ra, e openga kore e te mutukore, mei tupua roa mai e tuatau uatu, e Atua akatuke kore ïa, tei anga i te rangi e te enua nei, e te au mea katoatoa i roto ra;"
                },
                {
                    "number": 18,
                    "text": "E kua anga aia i te tangata, te tane e te vaine, ki tona tu tikai, e i anga aia ia raua kia aite ki tona uaorai tu;"
                },
                {
                    "number": 19,
                    "text": "E kua oronga atu i te au akaueanga kia raua kia inangaro iaia ma te tavini iaia, te Atua ora okotai e te tika, e koia anake ta raua ka akamori."
                },
                {
                    "number": 20,
                    "text": "I na ra, na roto i te aatianga i teia au ture tapu nei, kua riro mai i reira te tangata nei ei aronga anoano kopapa e te akamori diabolo, e kua inga ïa."
                },
                {
                    "number": 21,
                    "text": "No reira, kua oronga mai te Atua Mana Katoatoa i tana Tamaiti Anau Tai, mei tei tataia oki i roto i te irava tapu tei orongaia mai e ïa."
                },
                {
                    "number": 22,
                    "text": "Kua akakoromaki aia i te au timataanga, i na ra, kare rava aia i ariu uatu kia ratou."
                },
                {
                    "number": 23,
                    "text": "Kua akasatauroia aia, kua mate, e kua tu akaou mai i te toru o te rā;"
                },
                {
                    "number": 24,
                    "text": "E kua oki atu ki te rangi, kia noo ki te rima katau o te Metua, kia tutara ma te mana katoatoa kia tau ki te anoano o te Metua;"
                },
                {
                    "number": 25,
                    "text": "E ko ratou ravarai te ka irinaki e ka bapetizoia na roto i tona ingoa tapu, e vai akarongo uatu e tae uatu ki te openga, ka ora ïa—"
                },
                {
                    "number": 26,
                    "text": "Kare oki e ko ratou anake ua tei irinaki i muri ake i te tuatau i i aere mai ei aia i rotopu tikai i te au tuatau, mari ra ko te aronga katoatoa mei muatangana mai, koia oki ko ratou katoa i mua ake i tona aerenga mai, tei irinaki ki te au tuatua a te au peroveta tapu, tei tuatua i tei akauruia e te orongaanga o te Vaerua Tapu, ko tei akapapu meitaki mai iaia i te au mea katoatoa, ka rauka ïa te ora mutukore,"
                },
                {
                    "number": 27,
                    "text": "E pera katoa ki te ka aru mai i muringake, ko te ka irinaki i roto i te au orongaanga aroa e te au kapikianga a te Atua na roto i te Vaerua Tapu, ko tei akakite mai i te tuatua o te Metua e te Tamaiti;"
                },
                {
                    "number": 28,
                    "text": "Ko te Metua oki, te Tamaiti, e te Vaerua Tapu e okotai oki ïa Atua, te openga kore e te mutukore, e kare e opengaanga. Amene."
                },
                {
                    "number": 29,
                    "text": "E kua kite oki matou e ka tataraara te au tangata katoatoa e ka irinaki ki te ingoa o Iesu Mesia e tikaʼi ma te akamori i te Metua na roto i tona ingoa, e vai akarongo uatu rai ki tona ra ingoa e tae ki te openga, e me kare, kare ratou e ora i roto i te basileia o te Atua."
                },
                {
                    "number": 30,
                    "text": "E kua kite oki matou e ko te akatikaanga na roto mai i te aroa ua o to tatou Atu ko te Akaora ko Iesu Mesia, e mea tika te reira e te tarevakē kore;"
                },
                {
                    "number": 31,
                    "text": "E kua kite katoa oki matou e, ko te akatapuanga na roto i te aroa ua o to tatou Atu ko te Akaora ko Iesu Mesia, e tika oki te reira e te tarevakē kore, ki te katoatoa rava tei inangaro e tei tavini i te Atua ma to ratou maroiroi katoa, te manako, e te ririnui."
                },
                {
                    "number": 32,
                    "text": "I na ra, ka rauka i te tangata kia aere ke mei te aroa ua e ka aere ke mei te Atua ora;"
                },
                {
                    "number": 33,
                    "text": "No reira, kia matakite te akonoanga ma te pure putuputu uatu rai kia kore ratou e topa ki roto i te au timataanga;"
                },
                {
                    "number": 34,
                    "text": "Ae, e pera katoa, kia matakite katoa rai tei akatapuia."
                },
                {
                    "number": 35,
                    "text": "Te kite nei matou e e tika teia au mea nei, kia tau oki ki te au eeuanga a Ioane, kare e tuatua ke e kapiti iatu, me kore ra, e kiriti ke iatu mei te totou anga o tana puka, te au irava tapu, me kore ra te au eeuanga a te Atua te ka tae mai a muri ake na roto i te orongaanga e te mana o te Vaerua Tapu, te reo o te Atua, me kare ra te matuapuruanga o te au angela."
                },
                {
                    "number": 36,
                    "text": "E kua tuatua mai oki te Atu ko te Atua; kia orongaia te akangateitei, te mana e te kakā ki tona ingoa tapu, i teianei e tuatau uatu. Amene."
                },
                {
                    "number": 37,
                    "text": "E teianei, ko te akaueanga ki te akonoanga no runga i te ravenga o te bapetizoanga—Ko te aronga katoatoa tei taakaaka ia ratou ki mua i te Atua, e tei anoano kia bapetizoia, e kua aere mai ratou ki mua ma te ati ngakau e te vaerua maru, ei akapapu i mua i te akonoanga e kua tataraara tikai ratou i ta ratou au ara katoatoa, e te inangaro nei oki ratou i te tuku ki rungaʼo ia ratou i te ingoa o Iesu Mesia, ma te inangaro kia kauraro iaia e tae uatu ki te openga, e kua akakite mai tikai oki ratou na roto i ta ratou angaanga e kua rauka ia ratou te Vaerua o te Mesia i te akakoreanga i ta ratou au ara, ka arikiia na roto i te bapetizoanga ki roto i tana akonoanga."
                },
                {
                    "number": 38,
                    "text": "Te tuanga angaanga a te au ereta, taunga, puapii, diakono, e te au mema o te akonoanga a te Mesia—Ko te aposetolo e ereta aia, e ko tona kapikianga ïa kia bapetizo;"
                },
                {
                    "number": 39,
                    "text": "E kia akataonga katoa i tetai au ereta, taunga, puapii e te diakono;"
                },
                {
                    "number": 40,
                    "text": "E kia akameitaki i te varaoa e te uaina—ko te akaraanga i te kopapa e te toto o te Mesia—"
                },
                {
                    "number": 41,
                    "text": "E kia akatinamou katoa i tei bapetizoia ki roto i te akonoanga, na roto i te tukuanga rima no te bapetizoanga ki te aʼi e te Vaerua Tapu, kia tau ki te au irava tapu;"
                },
                {
                    "number": 42,
                    "text": "E kia apii atu, kia akamārama, kia akamaroiroi, kia bapetizo, e kia tiaki katoa i te akonoanga;"
                },
                {
                    "number": 43,
                    "text": "E kia akatinamou i te akonoanga na roto i te tukuanga rima, e te orongaanga o te Vaerua Tapu;"
                },
                {
                    "number": 44,
                    "text": "E kia akaaere i te au uipaanga katoatoa."
                },
                {
                    "number": 45,
                    "text": "Ka akaaere te au ereta i te au uipaanga, mei tei aratakiia e te Vaerua Tapu, kia tau ki te au akaueanga e te au eeuanga a te Atua."
                },
                {
                    "number": 46,
                    "text": "Ko te tuanga angaanga a te taunga, koia oki, kia tutu aere, kia apii, kia akamārama, kia akamaroiroi, e kia bapetizo, e kia akameitaki katoa i te oroa,"
                },
                {
                    "number": 47,
                    "text": "E kia atoro atu i te ngutuare o te au mema tatakitai, e ma te akamaroiroi ia ratou kia pure muna e ma te reo maata, e kia rave katoa i te au tuanga angaanga katoatoa a te kopu tangata."
                },
                {
                    "number": 48,
                    "text": "E ka rauka katoa oki iaia i te akataonga i tetai au taunga, puapii, e te diakono."
                },
                {
                    "number": 49,
                    "text": "E tei aia te akaaere i te uipaanga me kare e ereta i reira;"
                },
                {
                    "number": 50,
                    "text": "I na ra, me e ereta tetai i reira, ka ako ua aia, ka apii, ka akamārama, ka akamaroiroi, e ka bapetizo atu,"
                },
                {
                    "number": 51,
                    "text": "E kia atoro atu i te ngutuare o te au mema tatakitai, e ma te akamaroiroi ia ratou kia pure muna e ma te reo maata, e kia rave katoa i te au tuanga angaanga katoatoa a te kopu tangata."
                },
                {
                    "number": 52,
                    "text": "Ka tauturu oki te taunga i te ereta i roto i teia au angaanga katoatoa me ka inangaroia."
                },
                {
                    "number": 53,
                    "text": "Ko te tuanga angaanga a te puapii, koia oki, kia tiaki ua rai i te akonoanga, ma te noo kia ratou e te akamaroiroi atu ia ratou;"
                },
                {
                    "number": 54,
                    "text": "E kia akara katoa e kare e tarevakē i roto te akonoanga, e kare te kinokino tetai ki tetai, e kare te pikikaa, te urutoe, e kare oki te tuatua kino katoa;"
                },
                {
                    "number": 55,
                    "text": "E kia akara katoa e te uipaanga putuputu ra te akonoanga, e kia akara katoa e te rave ra te au mema ravarai i ta ratou tuanga angaanga."
                },
                {
                    "number": 56,
                    "text": "E nana oki e akaaere i te uipaanga me kare te ereta e te taunga i tae mai—"
                },
                {
                    "number": 57,
                    "text": "E ka tauturu putuputu oki te au diakono iaia i roto i tana au tuanga angaanga o te akonoanga, me ka inangaroia."
                },
                {
                    "number": 58,
                    "text": "Kare ra o te au puapii, me kore ra, te au diakono tikaanga kia bapetizo, kia akameitaki i te oroa, me kare, kia rave i te tukuanga rima;"
                },
                {
                    "number": 59,
                    "text": "I na ra, ka ako oki ratou ma te akamārama, te akamaroiroi atu, e te apii atu ma te pati katoa atu ki te katoatoa rava kia aere mai ki te Mesia."
                },
                {
                    "number": 60,
                    "text": "Ko te au ereta, te au taunga, te au puapii, me kore ra te au diakono, ka akataongaia ratou kia tau ki te orongaanga e te kapikianga a te Atua kiaia; e ka akataongaia aia e te mana o te Vaerua Tapu tei vai ki roto i te tangata tei akataonga iaia."
                },
                {
                    "number": 61,
                    "text": "Ko te au ereta o teia akonoanga a te Mesia, ka aravei ratou i roto i tetai uipaanga maata e tai taime i roto i te au marama e toru, e me kore ra mei tetai tuatau ki tetai tuatau, e na te uipaanga maata e akaaere, me kore ra e akataka;"
                },
                {
                    "number": 62,
                    "text": "Ko te reira au uipaanga maata oki, ka rave i te angaanga a te akonoanga tei tau kia raveia i te reira taime."
                },
                {
                    "number": 63,
                    "text": "Ka rauka oki i te au ereta to ratou akatikaanga mei tetai atu au ereta e tikaʼi, na roto i te voutianga a te akonoanga i piri ana ratou, e me kore ra no roto mai i te au uipaanga maata."
                },
                {
                    "number": 64,
                    "text": "Ko tetai uatu taunga, puapii, me kore ra diakono tei akataongaia e te taunga, ka rave ratou i tetai pepa akapapu mei ko mai iaia i taua taime, e ko taua pepa akapapuanga ra, me orongaia atu ki te ereta, ka rauka i reira iaia te akatikaanga, te ka akatika iaia kia rave i te au tuanga angaanga o tona kapikianga, me kore ra ka rauka mai ïa iaia mei roto mai i tetai uipaanga maata."
                },
                {
                    "number": 65,
                    "text": "Kare rava e tangata e akataongaia ki tetai taonga i roto i teia akonoanga, me e manga rai tetai tei akatumu takere ia, e ma te kare e voutianga a te akonoanga;"
                },
                {
                    "number": 66,
                    "text": "I na ra, ko te au ereta akaaere, te au episekopo teretere aere, te au konitara teitei, te au taunga teitei, e te au ereta, e tikaanga to ratou kia akataonga, mei te mea e kare e manga o te akonoanga kia rave i tetai voutianga."
                },
                {
                    "number": 67,
                    "text": "Ko te au peresideni o te au kautaunga teitei (me kore, e ereta akaaere), te episekopo, te konitara teitei, e te taunga teitei, ka akataongaia ratou na roto i te akaaereanga a te pupu konitara teitei, e me kore ra na roto i te uipaanga maata."
                },
                {
                    "number": 68,
                    "text": "Te tuanga angaanga a te au mema i muri ake i to ratou arikiangaia na roto i te bapetizoanga.—Ko te au ereta, me kore ra ko te au taunga, kia rava to ratou taime ei akamārama atu kia ratou i te au mea katoatoa no runga i te akonoanga a te Mesia, kia marama mai ei ratou, i mua ake ka kai ei ratou i te oroa e ka akatinamouiaʼi na roto i te tukuanga rima a te au ereta, mako tau ei te raveangaia o te au mea katoatoa."
                },
                {
                    "number": 69,
                    "text": "E ka akaari oki te au mema ki mua i te akonoanga, e ki mua katoa i te au ereta, na roto i to ratou aereanga e te tuatuaanga mei te Atua rai, e kua tau ratou no te reira, e kia vai oki te au angaanga e te akarongo kia tau ki te au irava tapu—i te aereanga ma te tapu tikai ki mua i te Atu."
                },
                {
                    "number": 70,
                    "text": "Ko te au mema katoatoa o te akonoanga a te Mesia me e tamariki ta ratou, kia apai atu ia ratou ki mua i te au ereta o te akonoanga, e ka tuku oki ratou i to ratou rima ki rungaʼo ia ratou na roto i te ingoa o Iesu Mesia, e ma te akameitaki atu ia ratou na roto i tona ingoa."
                },
                {
                    "number": 71,
                    "text": "Kare rava e tangata e arikiia ki roto i te akonoanga a te Mesia, mari ua ra kua tae tona mataiti no te bapetizo i mua i te Atua, e ka rauka kia tataraara."
                },
                {
                    "number": 72,
                    "text": "Ko teia te ravenga tikai o te bapetizoanga te ka raveia kia ratou katoatoa te ka tataraara—"
                },
                {
                    "number": 73,
                    "text": "Ko te tangata tei kapikiia e te Atua e e mana tona no ko mai ia Iesu Mesia kia bapetizo atu, ka eke raua ko te tangata te ka bapetizoia ki roto i te vai, e ka na ko aia ma te kapiki i tona ingoa e: Kua akamanaia au e Iesu Mesia e te bapetizo nei au ia koe na roto i te ingoa o te Metua, e no te Tamaiti, e no te Vaerua Tapu. Amene."
                },
                {
                    "number": 74,
                    "text": "I reira aia ka taruku atu ei iaia ki roto i te vai, e ka tu mai ei ki runga mei raro mai i te vai."
                },
                {
                    "number": 75,
                    "text": "E mea tau rava oki kia aravei putuputu te akonoanga kia kai i te varaoa ma te inu katoa i te uaina ei akamaaraanga i te Atu ko Iesu;"
                },
                {
                    "number": 76,
                    "text": "E na te ereta, me kore ra na te taunga, e akameitaki i te reira; mei teia te tu tana ka rave—ka tuturi aia ma te akonoanga e ka pati ei ki te Metua na roto i te pure akaaka i te na ko anga e:"
                },
                {
                    "number": 77,
                    "text": "E te Atua, e te Metua Mutukore, te pati atu nei matou kia koe na roto i te ingoa o taau Tamaiti ko Iesu Mesia, kia akameitaki, e kia akatapu mai i teia varaoa nei, no te au vaerua o te aronga katoa te ka rave i te reira, kia kai ratou, ei akamaaraanga i te kopapa o taau Tamaiti, e kia akakite atu ratou kia koe, e te Atua e te Metua Mutukore, e te akatika nei ratou i te tuku mai ki rungaʼo ia ratou i te ingoa o taau Tamaiti, ma te akamaara ua atu rai iaia, ma te akono i tana au akaueanga, tana i tuku mai kia ratou, kia noo ua mai rai tona Vaerua ia ratou. Amene."
                },
                {
                    "number": 78,
                    "text": "Ko te tu o te raveanga o te uaina—ka rave aia i te kapu ma te na ko anga e:"
                },
                {
                    "number": 79,
                    "text": "E te Atua, e te Metua Mutukore, te pati atu nei matou kia koe, na roto i te ingoa o taau Tamaiti ko Iesu Mesia, kia akameitaki e kia akatapu mai i teia uaina nei no te au vaerua o te aronga katoa te ka inu i te reira, e kia rave ratou i te reira, ei akamaaraanga i te toto o taau Tamaiti tei maringi mai no ratou, e kia akakite ratou kia koe, e te Atua e te Metua Mutukore, e te akamaara ua atu rai ratou iaia, e kia noo ua mai rai tona Vaerua ia ratou. Amene."
                },
                {
                    "number": 80,
                    "text": "Kia aati tetai mema i te ture o te Akonoanga a te Mesia, me kore ra kia rokoia e te apa, ka raveia mei ta te au irava tapu i akakite mai."
                },
                {
                    "number": 81,
                    "text": "Ko te tuanga angaanga a te au manga, i roto i te akonoanga a te Mesia, koia oki, kia tono tetai o to ratou au puapii ki te au uipaanga maata e raveia e te au ereta o te akonoanga,"
                },
                {
                    "number": 82,
                    "text": "Ma tetai akapapaanga ingoa o te au mema tei kapiti mai ki te akonoanga mei te uipaanga mai i topa; e me kore ra na tetai taunga e apai mai; kia akonoia tetai akapapaanga ingoa tika tikai o te akonoanga katoatoa ki roto i te puka e tetai ereta, e na te au ereta e iki iaia mei tetai tuatau ki tetai tuatau;"
                },
                {
                    "number": 83,
                    "text": "E pera katoa, me kua oparaia tetai mei te akonoanga, kia tangaro ke ia to ratou ingoa mei roto i te puka ingoa o te akonoanga."
                },
                {
                    "number": 84,
                    "text": "Ko te au mema katoatoa ka aere atu ratou ki tetai ngai ke noo ei, e me ka aere atu ratou ki te pure e kare te tangata o reira i kite ia ratou, ka apai ratou i tetai pepa akapapuanga e e au mema tinamou ratou e te turanga meitaki, e ko teia pepa nei kia tainaia e tetai uatu ereta me kore ra te taunga, e me kua kite meitaki teia ereta me kare taunga, i teia mema, me kore ra kia tainaia e te au puapii me kore ra te au diakono o te akonoanga."
                }
            ]
        },
        "/study/scriptures/dc-testament/dc/21": {
            "uri": "/study/scriptures/dc-testament/dc/21",
            "title": "Te Apiianga E Te Au Koreromotu 21",
            "data_type": "chapter",
            "chapter_name": "Tuanga 21",
            "chapter_summary": [
                "1–3, Kua kapikiia a Iosepha Timeti ei akara, ei akauri reo, ei peroveta, ei aposetolo, e ei ereta; 4–8, Na tona reo e arataki i te akakoroanga o Ziona; 9–12, Ka irinaki te aronga tapu i tana au tuatua iaia e tuatua ra na roto i te Akapumaana."
            ],
            "verses": [
                {
                    "number": 1,
                    "text": "I na, ka akonoia tetai akapapaanga tuatua i rotopu ia kotou; e i roto i reira ka kapikiia koe e e akara, e tangata akauri reo, e peroveta, e aposetolo na Iesu Mesia, e ereta no te akonoanga na roto i te tika a te Metua Atua, e te aroa ua a toou Atu ko Iesu Mesia,"
                },
                {
                    "number": 2,
                    "text": "Ko tei akauruia mai e te Vaerua Tapu kia akamouia te tango, e kia akatuia oki ki te akarongo mou tikai."
                },
                {
                    "number": 3,
                    "text": "Ko te akonoanga tei akatumuia e tei akatinamouia i te mataiti o to kotou Atu, e tai ngauru ma varu anere e toru ngauru, i te ā o te marama, e i te rā ono o te marama tei karangaia ko Aperira."
                },
                {
                    "number": 4,
                    "text": "No reira, ko te akonoanga, e akarongo atu kotou ki tana au tuatua katoatoa ma te au akaueanga tana ka oronga mai kia kotou kia tae mai te reira kiaia, i te aerenga tapu mai ki mua iaku;"
                },
                {
                    "number": 5,
                    "text": "E ko tana tuatua taau ka ariki, mei te mea e no roto mai i toku uaorai vaa, ma te akakoromaki e te akarongo."
                },
                {
                    "number": 6,
                    "text": "E me raveia teia au mea nei, kare i reira te au ngutupa o ade e autu ki rungaʼo ia koe; ae, e ka apai ke oki te Atu ko te Atua i te mana o te poiri mei mua atu ia koe, e ka akakeu i te rangi kia ngaueue no toou ra meitaki, e no te kakā o tona ra ingoa."
                },
                {
                    "number": 7,
                    "text": "Te tuatua maira oki te Atu ko te Atua: Koia, ko taku i akanauru ei akatupu i te akakoroanga o Ziona na roto i te mana ririnui ei meitaki, e ko tona maroiroi kua kite oki au, e ko tana au pure kua akarongo au."
                },
                {
                    "number": 8,
                    "text": "Ae, ko tana aueanga no Ziona kua kite oki au, e ka akaue au iaia kia kore e mii akaou nona; no te mea kua tae mai oki te au rā mataora ki te akakoreanga o tana au ara, e te akairianga mai o taku au akameitakianga ki runga i tana au angaanga."
                },
                {
                    "number": 9,
                    "text": "E, i na, ka akameitaki au i te au tangata angaanga pouroa i roto i taku kainga vine, ki tetai akameitakianga ririnui tikai, e ka irinaki oki ratou ki tana au tuatua, ko tei orongaia kiaia na roto iaku e te Akapumaana, ko tei akakite mai e kua akasatauroia a Iesu e te au tangata rave ara no te au ara a to teianei ao, ae, no te akakoreanga ara o te atingakau."
                },
                {
                    "number": 10,
                    "text": "No reira, kua tika iaku kia akataongaia aia e koe, ko taku aposetolo ko Oliver Cowdery;"
                },
                {
                    "number": 11,
                    "text": "E angaanga oroa teia kia koe, kia riro koe ei ereta i raro ake i tona rima, e koia te mua ia koe, e kia riro oki koe ei ereta no teia akonoanga a te Mesia, ko tei tapaia ki toku ingoa—"
                },
                {
                    "number": 12,
                    "text": "E ko te tangata ako mua koe o teia akonoanga no te akonoanga, e ki mua katoa i te ao nei, e ki mua katoa i te au Etene; e te tuatua mai nei te Atu ko te Atua, Ae oki! ki te ngati Iuda katoa. Amene."
                }
            ]
        },
        "/study/scriptures/dc-testament/dc/22": {
            "uri": "/study/scriptures/dc-testament/dc/22",
            "title": "Te Apiianga E Te Au Koreromotu 22",
            "data_type": "chapter",
            "chapter_name": "Tuanga 22",
            "chapter_summary": [
                "1, E koreromotu ou e te mutukore te bapetizoanga; 2–4; Ka inangaro tika ia te bapetizoanga i akamanaia."
            ],
            "verses": [
                {
                    "number": 1,
                    "text": "I na, te karanga atu nei au kia kotou e ko te au koreromotu taito, kua akariro au kia apaina ke ia atu na roto i teia au mea nei; e e koreromotu ou teia e te mutukore, ko tei vai ana mei muatangana mai."
                },
                {
                    "number": 2,
                    "text": "No reira, noatu e ka bapetizoia te tangata e tai anere taime, kare rava te reira e riro ei puapinga kiaia, no te mea kare rava koe e o na te ngutupa tika na roto i te ture a Mose, e kare na roto i taau au angaanga puapinga kore."
                },
                {
                    "number": 3,
                    "text": "E no ta kotou angaanga puapinga kore i akariro atu ei au i teia koreromotu openga e pera katoa i teia akonoanga kia akatupuia kiaku, mei te tuatau taito rai."
                },
                {
                    "number": 4,
                    "text": "No reira, e tomo kotou na te ngutupa, mei taku i akaue atu, e auraka e kimi i te ako atu i te Atua. Amene."
                }
            ]
        },
        "/study/scriptures/dc-testament/dc/23": {
            "uri": "/study/scriptures/dc-testament/dc/23",
            "title": "Te Apiianga E Te Au Koreromotu 23",
            "data_type": "chapter",
            "chapter_name": "Tuanga 23",
            "chapter_summary": [
                "1–7, Kua kapikiia teia au pipi mua kia tutu, kia ako, e kia akamaroiroi i te Akonoanga."
            ],
            "verses": [
                {
                    "number": 1,
                    "text": "I na, te tuatua atu nei au kia koe, e Oliver, i tetai manga tuatua poto. I na, kua akameitakiia koe, e kare koe e akaapaia. I na ra, kia matakite i te tu ngakau parau, ko te rokoia aea koe e te timataanga."
                },
                {
                    "number": 2,
                    "text": "E akakite i toou kapikiangaia ki te akonoanga, e ki mua katoa i te ao nei, e ka tuera oki toou ngakau i te ako atu i te tuatuamou i teianei e e tuatau uatu. Amene."
                },
                {
                    "number": 3,
                    "text": "I na, te tuatua atu nei au kia koe, e Hyrum, i tetai au tuatua, kare katoa oki koe e akaapaia, e kua tuera toou ngakau, e kua mataratara toou arero; e ko toou kapikianga ko te akoanga atu, e te akamaroiroi uatu anga rai i te akonoanga. No reira ko taau tuanga angaanga teia no te akonoanga e tuatau uatu, e no toou kopu tangata oki i peraʼi. Amene."
                },
                {
                    "number": 4,
                    "text": "I na, te tuatua atu nei au i tetai manga tuatua kia koe, e Samuel; kare katoa oou akaapaanga, e ko toou kapikianga ko te akoanga atu, e te akamaroiroi anga i te akonoanga; e kare ake rai koe i kapikiia ake kia ako atu ki mua i to te ao nei. Amene."
                },
                {
                    "number": 5,
                    "text": "I na, te tuatua atu nei au i tetai manga tuatua kia koe, e Iosepha; kare katoa koe e akaapaia, e ko toou kapikianga katoa ko te akoanga atu ma te akamaroiroianga i te akonoanga; e ko taau tuanga angaanga teia i teianei e e tuatau uatu. Amene."
                },
                {
                    "number": 6,
                    "text": "I na, te akakite atu nei au kia koe, e Joseph Knight, na roto i teia au tuatua nei, kia rave koe i taau satauro e tikaʼi e kia pure koe ma te reo maata ki mua i to te ao nei, e ma te pure muna katoa, e pera katoa ki roto i toou kopu tangata, e ki rotopu i toou au taeake, e ki roto i te au ngai katoatoa."
                },
                {
                    "number": 7,
                    "text": "E, i na, ko taau tuanga angaanga teia kia piri atu ki te akonoanga tika, e kia oronga atu i toou reo no te akoanga i te au taime ravarai, kia rauka oki ia koe te tutaki o te rave angaanga. Amene."
                }
            ]
        },
        "/study/scriptures/dc-testament/dc/24": {
            "uri": "/study/scriptures/dc-testament/dc/24",
            "title": "Te Apiianga E Te Au Koreromotu 24",
            "data_type": "chapter",
            "chapter_name": "Tuanga 24",
            "chapter_summary": [
                "1–9, Kua kapikiia a Iosepha Timeti kia akauri, kia tutu, e kia akamārama i te au irava tapu; 10–12, Kua kapikiia a Oliver Cowdery kia tutu i te evangelia; 13–19, Kua eeuia mai te ture no runga i te au semeio, te taumaaanga, te ruruanga i te repo i runga i te vaevae o tetai, e ma te aereanga kare e pute moni, me kore ra e pute manga."
            ],
            "verses": [
                {
                    "number": 1,
                    "text": "I na, kua kapikiia koe e kua ikiia ei tata i te Puka a Momoni, e ki taku angaanga tapu katoa; e kua akatu katoa mai oki au ia koe ki runga mei roto mai i toou au manamanata, e kua ako atu oki ia koe, e kua matara mai oki koe mei roto mai i toou au enemi, e kua matara mai oki koe mei roto mai i te mana o Satani e mei te poiri katoa!"
                },
                {
                    "number": 2,
                    "text": "Kareka ra, kare oki aau kotoeanga i roto i taau au aatianga ture; kareka ra, e aere i toou aereanga e auraka e ara akaou."
                },
                {
                    "number": 3,
                    "text": "E akamaata atu i te angaanga o toou taonga; e i muri ake i toou ruruanga i te ua ki toou kainga e kua meitaki te reira, e aere viviki atu ki te akonoanga i Colesville, i Fayette, e i Manchester, e na ratou e tauturu mai ia koe; e ka akameitaki atu au ia ratou i te pae vaerua e te pae kopapa katoa;"
                },
                {
                    "number": 4,
                    "text": "I na ra, me kare ratou e ariki mai ia koe, ka tuku atu au i tetai taumaaanga ki rungaʼo ia ratou e kare i te akameitakianga."
                },
                {
                    "number": 5,
                    "text": "E ka kapiki putuputu ua atu rai koe ki te Atua na roto i toku nei ingoa, e ma te tata katoa i te au mea te ka orongaia atu kia koe e te Akapumaana, e te akamārama katoa anga i te au irava tapu katoatoa ki te akonoanga."
                },
                {
                    "number": 6,
                    "text": "E ka orongaia atu oki kia koe i taua taime rai i taau ka tuatua e taau katoa ka tata, e ka akarongo mai oki ratou i te reira, me kore ra, ka tono atu au i tetai taumaaanga kia ratou, e kare oki i te akameitakianga."
                },
                {
                    "number": 7,
                    "text": "E ka oronga oki koe i taau au angaanga katoatoa no Ziona; e na roto i teia e raukaʼi ia koe te maroiroi."
                },
                {
                    "number": 8,
                    "text": "Kia akakoromaki i roto i te taime manamanata, e manganui oki te reira te ka tae kia koe; i na ra e akakoromaki i te reira, no te mea tei vaitata ua rai au ia koe e tae uatu ki te openga o toou au puke rā."
                },
                {
                    "number": 9,
                    "text": "E i te angaanga o te pae kopapa kare oou maroiroi, kare e ko toou kapikianga ïa. Kia akamaata koe i te angaanga i kapikiiaʼi koe ki toou taonga, e kia akamārama i te au irava tapu katoatoa, e ma te rave uatu rai i te tukuanga rima e te akatinamouanga i te au akonoanga."
                },
                {
                    "number": 10,
                    "text": "E ka rave uatu rai oki toou taeake ko Oliver i te akakite atu i toku ingoa ki mua i to te ao nei, e pera katoa ki te akonoanga. Auraka aia e manako e ka rava tana tuatua noku nei; e i na, tei vaitata oki au iaia e tae uatu ki te openga."
                },
                {
                    "number": 11,
                    "text": "Ka rauka iaia te kakā na roto iaku, e auraka oki e nana anake ua, me i roto i te tu apikepike, me kore ra i roto i te tu maroiroi, me i roto i te tuikaaanga, me kore ra i te au;"
                },
                {
                    "number": 12,
                    "text": "E i te au taime katoatoa, e i te au ngai katoatoa, ka amama aia i tona vaa, e ka akakite i taku evangelia mei te reo rai o te pu, i te po e te ao. E ka oronga au i te maroiroi kiaia, koia tei kore rava i kiteaia ana i rotopu i te tangata nei."
                },
                {
                    "number": 13,
                    "text": "Auraka e pati i te au semeio, mari ua kia akaue rava au ia koe, ko taau ka rave ua, ko te tuaru i te au diabolo, te akaoraanga i te maki, e te patoianga atu i te au ovi poitini, e te au poitini mate katoa;"
                },
                {
                    "number": 14,
                    "text": "E ko teia au mea nei, auraka rava koe e rave, mari ra kia patiia koe e te aronga tei anoano ia koe kia rave, kia tupu oki ta te au irava tapu; e ka rave oki koe kia tau ki tei tataia ra."
                },
                {
                    "number": 15,
                    "text": "E noatu eaa te ngai taau ka tomo atu, e kare ratou e ariki mai ia koe no toku nei ingoa, e akaruke koe i tetai taumaaanga ki reira e kare i te akameitakianga, na roto i te ruruanga i te repo o toou vaevae kia ratou ei kite, e ma te tamā i toou vaevae na te pae arataa."
                },
                {
                    "number": 16,
                    "text": "E ka tae akera e ko tetai uatu te ka tuku mai i to ratou rima ki rungaʼo ia koe ma te riri, e akaue atu koe kia tamateia na roto i toku nei ingoa; e, i na, ka tamate au ia ratou kia tau ki taau au tuatua, i roto i te tuatau tei tau iaku."
                },
                {
                    "number": 17,
                    "text": "E ko te ka aru atu ia koe ki te ture, ka taumaaia aia e te ture."
                },
                {
                    "number": 18,
                    "text": "Auraka rava koe e apai i tetai pute moni me kore te pute manga, auraka katoa nga tokotoko, e auraka katoa te pereue e rua, no te mea ka oronga atu te akonoanga i te reira taime i taau i anoano no te kai e no te kakau, no nga tamaka e te moni, e te pute manga."
                },
                {
                    "number": 19,
                    "text": "Kua kapikiia oki koe kia topetope i taku kainga vine ma te pakotianga ririnui, ae, no te taime openga; e pera katoa ko te aronga pouroa taau i akataonga, e ka rave katoa oki ratou kia tau ki teia akaraanga. Amene."
                }
            ]
        },
        "/study/scriptures/dc-testament/dc/25": {
            "uri": "/study/scriptures/dc-testament/dc/25",
            "title": "Te Apiianga E Te Au Koreromotu 25",
            "data_type": "chapter",
            "chapter_name": "Tuanga 25",
            "chapter_summary": [
                "1–6, Ko Emma Smith, e vaine ikiia aia, tei kapikiia ei tauturu e ei akapumaana i tana tane; 7–11, Kua kapiki katoa ia aia kia tata, e kia akamārama i te irava tapu, e kia iki i tetai au imene; 12–14, Ko te imene a te aronga tuatua-tika, e pure ïa ki te Atua; 15–16, Ko te au apiianga o te kauraro i roto i teia eeuanga, ka puapinga te reira ki te katoatoa rava."
            ],
            "verses": [
                {
                    "number": 1,
                    "text": "E akarongo mai ki te reo o te Atu toou Atua, iaku e tuatua atu nei kia koe, e Emma Smith, taku tamaine; tika tikai oki taku e karanga atu kia koe, ko te au tangata katoatoa tei ariki i taku evangelia, e au tamaroa e e au tamaine ratou i roto i toku basileia."
                },
                {
                    "number": 2,
                    "text": "Te oronga atu nei au i teia eeuanga kia koe no taku i anoano; e me vai akarongo ua rai koe ma te aere mai i te tu tiamā ki mua iaku, ka paruru au i toou oraanga, e ka rauka ia koe tetai ipukarea i Ziona."
                },
                {
                    "number": 3,
                    "text": "I na, kua akakoreia taau au ara, e e vaine ikiia oki koe, e naku oki koe i kapiki."
                },
                {
                    "number": 4,
                    "text": "Auraka e koumuumu i te au mea taau i kore i kite ana, no te mea kua tapūia atu te reira mei ia koe e to te ao katoa nei, e ko te ravenga pakari teia i roto iaku nei no te tuatau ki mua."
                },
                {
                    "number": 5,
                    "text": "E ko te taonga i kapikiiaʼi koe, koia oki kia akapumaana i taku tavini ia Iosepha Timeti, Tamaiti, taau tane, i roto i tona au manamanata, na roto i te tuatua akapumaana, ma te vaerua maru tikai."
                },
                {
                    "number": 6,
                    "text": "E ka aru koe iaia i te tuatau e aere ei, e ka noo koe kiaia ei tangata tata nona, me kare atu e tangata ke ei tata nona, e ka tono oki au i taku tavini ia Oliver Cowdery ki te ngai taku ka tono."
                },
                {
                    "number": 7,
                    "text": "E ka akataongaia koe i raro ake i tona rima kia akamārama i te au irava tapu, e kia akamaroiroi katoa i te akonoanga, kia tau ki ta taku Vaerua ka oronga mai."
                },
                {
                    "number": 8,
                    "text": "E ka tuku oki aia i tona nga rima ki rungaʼo ia koe, e ka ariki koe i te Vaerua Tapu, e ka orongaia atu toou taime no te tataanga, e te apiianga kia maata uatu."
                },
                {
                    "number": 9,
                    "text": "E auraka oki koe e mataku, no te mea na taau tane koe e tauturu i roto i te akonoanga; no ratou oki tona kapikianga, e eeuia mai ei te au mea katoatoa kia ratou taku ka anoano, kia tau ki to ratou akarongo."
                },
                {
                    "number": 10,
                    "text": "E tika tikai taku e karanga atu kia koe, kia tuku ke atu koe i te au mea o te ao nei, e kia kimi i te au mea o tei meitaki atu."
                },
                {
                    "number": 11,
                    "text": "E ka oronga katoa ia mai kia koe, kia rave koe i tetai akaputuputuanga o te au imene tapu, me te ka orongaia atu kia koe, ei marekaanga kiaku, kia raveia oki ki roto i taku akonoanga."
                },
                {
                    "number": 12,
                    "text": "Kua rekareka oki toku vaerua i te imene no roto mai i te ngakau; e ko te imene a te aronga tuatua-tika, e pure ïa kiaku, e ka pauia mai na roto i te akameitakianga ki runga i to ratou upoko."
                },
                {
                    "number": 13,
                    "text": "No reira, e akateitei i toou ngakau ma te rekareka, e ma te mou piri atu ki te au koreromotu taau i papau."
                },
                {
                    "number": 14,
                    "text": "E aere uatu rai na roto i te vaerua maru, e kia matakite i te ngakau parau. Kia mataora toou vaerua i taau tane, e te kakā te ka tae mai ki rungaʼo iaia."
                },
                {
                    "number": 15,
                    "text": "E akono uatu rai i taku au akaueanga, e ka rauka ia koe te korona o te tuatua-tika. E me kare koe e rave i teia, kare koe e tae mai ki te ngai taku e noo nei."
                },
                {
                    "number": 16,
                    "text": "E tika, tika tikai taku e karanga atu kia koe, ko toku reo teia ki te katoatoa rava. Amene."
                }
            ]
        },
        "/study/scriptures/dc-testament/dc/26": {
            "uri": "/study/scriptures/dc-testament/dc/26",
            "title": "Te Apiianga E Te Au Koreromotu 26",
            "data_type": "chapter",
            "chapter_name": "Tuanga 26",
            "chapter_summary": [
                "1, Kua apiiia ratou kia tamou tikai i te au irava tapu, e kia tutu; 2, Kua akapapuia mai te ture o te manako o te katoatoa rava."
            ],
            "verses": [
                {
                    "number": 1,
                    "text": "I na, te karanga atu nei au kia kotou kia tuku kotou i to kotou taime ki te apiianga ma te tamouanga i te au irava tapu, e ki te tutuanga, e ki te akatinamouanga i te akonoanga i Colesville, e ma te raveanga i ta kotou angaanga i runga i te enua mei tei akaueia mai, kia oti roa ia kotou i te aere ki te pae opunga no te raveanga i te rua o te uipaanga maata; e ei reira ka akakiteiaʼi ta kotou ka rave."
                },
                {
                    "number": 2,
                    "text": "E ka raveia te au mea katoatoa na roto i te akatikaanga o te manako o te katoatoa i roto i te akonoanga, na roto i te pure maata e te akarongo, e kia rauka ia kotou te au mea katoatoa na roto i te akarongo. Amene."
                }
            ]
        },
        "/study/scriptures/dc-testament/dc/27": {
            "uri": "/study/scriptures/dc-testament/dc/27",
            "title": "Te Apiianga E Te Au Koreromotu 27",
            "data_type": "chapter",
            "chapter_name": "Tuanga 27",
            "chapter_summary": [
                "1–4, Kua akaariia mai te apinga ka kai ei i te kaianga o te oroa tapu; 5–14, Ko te Mesia e tona au tavini i roto i te au tuatau ravarai, ka kai ratou i te oroa tapu; 15–18, E aao i te rakei katoa o te Atua."
            ],
            "verses": [
                {
                    "number": 1,
                    "text": "E akarongo ki te reo o Iesu Mesia, toou Atu, e toou Atua, e toou Akaora, e tuatua ora oki tana e te mana maata."
                },
                {
                    "number": 2,
                    "text": "E, i na, te tuatua atu nei au kia koe, auraka e manamanata i ta kotou ka kai, e ta kotou ka inu me kai kotou i te oroa, me rave ra kotou i te reira ma te akara tinamou ki toku kakā—i te akamaaraanga ki taku Metua no toku kopapa tei akamoeia ki raro no kotou, e toku toto tei akamaringiia no te akakoreanga i ta kotou au ara."
                },
                {
                    "number": 3,
                    "text": "No reira, e akaueanga taku e oronga atu nei kia koe, e auraka rava kotou e oko mai i te uaina e tetai uatu vai kona a to kotou au enemi ra;"
                },
                {
                    "number": 4,
                    "text": "No reira, auraka rava koe e inu i tetai o teia au mea nei, mari ua ra ei mea ou tikai tei maaniia e kotou; ae, i roto i teia, te basileia o taku Metua te ka akatuia ki te enua nei."
                },
                {
                    "number": 5,
                    "text": "I na, e pakari teia i roto iaku; e no reira, auraka e umere, te vaitata mai nei oki te ora e inu ei tatou i te ua o te vine i te enua nei, e Moronai katoa oki, taku i tono atu kia koe kia eeu mai i te Puka a Momoni, tei roto i reira te kīanga o taku nei evangelia mutukore, e taku katoa oki i oronga mai i te au taviri o te papaanga o te rakau a Epharaima;"
                },
                {
                    "number": 6,
                    "text": "E pera katoa rai oki kia Elia, taku i oronga atu i te taviri no te akaokianga mai i te au mea katoatoa tei tuatuaia mai e te vaa o te au peroveta tapu katoatoa mei te akamataanga mai o te ao nei, no runga i te au rā openga;"
                },
                {
                    "number": 7,
                    "text": "E pera katoa oki a Ioane, te tamaiti a Zakaria, ko Zakaria oki tana (ta Elia) i atoro atu ma te oronga atu i te taputou e ka rauka iaia tetai tamaiti, e ka tapa tona ingoa ko Ioane, e ka kī aia i te vaerua o Elia;"
                },
                {
                    "number": 8,
                    "text": "Ko taua Ioane ra oki teia taku i tono atu ki rotopu ia korua, e taku nga tavini ko Iosepha Timeti e Oliver Cowdery, kia akataonga ia korua ki te kautaunga mua tei rauka oki ia korua, kia kapikiia oki korua ma te akataonga katoa ia mei ia Aarona te tu;"
                },
                {
                    "number": 9,
                    "text": "E pera katoa a Elia te peroveta, taku i oronga atu i te au taviri no te mana o te akaariuanga i te ngakau o te au metua ki te au tamariki, e te ngakau o te au tamariki ki te au metua, kia kore oki te ao katoa nei e pāiaia ki tetai taumaa;"
                },
                {
                    "number": 10,
                    "text": "E pera katoa kia Iotepa e Iakoba, e Isaaka, e Aberahama, to kotou au Metua, tei vai teia au taputouanga nei;"
                },
                {
                    "number": 11,
                    "text": "E pera katoa kia Mikaela, me kore ra ko Adamu, te metua o te katoatoa rava, te ariki o te katoatoa, to te au rā taito ra;"
                },
                {
                    "number": 12,
                    "text": "E pera katoa kia Petero, Iakobo, e Ioane, taku i tono atu kia korua, e na roto ia ratou kua akataonga oki au ma te akatinamou ia korua ei nga aposetolo, e ei nga kite katoa no toku nei ingoa, e ma te mou i te au taviri o ta korua angaanga, e no taua au mea katoa taku i eeu atu kia ratou;"
                },
                {
                    "number": 13,
                    "text": "E kia ratou taku i oronga atu i te au taviri o toku basileia, e te tuatau o te evangelia no te taime openga; e no te kīanga o te tuatau, koia oki te tuatau e taokotai au i te au mea katoa, to roto i te ao ra, e to te enua katoa nei."
                },
                {
                    "number": 14,
                    "text": "E ki te katoatoa ta taku Metua i oronga mai kiaku i vao ake i te ao nei."
                },
                {
                    "number": 15,
                    "text": "No reira, e akateitei i to kotou ngakau ma te rekareka, e ma te tatua i to kotou taukupu, e ma te tuku ki rungaʼo ia kotou i taku paruru, kia rauka oki ia kotou kia autu i te rā kino, e me oti pouroa ia kotou i te rave, kia rauka i reira ia kotou kia tu."
                },
                {
                    "number": 16,
                    "text": "E tu i reira, ma te tatua i to kotou taukupu ki te tuatua-mou, ma te tapoki umauma o te tuatua-tika, e kia akatamakaia to kotou vaevae ma te teateamamao o te evangelia o te au, taku oki i tono atu i taku au angela kia oronga atu kia kotou;"
                },
                {
                    "number": 17,
                    "text": "Ma te apaianga i te paruru o te akarongo kia rauka ia kotou te tamate katoatoa i te au tao aʼi a te aronga kino."
                },
                {
                    "number": 18,
                    "text": "E ma te apai katoa i te pare o te akaoraanga, e te koke o taku Vaerua, taku oki ka riringi atu ki rungaʼo ia kotou, e taku tuatua katoa ka eeu atu kia kotou, e taokotai ia kotou i te au mea katoatoa ta kotou e pati mai kiaku, kia vai akarongo uatu rai kotou e tae ua mai au, e ka apainaia mai kotou ki runga, e te ngai e nooia e au ra, ei reira katoa oki kotou. Amene."
                }
            ]
        },
        "/study/scriptures/dc-testament/dc/28": {
            "uri": "/study/scriptures/dc-testament/dc/28",
            "title": "Te Apiianga E Te Au Koreromotu 28",
            "data_type": "chapter",
            "chapter_name": "Tuanga 28",
            "chapter_summary": [
                "1–7, Tei roto i te rima o Iosepha Timeti te au taviri o te au muna katoa, e koia anake ua te ka rauka te eeuanga no te Akonoanga; 8–10, Ka tutu a Oliver Cowdery ki te ngati Lamana; 11–16, Kua akavare a Satani ia Hyrum Page e kua oronga kiaia i tetai au eeuanga tarevakē."
            ],
            "verses": [
                {
                    "number": 1,
                    "text": "I na, te karanga atu nei au kia koe, e Oliver e, ka orongaia atu kia koe e kia rongoia mai koe e te akonoanga i roto i te au mea katoatoa taau ka apii atu kia ratou na roto i te Akapumaana, no runga i te au eeuanga e te au akaueanga taku i oronga atu."
                },
                {
                    "number": 2,
                    "text": "E, i na, tika, tika tikai taku e karanga atu kia koe, kare e tangata ke atu e ikiia kia ariki mai i te au akaueanga e te au eeuanga i roto i teia akonoanga, mari ua ra ko taku tavini ko Iosepha Timeti, Tamaiti, no te mea ka ariki oki aia mei ia Mose te tu."
                },
                {
                    "number": 3,
                    "text": "E kia kauraro oki koe ki te au mea taku ka oronga atu kiaia, mei ia Aarona, kia akakite atu na roto i te akarongo i te au akaueanga e te au eeuanga katoa, ma te mana e te tikaanga katoa ki te akonoanga."
                },
                {
                    "number": 4,
                    "text": "E me akaueia ake koe i tetai uatu taime e te Akapumaana kia tuatua, me kore ra kia apii atu, e me kore ra i te au taime katoatoa na roto i te akaueanga ki te akonoanga, e rave koe i te reira."
                },
                {
                    "number": 5,
                    "text": "I na ra, auraka rava koe e tata na roto i te akaueanga, na roto ra i te pakari;"
                },
                {
                    "number": 6,
                    "text": "E auraka rava oki koe e akaue atu i tei tutara ia koe, e tei te upoko katoa o te akonoanga."
                },
                {
                    "number": 7,
                    "text": "No te mea kua oronga oki au kiaia i te au taviri o te au mea muna, e te eeuanga katoa tei topiriia, e tae uatu ki te tuatau e iki ei au i tetai no ratou ei mono i tona ngai."
                },
                {
                    "number": 8,
                    "text": "E teianei, i na, te karanga atu nei au kia koe, ka aere atu koe ki rotopu i te ngati Lamana ma te tutu atu i taku evangelia kia ratou; e me ariki mai ratou i taau apiianga, ka akatumu i reira koe i taku akonoanga ki rotopu ia ratou; e ka rauka ia koe tetai au eeuanga, i na ra, auraka e tata mei te akaueanga rai te tu."
                },
                {
                    "number": 9,
                    "text": "E teianei, i na, te karanga atu nei au kia koe e kare oki i eeuia mai ake, e kare oki e tangata i kite ake i te ngai e akatuiaʼi te oire ko Ziona, i na ra, ka orongaia mai rai. I na, te karanga atu nei au kia koe e tei te au kotinga oki ïa o te ngati Lamana."
                },
                {
                    "number": 10,
                    "text": "Auraka rava koe e akaruke i teia ngai, mari ua ra ki muri ake i te uipaanga maata; e ka ikiia oki taku tavini ko Iosepha ei akaaere i taua uipaanga ra, na roto i te reo o te katoatoa, e ko tana ka karanga mai kia koe, e akakite koe."
                },
                {
                    "number": 11,
                    "text": "E pera katoa, e apai koe i to taeake, ko Hyrum Page, ko korua anake ua, e ma te akakite atu kiaia e ko te au mea tana i tata mei runga mai i taua toka ra kare ïa e naku, e na Satani oki aia i akavare;"
                },
                {
                    "number": 12,
                    "text": "E, i na, kare teia mea nei i akatakaia kiaia, e kare katoa oki tetai uatu mea e akatakaia ki tetai uatu no teia akonoanga tei tau kore i te au koreromotu o te akonoanga."
                },
                {
                    "number": 13,
                    "text": "E kia raveia te au mea katoatoa ma te mako tikai, e na roto i te akatikaanga o te manako o te katoatoa i roto i te akonoanga, e na roto i te pure o te akarongo."
                },
                {
                    "number": 14,
                    "text": "E ka tauturu oki koe i te akanoonooanga i teia au mea katoatoa, kia tau ki te au koreromotu o te akonoanga, i mua ake ka aere ei koe ki toou tere ki rotopu i te ngati Lamana."
                },
                {
                    "number": 15,
                    "text": "E ka orongaia atu kia koe mei te taime ka aere ei koe, e tae uatu ki te taime e oki mai ei koe, i taau ka rave."
                },
                {
                    "number": 16,
                    "text": "E amama koe i toou vaa i te au taime ravarai e tikaʼi, i te akakiteanga i taku evangelia ma te rekareka. Amene."
                }
            ]
        },
        "/study/scriptures/dc-testament/dc/29": {
            "uri": "/study/scriptures/dc-testament/dc/29",
            "title": "Te Apiianga E Te Au Koreromotu 29",
            "data_type": "chapter",
            "chapter_name": "Tuanga 29",
            "chapter_summary": [
                "1–8, Ka akaputuputu te Mesia i tei ikiia e ïa; 9–11, Ka akamata mai tona aereanga mai i te Aunuingangare; 12–13, Na te Tino Ngauru Ma Rua e akava ia Iseraela katoatoa; 14–21, Te au akairo, te maki mate, e te akapouanga, ka na mua te reira i te Oki Rua Anga Mai; 22–28, Ko te tuakaouanga openga e te akavaanga openga, ka aru mai te reira i te Aunuingangare; 29–35, E au mea vaerua pouroa te au mea ravarai ki te Atu; 36–39, Kua uriia mai te diabolo e tona ra nuku mei te rangi mai kia timata i te tangata; 40–45, Ka apai mai te Ingaanga e te Tarangaara i te akaoraanga; 46–50, Ka akaoraia te tamariki rikiriki na roto i te tarangaara."
            ],
            "verses": [
                {
                    "number": 1,
                    "text": "E akarongo mai ki te reo o Iesu Mesia, to kotou Akaora, ko Te Vai Nei Au Maata, e kua riro toku rima aroa ei taranga no ta kotou au ara;"
                },
                {
                    "number": 2,
                    "text": "Ko te ka akaputuputu mai i toku au tangata, mei te tinana moa e akakoukou i tana au punupunua ki raro i tona peau, e pera katoa kia ratou ravarai te ka akarongo mai ki toku reo e te ka taakaaka mai ia ratou ki mua iaku, e ma te kapiki mai iaku na roto i te pure maroiroi."
                },
                {
                    "number": 3,
                    "text": "I na, tika, tika tikai taku e karanga atu kia kotou, i teia taime nei, kua akakoreia mai ta kotou au ara, e no reira e ariki mai ei kotou i teia au mea nei; i na ra, e akamaara e auraka e ara akaou, ko te tae mai aea te kino kia kotou."
                },
                {
                    "number": 4,
                    "text": "Tika tikai, taku e karanga atu kia kotou e, kua ikiia kotou mei te ao nei kia akakite i taku evangelia ma te reo mataora, e mei te reo o te pu ra."
                },
                {
                    "number": 5,
                    "text": "E akateitei i toou ngakau e kia mataora, no te mea tei rotopu oki au ia kotou, e ko au to kotou vaa tuatua ki te Metua; e nana oki teia tikaanga meitaki kia oronga atu kia kotou i te basileia."
                },
                {
                    "number": 6,
                    "text": "E mei tei tataia oki e—Ko ta kotou e pati ma te akarongo, ma te taokotaiia i roto i te pure kia tau ki taku i akaue atu, ka rauka ia kotou."
                },
                {
                    "number": 7,
                    "text": "E kua kapikiia kotou kia akaputuputu mai i taku tangata ikiia; no te mea ka akarongo mai taku tangata ikiia i toku uaorai reo, e kare e akaketaketa i to ratou ngakau;"
                },
                {
                    "number": 8,
                    "text": "No reira kua aere te akaue mei ko mai i te Metua kia akaputuputuia ratou ki te ngai okotai, ki runga i te tua o teia enua nei, kia akateateamamao i to ratou ngakau e kia teateamamao katoa i te au mea katoatoa no te rā e tae mai ei te tumatetenga e te akataneaanga ki rungaʼo i te aronga kino."
                },
                {
                    "number": 9,
                    "text": "Te vaitata mai nei te ora, e te vaitata mai ra te rā e paraʼi te ao nei; e ko te aronga ngakau parau katoatoa e ratou tei rave i te kino ka aite mei te teita; e ka tutungi au ia ratou, te tuatua maira te Atu Sabaota, kia kore oki te kino e vai akaou ki te enua nei;"
                },
                {
                    "number": 10,
                    "text": "E te vaitata mai nei te ora, e ka akatupuia oki tei tuatuaia e taku au aposetolo; e mei ta ratou i tuatua ka tae akera te reira;"
                },
                {
                    "number": 11,
                    "text": "E, ka eeu mai oki au iaku mei te rangi mai ma te mana e te kakā maata, e te urupu katoa i reira ra, e ka noo ma te tuatuatika ki te au tangata o te enua nei e tai tauatini mataiti, e kare oki te aronga kino e ora."
                },
                {
                    "number": 12,
                    "text": "E pera katoa, tika, tika tikai taku e tuatua atu nei kia kotou, e kua aere atu oki te reira ma te akaue ririnui, na roto i te anoano o te Metua, e ko taku au aposetolo, koia te Tino Ngauru Ma Rua, tei aru katoa iaku i taku angaanga i Ierusalema, ka tu ki toku rima katau a te rā o toku okianga mai na roto i te pou aʼi, tei akakakauia ki te au kakau o te tuatua-tika, ma te au korona i runga i to ratou au upoko, i roto oki i te kakā mei iaku rai, kia akava i te ngutuare katoatoa o Iseraela, ko ratou ravarai tei inangaro mai iaku e tei akono i taku au akaueanga, e kare atu tetai ke."
                },
                {
                    "number": 13,
                    "text": "Ka maata e ka roa katoa oki te tangianga o tetai pu, mei tei te Maunga ko Sinai, e ka ru oki te enua katoatoa nei, e ka aere mai oki ratou ki vao—ae, ko tei mate i roto iaku, e ka rauka ia ratou te korona o te tuatua-tika, e ka akakakauia ratou, mei iaku te tu, kia noo mai kiaku, e kia okotai oki matou."
                },
                {
                    "number": 14,
                    "text": "E, i na, te karanga atu nei au kia kotou, i mua ake ka tae mai ei taua rā maata ra, ka akapoiriia te rā, e ka riro te marama mei te toto te tu, e ka pururu mai te au etu mei te rangi mai, e ka maata atu oki te au akairo i te ao ra i runga e i roto katoa i te enua i raro ake;"
                },
                {
                    "number": 15,
                    "text": "Ka tupu oki te aue e te iriea i rotopu i te au urupu tangata;"
                },
                {
                    "number": 16,
                    "text": "E ka tukuia mai tetai ua toka maata ei takore i te au apinga tanu o te enua nei."
                },
                {
                    "number": 17,
                    "text": "E ka tae akera, no te kino o te ao nei, ka akaoko ei au ki rungaʼo i te aronga kino, no te mea kare oki ratou e tataraara; no te mea kua kī oki taku kapu i te riri; e i na, kare oki toku toto e tamā ia ratou me kare ratou e akarongo mai iaku."
                },
                {
                    "number": 18,
                    "text": "No reira, ka tono atu au ko te Atu te Atua i tetai au rango ki runga i te tua o te enua, te ka noo ki runga i te au tangata i reira, e ka kai i to ratou au kiko, e na te reira e apai mai i te iro ki rungaʼo ia ratou."
                },
                {
                    "number": 19,
                    "text": "E ka mou oki to ratou arero e kare oki e rauka ia ratou kia tuatua patoi mai iaku; e ka pururu mai to ratou kiko mei runga mai i to ratou ivi, e pera katoa to ratou mata mei to ratou kapu mata mai;"
                },
                {
                    "number": 20,
                    "text": "E ka tupu akera e, na te au manu vaevae ā o te vao rakau e te au manu o te reva e kai ia ratou."
                },
                {
                    "number": 21,
                    "text": "E ko te akonoanga maata e te viivii, koia te vaine akaturi o te ao katoa nei, ka tiriaia ki te aʼi akapouanga, kia tau ki tei tuatuaia e te vaa o Ezekiela te peroveta, nana oki i tuatua i teia au mea nei, kare i tupu ake, i na ra, mei te ora nei au ka tupu e tikaʼi, e kare oki te au mea viivii e tutara."
                },
                {
                    "number": 22,
                    "text": "E i na, tika, tika tikai taku e karanga atu kia koe, me pou te tauatini mataiti, e akamata akaou te tangata nei i te patoi i to ratou Atua, ka akaora au i te enua nei, no tetai tuatau poto ua ra;"
                },
                {
                    "number": 23,
                    "text": "E ka tae mai oki te openga, e ka takoreia e ka ngaro ke oki te rangi e te enua nei, e ka tupu mai oki te rangi ou e te enua ou katoa."
                },
                {
                    "number": 24,
                    "text": "Ka ngaro ke oki te au mea takere, e ka akaouia te au mea katoatoa, koia te rangi e te enua nei, e te au mea katoatoa i roto ra, te au tangata nei e te au manu vaevae ā katoa, te au manu rere o te reva, e te au ika o te moana;"
                },
                {
                    "number": 25,
                    "text": "E kare rava tetai kata rauru me kore ra tetai uatu mea meangiti e ngaro, e angaanga oki teia na toku nei rima."
                },
                {
                    "number": 26,
                    "text": "E, i na, tika tikai taku e karanga atu kia kotou, i mua ake ka ngaro ke ei te enua nei, ka akatangi taku angela ko Mikaela i tana pu, e ka ara pouroa mai te aronga i mate, no te mea ka tuera oki to ratou au vaarua, e ka tu akaou mai ratou—ae, te katoatoa rava."
                },
                {
                    "number": 27,
                    "text": "E ka noo oki te aronga tuatua-tika ki toku rima katau no te ora mutukore; e ko te aronga kino, ka noo ratou ki toku rima kaui, e ka akama oki au i te akaari atu ia ratou ki mua i te Metua;"
                },
                {
                    "number": 28,
                    "text": "No reira, ka karanga atu au kia ratou—E aere ke atu kotou, ko tei taumaaia, mei konei atu iaku ki roto i te aʼi mutukore, tei akateateamamaoia no te diabolo e tana au angela."
                },
                {
                    "number": 29,
                    "text": "I teianei, i na, te karanga atu nei au kia kotou, kare rava e taime i tuatua ana au mei toku vaa e ka oki mai ratou, i na, ko te ngai e nooia e au ra, kare ratou e tae mai ki reira, no te mea kare oki o ratou mana."
                },
                {
                    "number": 30,
                    "text": "I na ra, e akamaara, kare taku au akavaanga i oronga pouroa ia mai ki te tangata nei; e mei te tuatua oki tei aere atu ki vao mei roto atu i toku vaa, ka tupu katoa oki te reira, e ko te mea mua ra, e openga ïa, e ko te openga ra no mua ïa i te au mea katoatoa taku i anga ra na roto i te tuatua o taku mana, koia te mana o toku Vaerua."
                },
                {
                    "number": 31,
                    "text": "Na roto oki i te mana o toku Vaerua i angaʼi au ia ratou; ae, ko te au mea katoatoa i te pae vaerua e te pae kopapa katoa oki—"
                },
                {
                    "number": 32,
                    "text": "Te mua ko te pae vaerua, e ko te rua ko te pae kopapa, ko te akamataanga ïa o taku angaanga; e teia akaou, ko te mua ko te pae kopapa, e ko te rua ko te pae vaerua, ko te mea openga oki ïa o taku angaanga—"
                },
                {
                    "number": 33,
                    "text": "Te tuatua atu nei au kia kotou kia rauka ngoie ua ia kotou te mārama; kareka iaku nei, kare rava e openga o taku au angaanga, e kare katoa oki e akamataanga; i na ra, kua orongaia atu kia kotou kia rauka ia kotou te mārama, no te mea na kotou i pati mai kiaku, e kua akatikaia."
                },
                {
                    "number": 34,
                    "text": "No reira, tika tikai taku e karanga atu kia kotou, ko te au mea pouroa iaku nei e mea vaerua ïa, e kare oki e taime i orongaia atu ana e au tetai ture no te pae kopapa ua nei; kare ki tetai tangata, e kare ki te tamariki a te tangata nei; kare katoa kia Adamu, to kotou metua, taku i anga."
                },
                {
                    "number": 35,
                    "text": "I na, kua oronga atu au kiaia kia riro aia ei pu kiaia uaorai; e kua oronga katoa atu au kiaia i tetai akaueanga, i na ra, kare i te akaueanga no te kopapa nei taku i oronga atu, e akaueanga pae vaerua oki; kare te reira i te mea no te natura me kore ra no te pae kopapa, kare katoa oki i te mea no teia ao nei anake me kore ra no te anoano ua o te tangata nei."
                },
                {
                    "number": 36,
                    "text": "E kua tae akera e, kua timataia a Adamu e te diabolo—e, i na, ko te diabolo oki to mua ake ia Adamu, e kua patoi oki aia iaku, i te na ko anga e, E oronga mai kiaku i toou ngateitei, koia oki toku mana; e pera katoa ki tetai tuanga toru o te urupu o te rangi, kua akauri ke aia mei iaku no to ratou tikaanga kia iki;"
                },
                {
                    "number": 37,
                    "text": "E kua tiriaia mai ratou ki raro nei, e kua riro mai e ko te diabolo e tona au angela;"
                },
                {
                    "number": 38,
                    "text": "E, i na, e ngai oki tetai tei akateateamamaoia no ratou mei muatangana ra, e ko taua ngai ra ko ade."
                },
                {
                    "number": 39,
                    "text": "E mea tau oki kia timata te diabolo i te tamariki a te tangata nei, me kore ra kare ratou i reira e riro mai ei pu kia ratou uaorai; no te mea me kare oki ratou e kite i te mea kava, kare katoa ratou e kite i te mea vene—"
                },
                {
                    "number": 40,
                    "text": "No reira, kua tae akera e kua timata te diabolo ia Adamu, e kua kai aia i te rakau tei rauiia e kua aati i te akaueanga, e kua peke i reira aia ki te anoano o te diabolo, no te mea kua inga aia i te timataanga."
                },
                {
                    "number": 41,
                    "text": "No reira, kua akaue au, ko te Atu te Atua, kia tuaruia aia ki vao i te Kainga o Edene, mei mua atu i toku aroaro, no tona aati ture oki, e kua rauka i reira iaia te mate vaerua, ko te mate mua oki ïa, koia katoa oki taua mate rai ko te mate openga, koia te mate vaerua, ko te ka tuatuaia ki te aronga kino me tuatua atu au: E aere ke atu kotou tei taumaaia."
                },
                {
                    "number": 42,
                    "text": "E, i na, te karanga atu nei au kia kotou e kua oronga atu au, ko te Atu te Atua, i teia kia Adamu e tana uanga, koia oki kare ratou e mate i te mate kopapa nei, mari ua kia tae rava te tuatau e tono atu ei au, ko te Atu te Atua, i tetai au angela kia akakite kia ratou i te tataraara e te akaoraanga katoa, na roto i te akarongo ki roto i te ingoa o taku Tamaiti Anau Tai."
                },
                {
                    "number": 43,
                    "text": "No reira, kua akataka au, te Atu te Atua, i te au rā o te oraanga tangata—e me mate aia i te mate kopapa, ka akatuia mai aia ei kopapa mate kore ki te ora mutukore, ka pera katoa ïa ratou ravarai te ka irinaki;"
                },
                {
                    "number": 44,
                    "text": "E ko tei kore e akarongo, tei te akaapaanga mutukore ïa, kare e rauka kia akaoraia ratou mei to ratou mate vaerua, no te mea kare oki ratou i tataraara;"
                },
                {
                    "number": 45,
                    "text": "No te mea e inangaro atu oki ratou i te poiri auraka te mārama, e ko ta ratou au angaanga e kino ïa, e ka rauka ta ratou tutakianga kia tau ki ta ratou i tavini."
                },
                {
                    "number": 46,
                    "text": "E i na, te karanga atu nei au kia kotou, kua akaoraia te au tamariki rikiriki mei te akamouangaia mai te tango o te ao nei na roto i taku Tamaiti Anau Tai;"
                },
                {
                    "number": 47,
                    "text": "No reira, kare e rauka ia ratou kia ara, no te mea kare te mana i orongaia kia Satani kia timata i te tamariki mearikiriki, kia akamata roa ratou kia kite i te kino e te meitaki ki mua iaku;"
                },
                {
                    "number": 48,
                    "text": "Kua orongaia atu oki kia ratou mei taku i anoano, kia tau ki taku i manako, e e au mea mamaata te ka inangaroia mei te rima mai o to ratou au metua tane."
                },
                {
                    "number": 49,
                    "text": "E te karanga akaou atu nei au kia kotou, ko tei rauka te kite ra, kare ainei au i akaue kia tataraara?"
                },
                {
                    "number": 50,
                    "text": "E ko tei kore i rauka iaia te mārama, ka vai rai ïa ki roto iaku kia rave kia tau ki tei tataia. E teianei, kare au e tuatua akaou atu kia kotou i teia taime. Amene."
                }
            ]
        },
        "/study/scriptures/dc-testament/dc/30": {
            "uri": "/study/scriptures/dc-testament/dc/30",
            "title": "Te Apiianga E Te Au Koreromotu 30",
            "data_type": "chapter",
            "chapter_name": "Tuanga 30",
            "chapter_summary": [
                "1–4, Kua akoia a David Whitmer no tona paruparu i te tavini meitaki anga; 5–8, Ko Peter Whitmer, Tamaiti, ka aru atu aia ia Oliver Cowdery no te angaanga tutu ki te ngati Lamana; 9–11, Ko John Whitmer te kapikiia nei aia kia tutu i te evangelia."
            ],
            "verses": [
                {
                    "number": 1,
                    "text": "I na, te karanga atu nei au kia koe, e David, kua mataku koe i te tangata nei e kare koe i irinaki mai kiaku no te maroiroi mei tei tau ia koe."
                },
                {
                    "number": 2,
                    "text": "I na ra, ko toou manako tei runga te reira i te au mea o te ao nei, e kare i runga i te au mea iaku nei, ko Tei Anga ia koe, e te angaanga i kapikiiaʼi koe; e kare oki koe i akarongo mai ki toku Vaerua, e ki tei tutara ki rungaʼo ia koe, i na ra, kua akarongo koe ki te aronga taku i kore i akaue atu."
                },
                {
                    "number": 3,
                    "text": "No reira, kua vaioia koe kia pati noou uaorai mei toku nei rima, e kia akamanako i te au mea tei rauka ia koe."
                },
                {
                    "number": 4,
                    "text": "E ko toou ngutuare, tei ko ïa i te ngutuare o toou metua tane, kia tae rava ki te tuatau e oake atu ei au i tetai au akaueanga akaou kia koe. E ka rave koe i te angaanga a te akonoanga, e ki mua katoa i te ao nei, e ki te au ngai katoatoa e pini uake. Amene."
                },
                {
                    "number": 5,
                    "text": "I na, te karanga atu nei au kia koe, e Peter, kia aere koe i toou aerenga ma toou taeake ko Oliver; kua tae oki te tuatau mei taku i manako i roto iaku kia amama koe i toou vaa kia akakite i taku evangelia; e no reira, auraka e mataku, e akarongo ra ki te reo e te tuatua ako a toou taeake, tana ka oronga atu kia koe."
                },
                {
                    "number": 6,
                    "text": "E kia manamanata katoa koe no tona au manamanata, e ma te taki i toou ngakau ki runga kiaku na roto i te pure e te akarongo, ei akaoraanga nona e noou katoa; kua oronga oki au kiaia i te mana kia akatupu i taku akonoanga ki rotopu i te ngati Lamana;"
                },
                {
                    "number": 7,
                    "text": "E kare aku tangata ke atu i iki ei konitara ki rungaʼo iaia i roto i te akonoanga, no runga oki i te au angaanga o te akonoanga, mari ua ko tona taeake ko Iosepha Timeti, Tamaiti."
                },
                {
                    "number": 8,
                    "text": "No reira, e akarongo mai ki teia au mea nei, e kia maroiroi i te akonoanga i taku au akaueanga, e ka akameitakiia koe ki te ora mutukore. Amene."
                },
                {
                    "number": 9,
                    "text": "I na, te karanga atu nei au kia koe, e taku tavini e John, kia akamata koe mei teia taime e aere ua atu kia akakite i taku evangelia, mei te reo rai o te pu ra."
                },
                {
                    "number": 10,
                    "text": "E ka rave i taau angaanga i ko i toou taeake ia Phillip Burroughs, e tena ngai katoa e pini uake, ae, i te au ngai ka rongoia ake koe, kia tae ki te taime e akaue atu ei au ia koe kia aere mei kona."
                },
                {
                    "number": 11,
                    "text": "E ka rave i taau angaanga katoatoa no Ziona, ma toou vaerua katoa, mei teianei atu; e ka amama ua atu oki koe i toou vaa no toku nei akakoroanga, ma te kore e mataku i ta te tangata nei ka rave mai, no te mea tei vaitata oki au ia koe. Amene."
                }
            ]
        },
        "/study/scriptures/dc-testament/dc/31": {
            "uri": "/study/scriptures/dc-testament/dc/31",
            "title": "Te Apiianga E Te Au Koreromotu 31",
            "data_type": "chapter",
            "chapter_name": "Tuanga 31",
            "chapter_summary": [
                "1–6, Kua kapikiia a Thomas B. Marsh kia tutu i te evangelia e kua akakiteia atu kiaia e kua akono meitaki ia tona ngutuare tangata; 7–13, Kua akakiteia aia kia akakoromaki, kia pure tamou ua rai, e kia aru i te Akapumaana."
            ],
            "verses": [
                {
                    "number": 1,
                    "text": "E Thomas, e taku tamaiti, kia akameitakiia koe no toou akarongo i roto i taku angaanga."
                },
                {
                    "number": 2,
                    "text": "E i na, e manganui toou au manamanata no toou kopu tangata; kareka ra, ka akameitaki au ia koe e toou kopu tangata, ae, taau au tamariki; e te vai nei te rā, ka irinaki mai ratou e ka kite katoa i te tuatua-mou e ka taokotai atu oki kia koe i roto i taku akonoanga."
                },
                {
                    "number": 3,
                    "text": "E akateitei i toou ngakau ma te rekareka, no te mea kua tae mai te ora o taau angaanga; e ka mataratara ua toou arero, e ka akakite koe i te karere mataora e te rekareka maata ki teia uki nei."
                },
                {
                    "number": 4,
                    "text": "Ka akakite oki koe i te au mea tei eeuia mai ki taku tavini ko Iosepha Timeti, Tamaiti. Ka akamata koe i te ako atu mei teia taime e aere uatu, ae, kia kokoti i te mou i roto i te kainga, tei teatea no te tau ki te aʼi."
                },
                {
                    "number": 5,
                    "text": "No reira, ka vero ki taau matipi ma toou vaerua katoa, e ka akakoreia mai taau au ara, e ka tukunaia tetai ruru sitona ki rungaʼo i toou mokotua, no te mea kua tau oki te rave angaanga ki tana tutaki. No reira, ka ora toou kopu tangata."
                },
                {
                    "number": 6,
                    "text": "I na, tika tikai taku e karanga atu kia koe, e aere ua ake koe no tetai tuatau poto mei ko atu ia ratou, ma te akakite i taku tuatua, e naku e akateateamamao i tetai ngai no ratou."
                },
                {
                    "number": 7,
                    "text": "Ae, e ka akatuera au i te au ngakau o te au tangata, e ka ariki mai ratou ia koe. E ka akatumu au i tetai akonoanga na roto i toou rima;"
                },
                {
                    "number": 8,
                    "text": "E naau e akamaroiroi atu ia ratou ma te akateateamamao atu ia ratou no te tuatau e akaputuputuiaʼi ratou."
                },
                {
                    "number": 9,
                    "text": "Kia akakoromaki koe i roto i te au manamanata, auraka e patoi atu i tei patoi mai. E akaaere i toou ngutuare ma te tu maru e te tango ketaketa."
                },
                {
                    "number": 10,
                    "text": "I na, te karanga atu nei au kia koe e kia riro koe ei taote no te akonoanga, auraka ra no te ao nei, no te mea kare ratou e ariki mai ia koe."
                },
                {
                    "number": 11,
                    "text": "E aere i toou aerenga i te au ngai i anoanoia e au, e ka orongaia atu kia koe e te Akapumaana i taau ka rave e taau ngai ka aere."
                },
                {
                    "number": 12,
                    "text": "E pure putuputu uatu rai kia kore koe e topa ki roto i te timataanga, e ngaro ke atu toou tutaki."
                },
                {
                    "number": 13,
                    "text": "Kia vai akarongo ua atu rai koe e tae uatu ki te openga, e i vaitata ua rai au ia koe. Kare teia au tuatua e na te tangata ua nei, mari ra naku, koia a Iesu Mesia, toou Akaora, na roto i te anoano o te Metua. Amene."
                }
            ]
        },
        "/study/scriptures/dc-testament/dc/32": {
            "uri": "/study/scriptures/dc-testament/dc/32",
            "title": "Te Apiianga E Te Au Koreromotu 32",
            "data_type": "chapter",
            "chapter_name": "Tuanga 32",
            "chapter_summary": [
                "1–3, Kua kapikiia a Parley P. Pratt e Ziba Peterson kia tutu ki te ngati Lamana e kia piri atu kia Oliver Cowdery raua ko Peter Whitmer, Tamaiti; 4–5, Ka pure ratou kia rauka ia ratou kia mārama i te au irava tapu."
            ],
            "verses": [
                {
                    "number": 1,
                    "text": "I teianei, no runga i taku tavini ko Parley P. Pratt, i na, te karanga atu nei au kiaia, mei iaku e ora nei, ka inangaro au kia akakite aia i taku evangelia, e kia kimi katoa mai iaku, ma te maru e te akaaka o te ngakau."
                },
                {
                    "number": 2,
                    "text": "E, ko taku i akataka kiaia, koia oki kia aere aia ma taku nga tavini, ko Oliver Cowdery e Peter Whitmer, Tamaiti, ki roto i te medebara ki rotopu i te ngati Lamana."
                },
                {
                    "number": 3,
                    "text": "E ka aru katoa oki a Ziba Peterson ia ratou; e ka aru katoa au ia ratou, e ka noo oki au ki rotopu ia ratou; e ko au to ratou vaa tuatua ki te Metua, e kare rava e mea e autu mai ia ratou."
                },
                {
                    "number": 4,
                    "text": "E ka akarongo mai oki ratou ki tei tataia, e ma te kore e akamea atu i tetai uatu eeuanga ke; e ka pure putuputu uatu rai oki ratou kia rauka oki iaku kia oronga atu i taua au mea rai kia mārama oki ratou."
                },
                {
                    "number": 5,
                    "text": "E ka akarongo mai oki ratou ki teia au tuatua e kare e tanoanoa mai, e ka akameitaki oki au ia ratou. Amene."
                }
            ]
        },
        "/study/scriptures/dc-testament/dc/33": {
            "uri": "/study/scriptures/dc-testament/dc/33",
            "title": "Te Apiianga E Te Au Koreromotu 33",
            "data_type": "chapter",
            "chapter_name": "Tuanga 33",
            "chapter_summary": [
                "1–4, Kua kapikiia te au rave angaanga kia akakite i te evangelia i te ngauru ma tai o te ora; 5–6, Kua akamouia te Akonoanga, e kia akaputuputuia mai tei ikiia; 7–10, E tataraara, te vaitata mai nei oki te basileia o te ao; 11–15, Kua patuia te Akonoanga ki runga i te papa o te evangelia; 16–18, E akateateamamao no te aereanga mai o te Tane Akaipoipo Ou."
            ],
            "verses": [
                {
                    "number": 1,
                    "text": "I na, te karanga atu nei au kia korua e taku nga tavini e Ezra e Northrop, e akatuera i to korua nga taringa ma te akarongo ki te reo o te Atu to korua Atua, e tuatua ora oki tana e te ririnui, e kokoi maata oki to te reira i to te koke matarua, i te vai ia anga i te au paupauanga e te roro o te ivi katoa, pera te vaerua e te kopapa; e tei kite i te au manako e te au anoano oki o te ngakau."
                },
                {
                    "number": 2,
                    "text": "Tika, tika tikai taku e karanga atu kia korua, kua kapikiia korua kia akateitei i to korua reo mei te tangi pu te tu, kia akakite i taku evangelia ki teia uki tangata piko e te maro."
                },
                {
                    "number": 3,
                    "text": "E i na, kua teatea te kainga e kua mou; e ko te ngauru ma tai ïa o te ora, e ko te taime openga oki teia ka kapiki ei au i tetai aronga angaanga ki roto i taku kainga vine."
                },
                {
                    "number": 4,
                    "text": "E kua viivii takiri taku kainga vine, te au mea katoatoa; e kare rava e mea rave meitaki i roto, mari ua ko tetai manga ua; e kua tarevakē ratou i te au mea e manganui, no ta ratou au angaanga taunga pikikaa, e e au manako viivii to ratou pouroa."
                },
                {
                    "number": 5,
                    "text": "E tika, tika tikai taku e karanga atu kia korua, ko teia akonoanga oki naku i akatumu e i kapiki katoa mei roto mai i te medebara."
                },
                {
                    "number": 6,
                    "text": "E ka akaputuputu katoa oki au i taku i iki mei nga pore e ā o te enua nei, ko ratou ravarai te ka irinaki mai iaku, e te ka akarongo mai i toku reo."
                },
                {
                    "number": 7,
                    "text": "Ae, tika, tika tikai taku e tuatua atu nei kia kotou, kua teatea te kainga e kua mou; e no reira, e vero ki ta korua matipi, e ka kokoti ei ma to korua ririnui katoa, ma te manako, e te maroiroi."
                },
                {
                    "number": 8,
                    "text": "E amama i to korua vaa e ka akakīia, e ka aiteia korua mei ia Niphai i taito, ko tei tere mei Ierusalema ki roto i te medebara."
                },
                {
                    "number": 9,
                    "text": "Ae, e amama i to korua vaa e ma te kore e muteki ua i tetai, e ka tukuia tetai au ruru sitona ki runga i to korua mokotua, e i na, ei vaitata ua rai au ia korua."
                },
                {
                    "number": 10,
                    "text": "Ae, e amama i to korua vaa e ka akakīia mai, i te na ko anga e: E tataraara, e tataraara, e akapapa i te arataa o te Atu, e akatika ua i tona ra aerenga; no te mea te vaitata mai nei oki te basileia o te ao ra;"
                },
                {
                    "number": 11,
                    "text": "Ae, e tataraara, e kia bapetizoia kotou katoatoa, no te akakoreanga i ta kotou au ara; kia bapetizoia ki te vai, e ka aru mai oki te bapetizoanga o te aʼi e te Vaerua Tapu katoa."
                },
                {
                    "number": 12,
                    "text": "I na, tika, tika tikai taku e karanga atu kia korua, ko taku evangelia teia; e akamaara kia rauka to ratou akarongo ki roto iaku, me kore ra kare ratou e akaoraia;"
                },
                {
                    "number": 13,
                    "text": "E ki runga i teianei papa e patu ei au i taku akonoanga; ae, ei runga katoa i teia papa e akamouiaʼi korua, e me rave tamou uatu rai korua, kare te au ngutupa o ade e autu ki rungaʼo ia korua."
                },
                {
                    "number": 14,
                    "text": "E ka akamaara oki korua i te au ture e te au koreromotu o te akonoanga ma te au taputouanga kia akono i te reira."
                },
                {
                    "number": 15,
                    "text": "E ko tei rauka te akarongo, ka akatinamou korua ia ratou ki roto i taku akonoanga, na roto i te tukuanga rima, e ka tuku atu au i te orongaanga o te Vaerua Tapu ki runga ia ratou."
                },
                {
                    "number": 16,
                    "text": "E ko te Puka a Momoni e te au irava tapu, naku te reira i oronga atu ei apii ia kotou, e na te mana o toku vaerua e akakeu i te au mea katoatoa."
                },
                {
                    "number": 17,
                    "text": "No reira, kia vai akarongo tikai, e pure putuputu uatu rai, e ma te akakā i ta korua au lamepa, e apai katoa i tetai inu na korua kia papa oki korua me tae mai te Tane Akaipoipo Ou—"
                },
                {
                    "number": 18,
                    "text": "E i na, tika, tika tikai taku e karanga atu kia korua, ka aere vave mai au. Koia ïa. Amene."
                }
            ]
        },
        "/study/scriptures/dc-testament/dc/34": {
            "uri": "/study/scriptures/dc-testament/dc/34",
            "title": "Te Apiianga E Te Au Koreromotu 34",
            "data_type": "chapter",
            "chapter_name": "Tuanga 34",
            "chapter_summary": [
                "1–4, Ka riro mai te aronga akarongo ei tamariki na te Atua na roto i te tarangaara; 5–9, Ko te tutuangaia o te evangelia, e teateamamaoanga ïa no te mataara no te Oki Rua Anga Mai; 10–12, Ka tae mai te au totou na roto i te mana o te Vaerua Tapu."
            ],
            "verses": [
                {
                    "number": 1,
                    "text": "E taku tamaiti e Orson, e akarongo mai ma te akara i taku, ta te Atu ta te Atua, ka tuatua atu kia koe, koia a Iesu Mesia toou Akaora;"
                },
                {
                    "number": 2,
                    "text": "Te mārama e te ora o te ao nei, e mārama tei kakā mai ana i te poiri, e kare ra te poiri i ariki atu;"
                },
                {
                    "number": 3,
                    "text": "Ko tei aroa atu i to te ao nei, e kua tae rava ki te orongaanga mai i tona uaorai ora, e ko ratou ravarai te ka irinaki ra ka riro mai ratou ei au tamariki tamaroa na te Atua. No reira e tama tamaroa koe naku;"
                },
                {
                    "number": 4,
                    "text": "E kua akameitakiia koe, no te mea kua irinaki koe;"
                },
                {
                    "number": 5,
                    "text": "E kua maata atu toou akameitakianga no te mea naku koe i kapiki kia tutu i taku evangelia—"
                },
                {
                    "number": 6,
                    "text": "Kia akateitei i toou reo mei te tangi o te pu, i te roa e te maata, e kia kapiki atu ki teia uki tangata piko e te maro kia tataraara, e kia akateateamamao i te arataa o te Atu no tona oki rua anga mai."
                },
                {
                    "number": 7,
                    "text": "E i na, tika, tika tikai taku e karanga atu kia koe, te vaitata mai nei te tuatau e aere mai ei au na roto i te tiao rangi ma te mana e te kakā maata."
                },
                {
                    "number": 8,
                    "text": "E ka riro oki ïa ei rā maata i te taime e aere mai ei au, e ka ruketekete oki te au iti tangata katoatoa."
                },
                {
                    "number": 9,
                    "text": "I na ra, i mua ake ka tae mai ei taua rā maata ra, ka akapoiriia te rā, e ka riro te marama mei te toto rai; e kare oki te au etu e akatika mai i to ratou mārama, e ka pururu mai tetai pae, e te tiaki nei te akakoreanga maata i te aronga kino."
                },
                {
                    "number": 10,
                    "text": "No reira, e akateitei i toou reo e auraka e tuku ua, no te mea kua tuatuaia maira e te Atu, ko te Atua; e no reira e totou, e ka orongaia mai te reira e te mana o te Vaerua Tapu."
                },
                {
                    "number": 11,
                    "text": "E me e akarongo tikai toou, i na, ei vaitata ua rai au ia koe e tae uatu ki te tuatau e aere mai ei au—"
                },
                {
                    "number": 12,
                    "text": "E tika, tika tikai taku e karanga atu kia koe, ka aere vave mai au. Ko au toou Atu, e toou Akaora. Koia ïa. Amene."
                }
            ]
        },
        "/study/scriptures/dc-testament/dc/35": {
            "uri": "/study/scriptures/dc-testament/dc/35",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/dc/36": {
            "uri": "/study/scriptures/dc-testament/dc/36",
            "title": "Te Apiianga E Te Au Koreromotu 36",
            "data_type": "chapter",
            "chapter_name": "Tuanga 36",
            "chapter_summary": [
                "1–3, Kua tuku te Atu i tona rima ki rungaʼo ia Edward Partridge na roto i te rima o Sydney Rigdon; 4–8, Ko te au tangata katoatoa tei ariki i te evangelia e te kautaunga, kia kapikiia ratou kia aere ei tutu i te evangelia."
            ],
            "verses": [
                {
                    "number": 1,
                    "text": "Te na ko maira te tuatua a te Atu, ko te Atua, Tei Ririnui o Iseraela: I na, te karanga atu nei au kia koe, e taku tavini e Edward, kua akameitakiia koe, e kua akakoreia taau au ara, e kua kapikiia koe kia tutu i taku evangelia mei te reo o te pu ra;"
                },
                {
                    "number": 2,
                    "text": "E ka tuku au i toku rima ki rungaʼo ia koe na roto i te rima o taku tavini ko Sidney Rigdon, e ka rauka ia koe toku Vaerua, koia te Vaerua Tapu, koia katoa te Akapumaana, ko te ka apii ia koe i te au mea au o te basileia;"
                },
                {
                    "number": 3,
                    "text": "E ka akakite oki koe i te reira ma te reo maata, i te na ko anga e: Hosana, kia akameitakiia te ingoa o te Atua teitei roa."
                },
                {
                    "number": 4,
                    "text": "E teianei ko teia te kapikianga e te akaueanga taku e oronga atu nei kia koe no runga i te au tangata ravarai—"
                },
                {
                    "number": 5,
                    "text": "E ko ratou ravarai te ka aere mai ki mua i taku nga tavini ko Sidney Rigdon e Iosepha Timeti, Tamaiti, ma te ariki i teia kapikianga e te akaueanga, ka akataongaia e ka tonoia atu kia tutu i te evangelia mutukore ki te au pa enua—"
                },
                {
                    "number": 6,
                    "text": "Ma te kapikianga atu kia tataraara, i te na ko anga e: E akaora ia kotou uaorai mei teia uki tangata maro, e aere mai ki vao mei roto i te aʼi, ma te makitakita i te au kakau topataia e te kiko o te kopapa."
                },
                {
                    "number": 7,
                    "text": "E ka orongaia teia akaueanga ki te au ereta o taku akonoanga, e ko te au tangata katoatoa te ka ariki mai ma te ngakau okotai tikai, ka akataongaia ratou, e ka ungaia atu, mei taku rai i tuatua atu ana."
                },
                {
                    "number": 8,
                    "text": "Ko Iesu Mesia au, te Tamaiti a te Atua; e no reira, e tatua i to kotou taukupu, e ka tae vave ua mai au ki toku iero. Koia ïa. Amene."
                }
            ]
        },
        "/study/scriptures/dc-testament/dc/37": {
            "uri": "/study/scriptures/dc-testament/dc/37",
            "title": "Te Apiianga E Te Au Koreromotu 37",
            "data_type": "chapter",
            "chapter_name": "Tuanga 37",
            "chapter_summary": [
                "1–4, Kua kapikiia te aronga tapu kia akaputuputu ratou ki te Ohio."
            ],
            "verses": [
                {
                    "number": 1,
                    "text": "I na, te karanga atu nei au kia korua, kare i tika i roto iaku kia akauri akaou atu korua, mari ua kia aere rava korua ki te Ohio, ko te tumu oki no te au enemi, e no korua katoa oki."
                },
                {
                    "number": 2,
                    "text": "E te karanga akaou atu nei au kia korua, auraka rava korua e aere atu, mari ua ra kua oti ia korua i te tutu i taku evangelia ki roto i tena au tuanga, e kua akamaroiroi katoa i te akonoanga noatu eaa te ngai ka kite mai ei i te reira, e pera katoa ki Colesville tikai; e, i na, te pure nei rai ratou kiaku ma te akarongo maata tikai."
                },
                {
                    "number": 3,
                    "text": "E i na, te oronga akaou atu nei au i tetai akaueanga ki te akonoanga, kua tika oki iaku kia taokotai ratou ki te Ohio, i mua ake ka oki mai ei taku tavini ko Oliver Cowdery ki rotopu ia ratou."
                },
                {
                    "number": 4,
                    "text": "I na, teia te pakari, e kia iki te au tangata no ratou uaorai e tae uatu ki te tuatau e oki akaou mai ei au. Koia ïa. Amene."
                }
            ]
        },
        "/study/scriptures/dc-testament/dc/38": {
            "uri": "/study/scriptures/dc-testament/dc/38",
            "title": "Te Apiianga E Te Au Koreromotu 38",
            "data_type": "chapter",
            "chapter_name": "Tuanga 38",
            "chapter_summary": [
                "1–6, Kua anga te Mesia i te au mea katoatoa; 7–8, Tei rotopu aia i tona aronga tapu, ko tei vaitata kia kite iaia; 9–12, Kua viivii tikai te au kopapa i mua iaia; 13–22, Kua akono aia i tetai enua taputou no tona aronga tapu i teia tuatau e mutukore uatu; 23–27, Kua akaueia te aronga tapu kia okotai ratou e kia oo ia ratou uaorai mei te au taeake; 28–29, Kua totouia te tamaki; 30–33, E ka orongaia te mana ki te aronga tapu mei runga mai e ka aere ratou ki rotopu i te au iti tangata katoatoa; 34–42, Kua akaueia te Akonoanga kia takinga meitaki i te putaua e te ngere, e kia kimi i te au apinga nui o te mutukore."
            ],
            "verses": [
                {
                    "number": 1,
                    "text": "Te tuatua maira te Atu, to kotou Atua, koia a Iesu Mesia, ko Te Vai Nei Au Maata, ko au te Alepha e te Omega, te momua e te akaopenga, koia rai tei akara mai ki te au ngai atea o te mutukore, e te au urupu seraphi katoa o te rangi, i mua ake ka angaiaʼi te ao nei;"
                },
                {
                    "number": 2,
                    "text": "Koia rai tei kite i te au mea katoatoa, no te mea te vai nei rai te au mea katoatoa ki mua i toku mata;"
                },
                {
                    "number": 3,
                    "text": "Ko au rai teia tei tuatua, e kua angaia te ao nei, e noku oki i rauka mai ei te au mea katoatoa."
                },
                {
                    "number": 4,
                    "text": "E ko au rai oki tei apai ana i te Ziona o Enoka ki toku uaorai umauma; e tika tikai taku e karanga atu nei, e ko ratou ravarai tei irinaki mai ki toku nei ingoa, no te mea ko au oki te Mesia, e na roto i toku uaorai ingoa, e te tu tiamā o te toto ara kore taku i maringi, i pati akatengaʼi au ki mua i te Metua no ratou."
                },
                {
                    "number": 5,
                    "text": "E i na, ko te toenga o te aronga kino kua tapeka au ia ratou ki roto i te vivi o te poiri e tae uatu ki te akavaanga o te rā maata, ko te ka tae mai a te openga o te ao nei;"
                },
                {
                    "number": 6,
                    "text": "E ka akapera au i te tapekaanga i te aronga kino, koia te aronga kare e akarongo mai i toku reo e kua akaketaketa ra i to ratou ngakau, e aue, aue, aue, oki to ratou akavaanga."
                },
                {
                    "number": 7,
                    "text": "E i na, tika, tika tikai taku e karanga atu kia kotou, tei runga toku nga mata ia kotou. Tei rotopu au ia kotou e kare ra kotou e kite mai iaku;"
                },
                {
                    "number": 8,
                    "text": "I na ra, te vaitata mai nei te rā e kite ei kotou iaku, e ka kite kotou e te vai nei au; no te mea kua vaitata kia veveteia te arai o te poiri, e ko tei kore i tamāia, kare aia e ora i taua rā ra."
                },
                {
                    "number": 9,
                    "text": "No reira, e tatua i to kotou taukupu ma te teateamamao. I na, no kotou te basileia, e kare oki te au enemi e autu."
                },
                {
                    "number": 10,
                    "text": "Tika tikai taku e karanga atu kia kotou, kua mā kotou, i na ra, kare e ko te katoatoa; e kare atu e tangata ke e mataoraʼi au;"
                },
                {
                    "number": 11,
                    "text": "Kua viivii oki te au kopapa katoatoa nei i mua iaku nei; e kua vai oki te mana o te poiri ki runga i te enua nei, ki rotopu i te tamariki a te tangata nei, i mua i te aroaro o te au urupu o te rangi—"
                },
                {
                    "number": 12,
                    "text": "Na te reira e tutaraʼi te muteki, e kua mamae pouroa to te mutukore, e te tiaki maira te au angela i te akaueanga maata kia eke mai ki raro kia koikoi i te enua nei, kia akaputuputu i te zizania no te aʼi; e, i na, kua taokotai te enemi."
                },
                {
                    "number": 13,
                    "text": "I teianei te akaari atu nei au kia kotou i tetai mea muna, e tupuanga tei roto i te ngai muna, te ka apai mai oki i to kotou takoreangaia i te tuatau ki mua, e kare rava kotou i kite;"
                },
                {
                    "number": 14,
                    "text": "I na ra, te akakite atu nei au kia kotou i te reira, e kua akameitakiia kotou, kare e no to kotou kino, e kare katoa e no to kotou ngakau irinaki kore; no te mea kua apa tetai pae ia kotou i mua iaku, i na ra, ka aroa ua au i to kotou tu paruparu."
                },
                {
                    "number": 15,
                    "text": "No reira, kia maroiroi kotou mei teianei; auraka e mataku, no te mea no kotou te basileia."
                },
                {
                    "number": 16,
                    "text": "E no to kotou akaoraanga te oronga atu nei au i tetai akaueanga, kua akarongo oki au i ta kotou au pure, e kua koumuumu mai oki te putaua ki mua iaku, e kua anga au i te aronga apinganui, e noku oki te au kopapa katoatoa, e kare oki au e akono i te tu o te tangata nei."
                },
                {
                    "number": 17,
                    "text": "E naku oki i akariro i te enua nei kia apinganui, e i na, ko toku takainga vaevae oki ïa, e no reira, ka tu akaou rai au ki runga i reira."
                },
                {
                    "number": 18,
                    "text": "E te o atu nei au e te inangaro nei kia oronga atu kia kotou i tetai apinga nui maata atu, koia oki tetai enua taputou, ei enua tae a vai ua te u e te meli, e auraka e taumaa me aere mai te Atu;"
                },
                {
                    "number": 19,
                    "text": "E ka oronga atu au i te reira kia kotou ei enua ipukarea no kotou, mei te mea e ka kimi kotou i te reira ma to kotou ngakau katoa."
                },
                {
                    "number": 20,
                    "text": "E ko teia taku koreromotu kia kotou, ka riro oki teia enua ei ipukarea no kotou, e ei ipukarea no ta kotou au tamariki e tuatau uatu, ka vai ei te enua nei, e ka rauka akaou mai rai te reira ia kotou i te ao mutukore, e kare e akakore akaou ia."
                },
                {
                    "number": 21,
                    "text": "I na ra, tika tikai taku e karanga atu kia kotou, te vaitata mai nei te tuatau kare o kotou ariki e kare katoa o kotou tutara, no te mea e ko au to kotou ariki, e ko au te ka tiaki ia kotou."
                },
                {
                    "number": 22,
                    "text": "No reira, e akarongo mai i toku reo ma te aru mai iaku, e ka riro kotou ei aronga au, e kare a kotou ture, mari ra ko taku au ture me aere mai au, e ko au to kotou tuku ture, e na te aa e tapū mai i toku rima?"
                },
                {
                    "number": 23,
                    "text": "I na ra, tika tikai taku e karanga atu kia kotou, e apii tetai ki tetai kia tau ki te taonga taku i akataka ia kotou;"
                },
                {
                    "number": 24,
                    "text": "E aroa te au tangata katoatoa i tona au taeake mei ia ratou uaorai, e ma te rave i te tu tiamā e te tapu ki mua iaku."
                },
                {
                    "number": 25,
                    "text": "E te karanga akaou atu nei au kia kotou, e aroa te au tangata katoatoa i tona taeake mei ia ratou uaorai."
                },
                {
                    "number": 26,
                    "text": "Koai ïa tangata i rotopu ia kotou na, e tai ngauru ma rua ana tamaroa, e kare oki aia e akono ia ratou, e te kauraro nei oki ratou kiaia ma te tika tikai, e kua karanga atura aia ki tetai: E kakauia koe ki te kakau pu e ka noo mai ki konei; e ki tetai atu: E kakau i te kakau veruveru e ka noo atu ki ko—e akara iora ki tana au tamaroa ma te na ko atu e e tika au?"
                },
                {
                    "number": 27,
                    "text": "I na, kua oronga atu au i teia ei parabole kia kotou, e mei te reira rai au. Te karanga atu nei au kia kotou, kia okotai; e me kare kotou e okotai, kare kotou e naku."
                },
                {
                    "number": 28,
                    "text": "E te karanga akaou atu nei au, te kimi ra te enemi i te ngai muna i te tā ia kotou."
                },
                {
                    "number": 29,
                    "text": "Te rongo nei kotou i te au tamaki i te ngai mamao, e te karanga nei oki kotou e ka tupu mai te tamakianga mamaata i te au enua mamao, i na ra, kare oki kotou e kite i te manako o te au tangata i roto i to kotou uaorai enua."
                },
                {
                    "number": 30,
                    "text": "Te akakite atu nei au i teia au mea nei kia kotou no ta kotou au pure; e no reira, e akaputuputu i te pakari ki roto i to kotou umauma, ko te eeuia mai aea e te kino o teia au tangata te au mea kino na roto i to ratou tu kino, e na roto i tetai ravenga te ka tuatua mai ki roto i to kotou au taringa ma te reo maata atu i to te ngaruerue enua; i na ra, me kua teateamamao kotou kare kotou e mataku."
                },
                {
                    "number": 31,
                    "text": "E no te akakoroanga kia ora mai kotou mei te mana o te enemi, e kia akaputuputuia mai kotou ei au tangata tuatua-tika kiaku, kare rava e topata e te akaapaanga—"
                },
                {
                    "number": 32,
                    "text": "No reira, no teia tumu nei i oronga atu ei au i te akaueanga kia aere kotou ki te Ohio; e i reira au e oronga atu ei kia kotou i taku ture; ei reira oki kotou e orongaia mai ei te mana no runga mai;"
                },
                {
                    "number": 33,
                    "text": "E mei reira, noatu e koai taku e anoano, ka aere ratou ki rotopu i te au pa enua katoa, e ka akakiteia ta ratou ka rave; no te mea e angaanga maata taku e vai nei, e ka akaoraia a Iseraela, e naku e arataki ia ratou ki te ngai tei anoanoia e au, e kare e mana ke atu e tapū i toku rima."
                },
                {
                    "number": 34,
                    "text": "I teianei, te oronga atu nei au ki te akonoanga i roto i teia au tuanga nei i tetai akaueanga, e ka ikiia oki tetai au tangata i rotopu ia ratou, e na te reo o te akonoanga e iki ia ratou;"
                },
                {
                    "number": 35,
                    "text": "E ka akara atu ratou ki tei putaua e tei ngere, e ma te tauturu atu ia ratou kia kore ratou e mamae akaou; e ma te tono atu ia ratou ki te ngai taku i akaue atu ia ratou;"
                },
                {
                    "number": 36,
                    "text": "E ko teia oki ta ratou angaanga, kia akaaere i te au angaanga no runga i te au tuanga apinga o te akonoanga."
                },
                {
                    "number": 37,
                    "text": "E ko te aronga e au pāma ta ratou e kare e rauka kia okonaia atu, e akaruke ua ratou, me kore ra e tarau atu i te reira mei tei tau ia ratou."
                },
                {
                    "number": 38,
                    "text": "E akara kia akonoia ra te au mea katoatoa; e me kakauia te tangata nei e te mana no runga mai e kia tonoia atu, ka akaputuputuia mai teia au mea katoatoa ki raro ake i te akaaereanga o te akonoanga."
                },
                {
                    "number": 39,
                    "text": "E me kimi kotou i te apinga nui koia oki ta te Metua i anoano kia oronga mai kia kotou, ka riro e ko kotou te au tangata apinganui rava atu i te au tangata ravarai, no te mea ka rauka ia kotou te apinganui o te mutukore; e ko te apinganui o te enua nei naku te reira e oronga atu; kia matakite ra i te ngakau parau, ko te aite aea kotou ki te ngati Niphai i taito."
                },
                {
                    "number": 40,
                    "text": "E te karanga akaou atu nei au kia kotou, te oronga atu nei au i tetai akaueanga kia kotou, te au tane katoatoa, te au ereta katoa, te taunga, te puapii, e pera katoa te au mema, e aere aia ma tona maroiroi, ki te angaanga a tona nga rima, kia akateateamamao ma te rave i te au mea taku i akaue atu."
                },
                {
                    "number": 41,
                    "text": "E kia riro ta kotou akoanga ei reo akamatakiteanga, koia oki ko te au tangata katoatoa ki tona tangata tupu, na roto i te maru e te akaaka."
                },
                {
                    "number": 42,
                    "text": "E akaatea ia kotou ki vao mei rotopu atu i te aronga kino. E akaora ia kotou uaorai. Kia mā kotou, e tei apai i te au ariki a te Atu. Koia ïa. Amene."
                }
            ]
        },
        "/study/scriptures/dc-testament/dc/39": {
            "uri": "/study/scriptures/dc-testament/dc/39",
            "title": "Te Apiianga E Te Au Koreromotu 39",
            "data_type": "chapter",
            "chapter_name": "Tuanga 39",
            "chapter_summary": [
                "1–4, E mana to te aronga tapu kia riro ei au tamaroa na te Atua; 5–6, Ko tei ariki i te evangelia, kua ariki katoa i te Mesia; 7–14, Kua akaueia a James Covill kia bapetizoia e kia angaanga ki roto i te kainga vine a te Atu; 15–21, Kia tutu te au tavini o te Atu i te evangelia i mua ake ka tae mai ei te Oki Rua Anga Mai; 22–24, Ko te aronga tei ariki i te evangelia, ka akaputuputuia ratou i teianei ao e mutukore uatu."
            ],
            "verses": [
                {
                    "number": 1,
                    "text": "E ariu mai e akarongo ki te reo nona tei vai mutukore ana e mutukore uatu, ko Te Vai Nei Au Maata, ko Iesu Mesia—"
                },
                {
                    "number": 2,
                    "text": "Te mārama e te ora o te ao nei; te mārama tei kakā mai ana ki te poiri, e kare oki te poiri i mārama mai;"
                },
                {
                    "number": 3,
                    "text": "Koia rai oki tei aere mai ana ki toku tikai i te tuatau i rotopu tikai i te au tuatau, e kare ra toku tikai i ariki mai iaku;"
                },
                {
                    "number": 4,
                    "text": "I na ra, kia ratou ravarai tei ariki mai iaku, kua oronga atu au i te mana kia riro mai ei au tamaroa naku; e ka pera katoa au i te orongaanga atu kia ratou ravarai tei ariki mai iaku, i te mana kia riro mai ei au tamaroa naku."
                },
                {
                    "number": 5,
                    "text": "E tika, tika tikai taku e karanga atu kia koe, ko tei ariki mai i taku evangelia kua ariki katoa mai iaku; e ko tei kore i ariki mai i taku evangelia kare katoa oki i ariki mai iaku."
                },
                {
                    "number": 6,
                    "text": "E ko teia taku evangelia—ko te tataraara e te bapetizoanga ki te vai, e i muri ake oki e tae mai ei te bapetizoanga ki te aʼi e te Vaerua Tapu, koia te Akapumaana, ko tei akaari mai i te au mea katoatoa, e ma te apii mai i te au mea au o te basileia."
                },
                {
                    "number": 7,
                    "text": "E teianei, i na, te karanga atu nei au kia koe, e taku tavini e James, kua akara au i taau au angaanga e kua kite au ia koe."
                },
                {
                    "number": 8,
                    "text": "E tika tikai taku e karanga atu kia koe, kua tika toou ngakau ki mua iaku i teia taime; e, i na, kua oronga atu au i tetai au akameitakianga maata ki runga i toou upoko;"
                },
                {
                    "number": 9,
                    "text": "Kareka ra, kua kite ana koe i tetai tumatetenga maata, no te mea kua patoi mai koe iaku i tetai au taime e manganui no te ngakau parau oki e te au anoano o te ao nei i peraʼi."
                },
                {
                    "number": 10,
                    "text": "E, i na, kua tae mai te au rā o taau akaoraanga ra, e me ka akarongo mai koe ki toku reo, ko te ka tuatua atu kia koe e: E tu kia bapetizoia, e kia tamāia taau au ara, ma te kapikianga mai i toku ingoa, e ka rauka ia koe taku Vaerua, e tetai akameitakianga maata tei kore rava koe i kite ana i mua ana."
                },
                {
                    "number": 11,
                    "text": "E me rave koe i teia, kua akateateamamao au ia koe no tetai angaanga maata atu. Ka tutu oki koe i te kīanga o taku nei evangelia, taku i tuku atu i teia au rā openga nei, ko te koreromotu taku i tuku atu ei akaora i toku iti tangata, no te ngutuare o Iseraela."
                },
                {
                    "number": 12,
                    "text": "E ka tae katoa te tuatau ka noo oki ei te mana ki rungaʼo ia koe; e ka rauka ia koe te akarongo maata, e ka noo oki au kia koe e ka na mua oki au ia koe."
                },
                {
                    "number": 13,
                    "text": "Kua kapikiia koe kia angaanga ki roto i taku kainga vine, e kia akatupu i taku akonoanga, e kia apai mai ia Ziona, kia rekareka kapiti oki i runga i te tuaivi e kia ruperupe."
                },
                {
                    "number": 14,
                    "text": "I na, tika tikai taku e karanga atu kia koe, kare koe i kapikiia kia aere ki te tuanga itinga o te enua, i na ra, kua kapikiia koe kia aere ki te Ohio."
                },
                {
                    "number": 15,
                    "text": "E kia akaputuputu toku au tangata ia ratou uaorai ki te Ohio, te vai nei oki iaku tetai akameitakianga tei kore rava i kiteia ana i rotopu i te tamariki a te tangata nei, e ka riringiia atu oki ki rungaʼo i to ratou upoko. E mei reira atu ka aere atu te au tangata ki te au iti tangata katoatoa."
                },
                {
                    "number": 16,
                    "text": "I na, tika tikai taku e karanga atu kia koe, te kapiki nei rai oki te au tangata i Ohio kiaku ma te akarongo maata, i te manakoanga e ka tapū au i toku rima i roto i te akavaanga i te iti tangata, i na ra, kare e rauka iaku i te pikikaa i taku tuatua."
                },
                {
                    "number": 17,
                    "text": "No reira, e angaanga ma toou maroiroi e ma te kapiki atu i te au aronga angaanga tei akarongo tikai ki roto i taku kainga vine, kia kokotiia oki no te taime openga."
                },
                {
                    "number": 18,
                    "text": "E me tataraara ratou ma te ariki mai i te kīanga o taku nei evangelia, e ma te akatapuia, ka tapū au i toku rima i roto i te akavaanga."
                },
                {
                    "number": 19,
                    "text": "No reira, e aere ki mua ma te kapiki atu ma te reo maata i te na ko anga e: Te vaitata mai nei te basileia o te ao; ma te kapikianga atu e: Hosana! kia akameitakiia te ingoa o te Atua Teitei Roa."
                },
                {
                    "number": 20,
                    "text": "E aere e bapetizo atu ki te vai, ma te akapapaanga i te ara i mua i toku mata no te taime no toku okianga mai;"
                },
                {
                    "number": 21,
                    "text": "Te vaitata mai nei oki te taime; ko te rā e te ora kare oki e tangata e kite; i na ra, ka tae tikai mai."
                },
                {
                    "number": 22,
                    "text": "E ko tei ariki mai i teia au mea nei kua ariki mai iaku; e ka akaputuputuia mai ratou kiaku i teia tuatau nei e mutukore uatu."
                },
                {
                    "number": 23,
                    "text": "E, ka tae katoa te tuatau e ki runga ia ratou ravarai taau ka bapetizo ki te vai, ka tuku oki koe i toou nga rima, e ka rauka oki ia ratou te orongaanga o te Vaerua Tapu, e ka akara atu oki ki te au akairo o toku okianga mai, e ka kite oki iaku."
                },
                {
                    "number": 24,
                    "text": "I na, ka aere vave mai au. Koia ïa. Amene."
                }
            ]
        },
        "/study/scriptures/dc-testament/dc/40": {
            "uri": "/study/scriptures/dc-testament/dc/40",
            "title": "Te Apiianga E Te Au Koreromotu 40",
            "data_type": "chapter",
            "chapter_name": "Tuanga 40",
            "chapter_summary": [
                "1–3, Na te mataku i te takingakino e te anoano o te ao nei i akatupu i te patoianga i te evangelia."
            ],
            "verses": [
                {
                    "number": 1,
                    "text": "I na, tika tikai taku e karanga atu kia korua, kua tika oki te ngakau o taku tavini ko James Covill ki mua iaku, no te mea kua koreromotu mai aia kiaku e ka akono aia i taku tuatua."
                },
                {
                    "number": 2,
                    "text": "E kua ariki aia i te tuatua ma te rekareka tikai, i na ra, kua viviki a Satani i te timata iaia; e kua riro te mataku o te takingakino e te au anoano o te ao nei ei akariro iaia kia patoi atu i te tuatua."
                },
                {
                    "number": 3,
                    "text": "No reira, kua aati aia i taku koreromotu, e ka vai ua rai kiaku i taku ka rave kiaia kia tau ki taku ka manako. Amene."
                }
            ]
        },
        "/study/scriptures/dc-testament/dc/41": {
            "uri": "/study/scriptures/dc-testament/dc/41",
            "title": "Te Apiianga E Te Au Koreromotu 41",
            "data_type": "chapter",
            "chapter_name": "Tuanga 41",
            "chapter_summary": [
                "1–3, Kia akaaere te au ereta i te Akonoanga na roto i te vaerua o te eeuanga; 4–6, Ko te au pipi tuatua-tika, ka ariki ratou e ka akono i te ture a te Atu; 7–12, Kua akatinamouia a Eward Partridge ei episekopo no te Akonoanga."
            ],
            "verses": [
                {
                    "number": 1,
                    "text": "E ariu e akarongo mai, e taku iti tangata, te tuatua maira te Atu to kotou Atua, kua rekareka tikai au kia akameitaki atu ia kotou ki te au akameitakianga maata roa atu, kia kotou tei akarongo mai iaku ra; e kia kotou tei kore e akarongo mai iaku ra ka taumaa au, ko tei akakite pikikaa i toku ingoa, ki te taumaaanga teimaa roa atu."
                },
                {
                    "number": 2,
                    "text": "E akarongo mai, e te au ereta o taku akonoanga taku i kapiki, i na, te oronga atu nei au i tetai akaueanga kia kotou, kia akaputuputu mai kotou ia kotou uaorai ki te ngai okotai e kia akatikatika i taku nei tuatua;"
                },
                {
                    "number": 3,
                    "text": "E na roto i ta kotou pure akarongo e raukaʼi ia kotou taku ture, ei reira kotou e kite ei e ka naea te akaaereanga i taku akonoanga, e kia tika oki te au mea katoatoa ki mua iaku."
                },
                {
                    "number": 4,
                    "text": "Ka riro au ei akaaere no kotou me aere mai au; e i na, ka aere vave mai au, e ka akapapu kia kotou kia akonoia taku ture."
                },
                {
                    "number": 5,
                    "text": "Ko tei ariki i taku ture e kua taangaanga i te reira, koia tikai taku pipi; e ko tei karanga e kua rauka iaia e kare i taangaanga, kare ra aia i te pipi naku, e ka tuaru ke ia mei rotopu ia kotou;"
                },
                {
                    "number": 6,
                    "text": "Kare oki e tikaia te au mea tei tau no te tamariki o te basileia kia orongaia atu kia ratou e kare ratou e tiamā ana, me kore ra ki te puakaoa, e me kore ra kia tiriaia te au poe na te puaka."
                },
                {
                    "number": 7,
                    "text": "E pera katoa, kua tika oki kia akatuia tetai are no taku tavini ko Iosepha Timeti, Tamaiti, ei ngai nooanga nona e te ngai akaurianga katoa."
                },
                {
                    "number": 8,
                    "text": "E pera katoa, kua tika oki kia noo taku tavini ko Sidney Rigdon tei tau iaia, mei te mea oki e ka akono aia i taku au akaueanga."
                },
                {
                    "number": 9,
                    "text": "E pera katoa, kua kapiki oki au i taku tavini ia Edward Partridge; e ka oronga au i tetai akaueanga, kia ikiia oki aia e te reo o te akonoanga, e ka akataongaia ei episekopo no te akonoanga, kia akaruke i tana au apinga oko e kia akapou i tona taime ki te angaanga a te akonoanga;"
                },
                {
                    "number": 10,
                    "text": "Kia kite oki e kua tau te au mea katoatoa te ka orongaia kiaia i roto i taku au ture i te rā e oronga atu ei au i te reira."
                },
                {
                    "number": 11,
                    "text": "E teia no te mea e kua tiamā tona ngakau ki mua iaku, e kua aite tikai oki aia kia Natanaela i taito, e kare ua e pikikaa i roto iaia."
                },
                {
                    "number": 12,
                    "text": "Kua orongaia atu teia au tuatua kia kotou, e kua tiamā oki te reira ki mua iaku; e no reira kia matakite i te mouanga i te reira, no te mea e na ratou e akava i to kotou vaerua i te rā o te akavaanga. Koia ïa. Amene."
                }
            ]
        },
        "/study/scriptures/dc-testament/dc/42": {
            "uri": "/study/scriptures/dc-testament/dc/42",
            "title": "Te Apiianga E Te Au Koreromotu 42",
            "data_type": "chapter",
            "chapter_name": "Tuanga 42",
            "chapter_summary": [
                "1–10, Kua kapikiia te au ereta kia tutu i te evangelia, kia bapetizo i te au tangata, e kia akatupu i te Akonoanga; 11–12, Kia kapikiia ratou e kia akataongaia e tikaʼi, e kia apii i te au apiianga o te evangelia i kitea i roto i te au irava tapu; 13–17, Kia apii ratou e kia totou na roto i te mana o te Vaerua; 18–29, Kua akaueia te aronga tapu e auraka kia tamate, keia, pikikaa, auraka e akaturi, me kore ra e tuatua kino atu i tetai aronga ke; 30–39, E au ture no te akatereanga e te akatapuanga i te au apinga o te au mema; 40–42, Ka akaapaia te parau e te noonoo ua; 43–52, Ka akaoraia te maki na roto i te akatainuanga e te akarongo; 53–60, Na te au irava tapu e akatere i te Akonoanga e ka akakiteiaʼtu ki to te ao; 61–69, Ko te ngai o te Ierusalema Ou e te au muna o te basileia ka akaariia mai; 70–73, Ko te au apinga akatapuia o te au mema, kia taangaangaia te reira ei tauturu i tez au akaareʼ o te Akonoanga; 74–93, Ko te au ture akatereanga no runga i te moeana, te akaturi, te tā tangata, te keiaanga, e te aakianga o te au ara kua tuku iatu."
            ],
            "verses": [
                {
                    "number": 1,
                    "text": "E akarongo mai, kotou e te au ereta o taku akonoanga, ko tei akaputuputu mai ia kotou katoa ki te ngai okotai i roto i toku ingoa, koia a Iesu Mesia te Tamaiti a te Atua ora, te Akaora o to te ao; mei te mea e kua irinaki kotou ki runga i toku ingoa ma te akono i taku au akaueanga."
                },
                {
                    "number": 2,
                    "text": "E te tuatua akaou atu nei au kia kotou, e akarongo mai ma te rongo e te kauraro i te ture ko taku ka oronga atu kia kotou."
                },
                {
                    "number": 3,
                    "text": "E tika tikai taku e tuatua atu nei, mei ia kotou i akaputuputu mai ia kotou i te ngai okotai kia tau ki te akaueanga i akaue ei au ia kotou, i te turuanga mai no runga i teia mea okotai nei, e kua pati atu ki te Metua na roto i toku ingoa, e reira e raukaʼi ia kotou."
                },
                {
                    "number": 4,
                    "text": "I na, e tika tikai taku e tuatua atu nei kia kotou, te oronga atu nei au kia kotou i teia akaueanga mua, e ka aere kotou ki mua ma toku ingoa, kotou tatakitai, mari ua ko toku nga tavini ko Iosepha Timeti, Tamaiti, e Sidney Rigdon."
                },
                {
                    "number": 5,
                    "text": "E te oronga atu nei au kia ratou i tetai akaueanga e kia aere atu ratou ki mua no tetai tuatau poto, e ka orongaiaʼtu na roto i te mana o te Vaerua e aea ratou e oki mai ei."
                },
                {
                    "number": 6,
                    "text": "E ka aere atu kotou na roto i te mana o toku Vaerua, i te tutuanga atu i taku evangelia, tatakirua, na roto i toku ingoa, i te akamaataanga i to kotou au reo mei te tangi o te pu, i te akakite atu anga i taku tuatua mei te au angela a te Atua."
                },
                {
                    "number": 7,
                    "text": "E ka aere atu kotou ma te bapetizoanga ki te vai, i te na ko anga e: E tataraara kotou, e tataraara kotou, te vaitata mai nei te basileia o te rangi."
                },
                {
                    "number": 8,
                    "text": "E ka aere atu kotou mei teia ngai ki roto i te au ngai i te tuanga opunga; e kia kitea mai ia ratou te ka ariki mai ia kotou e akatu kotou i taku akonoanga ki roto i te au tuanga ravarai—"
                },
                {
                    "number": 9,
                    "text": "E kia tae ki te tuatau e eeuia mai ei te reira kia kotou mei runga mai, e me akateateamamaoia te oire o te Ierusalema Ou, kia akaputuputuia mai kotou ei okotai, kia riro kotou ei iti tangata noku e kia riro au ei Atua no kotou."
                },
                {
                    "number": 10,
                    "text": "E te tuatua akaou atu nei kia kotou, e kia tu rai taku tavini ko Edward Partridge ki roto i te taonga taku i akataka iaia. E ka tae akera, me ka aati ture aia ka akataonga akaou ia tetai ki roto i tona taonga. Koia ïa. Amene."
                },
                {
                    "number": 11,
                    "text": "Te tuatua akaou atu nei au kia kotou, e kare e orongaiaʼtu ki tetai uatu kia aere atu kia tutu i taku evangelia, me kore ra kia akatupu i taku akonoanga, mari ua ra kia akataongaia aia e tetai tei aia te tikaanga, e kua kite oki te akonoanga e e tikaanga tona e kua akataongaia ana e te au upoko o te akonoanga."
                },
                {
                    "number": 12,
                    "text": "Koia katoa, ko te au ereta, te au taunga, e te au puapii o teia akonoanga, ka apii i te au apiianga o taku nei evangelia, koia i roto i te Bibilia e te Puka a Momoni, tei roto oki i te reira te kīanga o te evangelia."
                },
                {
                    "number": 13,
                    "text": "E ka akono ratou ma te rave i te au koreromotu e te au ture a te akonoanga, e ko teia oki i reira ta ratou au apiianga, mei te ka akaaereia ratou e te Vaerua."
                },
                {
                    "number": 14,
                    "text": "E ka orongaia atu te Vaerua kia kotou na roto i te pure o te akarongo; e me kare e rauka ia kotou te Vaerua auraka kotou e apii."
                },
                {
                    "number": 15,
                    "text": "E ko teia au mea katoatoa kia rave meitaki kotou mei taku i akaue atu no runga i ta kotou apiianga, e tae rava atu ki te orongaanga atu i te kīanga o taku au irava tapu."
                },
                {
                    "number": 16,
                    "text": "E ia kotou e akateitei ra i to kotou au reo ki runga na roto i te Akapumaana, ka tuatua kotou e ka totou mei tei tau iaku;"
                },
                {
                    "number": 17,
                    "text": "E, i na, kua kite te Akapumaana i te au mea katoatoa, e ka akakite atu no te Metua e no te Tamaiti."
                },
                {
                    "number": 18,
                    "text": "E, i na, ka tuatua atu au ki te akonoanga. Auraka rava kotou e tā ua; e koia te ka tā atu kare rava e akakoreia tana ara i roto i teia ao, kare katoa i roto i te ao te ka aru mai."
                },
                {
                    "number": 19,
                    "text": "E te tuatua akaou atu nei au, auraka rava kotou e tā ua; koia ra te ka tā atu ka mate aia."
                },
                {
                    "number": 20,
                    "text": "Auraka rava kotou e keia; e koia te ka keia e kare e tataraara ka tuaruia atu ki vao."
                },
                {
                    "number": 21,
                    "text": "Auraka rava kotou e pikikaa; e koia te ka pikikaa atu e kare e tataraara ka tuaruia atu ki vao."
                },
                {
                    "number": 22,
                    "text": "E inangaro atu kotou i taau vaine ma toou ngakau katoa, e ka piri atu kiaia e auraka ki tetai ke."
                },
                {
                    "number": 23,
                    "text": "E koia te ka akara atu ki runga i tetai vaine e kua akatupu i te inangaro kiaia, te patoi ra i te akarongo, e kare te Vaerua e noo kiaia; e me kare aia e tataraara ka tuaruia atu aia ki vao."
                },
                {
                    "number": 24,
                    "text": "Auraka rava kotou e akaturi; e koia te ka rave i te akaturi, e kare e tataraara, ka tuaruia atu ki vao."
                },
                {
                    "number": 25,
                    "text": "I na ra koia tei akaturi e kua tataraara ma tona ngakau katoa, e ma te akaruke atu i te reira, e kare e rave akaou i te reira, e akakore atu koe i tana ara;"
                },
                {
                    "number": 26,
                    "text": "Me ka rave akaou ra aia i te reira, kare rava tana ara e akakoreia, i na ra ka tuaruia atu aia ki vao."
                },
                {
                    "number": 27,
                    "text": "Auraka rava kotou e tuatua akakino atu i toou tangata tupu, auraka katoa e takingakino atu iaia."
                },
                {
                    "number": 28,
                    "text": "Kua kite oki kotou i taku au ture no runga i teia au mea nei tei orongaia atu i roto i taku au irava tapu; koia tei rave ara e kare e tataraara ka tuaruia atu ki vao."
                },
                {
                    "number": 29,
                    "text": "Me kua inangaro kotou iaku, e tavini iaku ma te akono i taku au akaueanga katoatoa."
                },
                {
                    "number": 30,
                    "text": "E i na, e akamanako kotou i te aronga putaua, ma te akatapu i ta kotou au apinga no te tauturu ia ratou ta kotou ka oronga no ratou, ma te koreromotu e te angaanga te kare rava e rauka kia aatiia."
                },
                {
                    "number": 31,
                    "text": "E mei te mea ra e oronga atu kotou i ta kotou au apinga na te aronga putaua, te pera katoa mai ra kotou kiaku nei; e ka tukuia atu te reira ki mua i te aroaro o te episekopo o taku akonoanga e tona nga konitara, e nga ereta tokorua, me kore e nga taunga teitei, mei tana ka iki, me kore ra me tana i iki e kua akataka no te reira akakoroanga."
                },
                {
                    "number": 32,
                    "text": "E ka tae akera, e kia oti teia au mea i te tuku ki mua i te aroaro o te episekopo o taku akonoanga, e i muri ake i tona arikianga i teia au kite papu nei no runga i teia akatapuanga i te au apinga o taku akonoanga, kare ratou i reira e rauka kia apai ke ia atu mei taku akonoanga, kia tau ki taku au akaueanga, e ka akatakaia kia paukia mai te au tangata katoatoa kiaku nei, e akaaere i rungaʼo i tona uaorai kainga, me kore ra tei rauka iaia na roto i te akatapuanga, pouroa kia rava nona uaorai e no tona kopu tangata."
                },
                {
                    "number": 33,
                    "text": "E pera katoa, me e au apinga tetai i roto i te au rima o te akonoanga, me kore ra i te rima o te au mema, kia maata atu i tei anoanoia ei tauturu ia ratou i muri ake i te akatapuanga mua, koia oki te toenga kia akatapuia ki te episekopo, ka akonoia teia no te oronga atu kia ratou me kare a ratou, mei tera tuatau ki tera tuatau, e ko te tangata katoatoa tei ngere ka rauka kia tauturuia kia tau ki tona anoano."
                },
                {
                    "number": 34,
                    "text": "No reira, ko te toenga ka akarukeia ki roto i taku are vairanga, kia oronga na te aronga putaua e te ngere veve, mei te ka akatakaia e te pupu konitara teitei o te akonoanga, e te episekopo e tana pupu konitara;"
                },
                {
                    "number": 35,
                    "text": "E no te akakoroanga o te okoanga mai i tetai au enua ei meitaki no te katoatoa o te akonoanga, e te akatuanga i te au are no te akamori, e no te akatuangaia o te Ierusalema Ou te ka eeuia mai i muri ake—"
                },
                {
                    "number": 36,
                    "text": "Kia akaputuputuia mai toku au iti tangata koreromotu ei okotai i taua rā e aere mai ei au ki taku iero. E ka rave au i teia no te akaoraanga i taku iti tangata."
                },
                {
                    "number": 37,
                    "text": "E ka tae akera, e koia te ka rave ara e kare e tataraara ka tuaruia atu aia ki vao mei te akonoanga, e kare e rauka akaou iaia tana i akatapu no te aronga putaua e te aronga ngere o taku akonoanga, koia oki kiaku nei—"
                },
                {
                    "number": 38,
                    "text": "E mei te mea e ka rave atu kotou i teia ki te mea iti rava atu, kua rave katoa ïa kotou i te reira kiaku."
                },
                {
                    "number": 39,
                    "text": "E ka tae akera, e ko taku i tuatua atu na roto i te au vaa o taku au peroveta ka tupu te reira; e ka akatapu au i te au apinga nui o ratou te ka mou i taku evangelia i roto i te au Etene ki te aronga putaua o taku iti tangata koia oki o te ngutuare o Iseraela."
                },
                {
                    "number": 40,
                    "text": "Koia katoa, auraka rava kotou e parau i roto i to kotou ngakau; eiaa e peu i to kotou au kakau, e ko to ratou manea ei manea o te angaanga o to kotou nga rima;"
                },
                {
                    "number": 41,
                    "text": "E kia raveia te au mea katoatoa ma te mā i mua iaku."
                },
                {
                    "number": 42,
                    "text": "Auraka rava kotou e noonoo ua; koia te ka noonoo ua kare ïa e kai i te varaoa e kare katoa e aao i te au kakau o te rave angaanga."
                },
                {
                    "number": 43,
                    "text": "E ko ratou tei rokoia e te maki i rotopu ia kotou, e kare o ratou akarongo kia akaoraia, i na ra e irinaki ratou, ka utuutuia te reira ma te tu maru tikai, ki te au rakau rikiriki ra e te kai tuitui kore, e auraka oki i te rima o tetai enemi."
                },
                {
                    "number": 44,
                    "text": "E ko te au ereta o te akonoanga, ka kapikiia atu e tokorua me kore ra kia maata atu, e ka pure atu no ratou ma te tuku atu i to ratou au rima ki rungaʼo ia ratou na roto i toku ingoa; e me mate ratou ka mate ratou kiaku nei, e me ora ratou ka ora ratou kiaku nei."
                },
                {
                    "number": 45,
                    "text": "Kia noo kapiti kotou na roto i te inangaro tikai, e no teia tu nei ka aue kotou no ratou me mate, e no ratou tikai e kare o ratou manakoanga no te tuakaouanga kakā."
                },
                {
                    "number": 46,
                    "text": "E ka tae akera e ko ratou te ka mate ki roto iaku nei, kare rava e tongi i te mate, no te mea e mea vene ïa kia ratou;"
                },
                {
                    "number": 47,
                    "text": "E ko ratou ra te kare e mate ki roto iaku, aue oki ratou, no te mea e mea kavangu to ratou mate."
                },
                {
                    "number": 48,
                    "text": "E ka tae katoa e, koia e akarongo tona ki roto iaku kia akaoraia, e kare aia i akatakaia no te mate, ka akaoraia aia."
                },
                {
                    "number": 49,
                    "text": "Koia e e akarongo tona kia kite, ka kite aia."
                },
                {
                    "number": 50,
                    "text": "Koia e e akarongo tona kia rongo, ka rongo aia."
                },
                {
                    "number": 51,
                    "text": "Ko te pirikoki e e akarongo tona kia rere, ka rere."
                },
                {
                    "number": 52,
                    "text": "E ko ratou e kare e akarongo kia rave i teia au mea nei, e irinaki ra ki roto iaku nei, e mana ïa to ratou kia riro mai ei au tamaiti naku; e me kare ratou e aati i taku au ture ka rauka ia kotou i te akakoromaki i to ratou au paruparu."
                },
                {
                    "number": 53,
                    "text": "Kia tu kotou ki roto i te ngai o ta kotou tuanga angaanga."
                },
                {
                    "number": 54,
                    "text": "Auraka rava kotou e rave atu i te kakau o to taeake; e tutaki atu kotou i ta kotou i rauka mai mei to taeake."
                },
                {
                    "number": 55,
                    "text": "E me ka maata atu ta kotou ka rauka mai no te tauturu ia kotou, e oronga atu kotou i te reira ki roto i taku are vairanga, kia tau te raveanga i te au mea katoatoa mei taku i tuatua atu."
                },
                {
                    "number": 56,
                    "text": "E pati mai kotou, e ka orongaia atu taku au irava tapu mei taku i akataka atu, e ka akonoia ratou ki tetai ngai meitaki;"
                },
                {
                    "number": 57,
                    "text": "E e mea meitaki kia muteki kotou no runga ia ratou, e auraka e apii atu ia ratou kia rauka rava ia kotou te katoatoa."
                },
                {
                    "number": 58,
                    "text": "E te oronga atu nei au kia kotou i tetai akaueanga, e reira e apii atu ei kotou i teia au mea ki te au tangata katoatoa; e ka apiiia atu teia au mea nei ki te au pa enua katoa, te au kopu katoatoa, te au reo katoatoa e te au tangata katoatoa."
                },
                {
                    "number": 59,
                    "text": "Kia rave mai kotou i te au mea tei rauka mai ia kotou, ko tei orongaia atu ana kia kotou i roto i taku au irava tapu no te ture, kia riro ei ture naku ei akatere i taku akonoanga;"
                },
                {
                    "number": 60,
                    "text": "E koia te ka rave kia tau ki teia au mea nei ka ora ïa, e koia te kare e rave i te reira ka akaapaia me ka akapera uatu rai aia."
                },
                {
                    "number": 61,
                    "text": "Me ka pati mai kotou, ka rauka ia kotou te eeuanga rungaʼo i te eeuanga, te kite rungaʼo i te kite, e kia kite kotou i te au mea muna e te au mea au tikai—ko te ka apai mai i te rekareka, ko te ka apai mai i te oraanga mutukore."
                },
                {
                    "number": 62,
                    "text": "E kia pati kotou, e ka eeuia mai kia kotou i roto i toku uaorai tuatau i te ngai ka akatuiaʼi te Ierusalema Ou."
                },
                {
                    "number": 63,
                    "text": "E i na, ka tae te tuatau e tonoia atu ei taku au tavini ki te itinga e ki te opunga, ki te tokerau e ki te tonga."
                },
                {
                    "number": 64,
                    "text": "E mei teianei, koia te ka aere atu ki te itinga kia apii ia ratou te ka ariu mai kia oro atu ki te opunga, e ko teia no te au mea kino te ka aere mai ki runga i te enua nei, e no te au ravenga muna."
                },
                {
                    "number": 65,
                    "text": "I na, kia akono kotou i teia au mea katoatoa nei, e e manganui uatu taau tutaki; no te mea kua orongaia atu kia kotou kia kite i te au mea muna o te basileia, i na ra e kare oki i orongaia ki to te ao nei kia kite i te reira."
                },
                {
                    "number": 66,
                    "text": "Kia akono kotou i te au ture tei rauka ia kotou e kia tu akarongo uatu rai."
                },
                {
                    "number": 67,
                    "text": "E ka rauka ia kotou te au koreromotu o te akonoanga, kia rava te reira ei akamou ia kotou, i konei e i roto i te Ierusalema Ou."
                },
                {
                    "number": 68,
                    "text": "No reira, ko tei ngere i te pakari, e pati mai aia kiaku, e ka oronga uatu au kiaia ma te patoi kore atu."
                },
                {
                    "number": 69,
                    "text": "E akateitei i to kotou au ngakau ma te rekareka, tei a kotou oki te basileia, me kore ra, kua orongaia atu te au taviri o te akonoanga. Koia ïa. Amene."
                },
                {
                    "number": 70,
                    "text": "Ka orongaia atu ki te au taunga e te au puapii ta ratou au tuanga angaanga, mei te au mema rai."
                },
                {
                    "number": 71,
                    "text": "E ko te au ereta me kore ra te au taunga teitei, ko tei ikiia atu kia tauturu i te episekopo ei nga konitara i roto i te au mea katoatoa, kia tauturuia atu to ratou kopu tangata mei roto atu i te au apinga tei akatapuia ki te episekopo, ei meitaki no te putaua, e no tetai au akakoroanga keke atu, mei tei taikuia atu i mua ana;"
                },
                {
                    "number": 72,
                    "text": "Me kore ra kia rauka ia ratou te tutaki tau tikai no ta ratou au angaanga katoatoa, mei te tuanga angaanga me kore ra tetai uatu, me kua tau ki te manako me kore ra te tika a te nga konitara e te episekopo."
                },
                {
                    "number": 73,
                    "text": "E ka rauka katoa i te episekopo tona tauturu, me kore te tutaki tau no tana au angaanga katoatoa i roto i te akonoanga."
                },
                {
                    "number": 74,
                    "text": "I na, tika tikai taku e tuatua atu nei kia kotou, e ko tetai uatu au tangata i rotopu ia kotou, e kua akaatea ke atu i to ratou au tokorua no te moe ana, me kore ra ka tuatuaia e, me ka akapapu mai ratou ki mua i to kotou aroaro ma te ngakau akaaka tikai e ko te tumu teia, auraka kotou e tuaru atu ia ratou ki vao mei rotopu ia kotou;"
                },
                {
                    "number": 75,
                    "text": "I na ra me kitea mai e kotou e ko tetai uatu o te au tangata tei akaruke atu i to ratou au tokorua no te rave i te akaturi, e ko ratou tikai tei apa, e te ora nei to ratou au tokorua, kia tuaruia atu ratou mei rotopu ia kotou."
                },
                {
                    "number": 76,
                    "text": "E te tuatua akaou atu nei au kia kotou, kia akara meitaki e kia matakite tikai kotou, ma te uiui tikai, e auraka kotou e ariki i tetai ki rotopu ia kotou me kua oti i te akaipoipo;"
                },
                {
                    "number": 77,
                    "text": "Me kare ra ratou i akaipoipo, kia tataraara ratou i ta ratou au ara katoatoa me kore ra kare kotou e ariki ia ratou."
                },
                {
                    "number": 78,
                    "text": "E pera katoa, ko te au tangata katoatoa o te akonoanga a te Mesia, ka akono ratou i te au akaueanga katoatoa e te au koreromotu katoatoa o te akonoanga."
                },
                {
                    "number": 79,
                    "text": "E ka tae akera, e, ko tetai uatu tangata i rotopu ia kotou te ka tā tangata, ka apaiia atu aia e ka akautungaia kia tau ki te au ture o te enua; e akamaara e kare ona akakoreanga ara; e ka akapapuia oki teia kia tau ki te au ture o te enua."
                },
                {
                    "number": 80,
                    "text": "E kia akaturi tetai uatu tane me kore ra vaine, ka akavaia atu aia ki mua e rua nga ereta o te akonoanga, me kore ra e maata atu, e ko te au tuatua katoatoa ka akatinamouia ei patoi atu iaia na roto e rua nga kite o te akonoanga, e auraka no te enemi; i na ra me ka maata atu i te rua nga kite e meitaki atu ïa."
                },
                {
                    "number": 81,
                    "text": "E ka akaapaia atu te tane me kore ra te vaine na roto i te vaa o nga kite e rua; e ka tuku te au ereta i taua manamanata ki mua i te ekalesia, e ka taki te ekalesia i to ratou au rima ki runga no te patoi atu i te tane me kore ra te vaine, e kia tau to raua utunga ki te ture a te Atua."
                },
                {
                    "number": 82,
                    "text": "E me ka rauka, e mea tau tikai e tei reira katoa te episekopo."
                },
                {
                    "number": 83,
                    "text": "E kia pera katoa kotou i te au manamanata katoatoa te ka tae mai ki mua ia kotou."
                },
                {
                    "number": 84,
                    "text": "E me ka keia tetai tane me kore ra tetai vaine, ka apaiia atu te tane me kore ra te vaine ki mua i te ture o te enua."
                },
                {
                    "number": 85,
                    "text": "E me ka keia aia, ka apaiia atu aia ki mua i te ture o te enua."
                },
                {
                    "number": 86,
                    "text": "E me ka pikikaa aia, ka apaiia atu aia ki te ture o te enua."
                },
                {
                    "number": 87,
                    "text": "E me ka rave aia i tetai uatu kino, ka apaiia atu aia ki mua i te ture, koia oki ta te Atua."
                },
                {
                    "number": 88,
                    "text": "E me kua akaapa to tungane me kore ra to tuaine ia koe, e apai koe i to tungane me kore ra to tuaine i tetai ngai ko korua ua, e me ka aaki mai aia kia akaau akaou korua."
                },
                {
                    "number": 89,
                    "text": "Me kare ra aia e aaki mai ka apai atu kotou iaia ki mua i te akonoanga, auraka ki te au mema, ki te au ereta ra. E ka raveia teia i roto i tetai uipaanga, e kare oki i mua i to te ao katoa."
                },
                {
                    "number": 90,
                    "text": "Me e maata ta to tungane me kore ra ta to tuaine i akaapa, ka akoia atu aia ki mua i te maataanga."
                },
                {
                    "number": 91,
                    "text": "E ko tetai uatu te ka akaapa atea ua mai, ka ako atea ia atu aia kia akama aia. Me kare ra aia e aaki atu, ka apaiia atu aia ki mua i te ture a te Atua."
                },
                {
                    "number": 92,
                    "text": "E ko tetai te ka akaapa atu na roto i te ngaro, ka akoia atu aia na roto i te ngaro, kia rauka iaia te tikaanga kia aaki atu na roto i te ngaro kiaia tana i akaapa atu, e ki te Atua katoa, kia kore te akonoanga e tuatua akakino atu iaia."
                },
                {
                    "number": 93,
                    "text": "E kia akapera kotou i roto i te au mea katoatoa."
                }
            ]
        },
        "/study/scriptures/dc-testament/dc/43": {
            "uri": "/study/scriptures/dc-testament/dc/43",
            "title": "Te Apiianga E Te Au Koreromotu 43",
            "data_type": "chapter",
            "chapter_name": "Tuanga 43",
            "chapter_summary": [
                "1–7, Ko te au eeuanga e te au akaueanga, ka tae mai te reira na roto ua mai iaia tei ikiia; 8–14, Ka akatapuia te aronga tapu na roto i to ratou raveanga i te au mea tapu pouroa ki mua i te Atua; 15–22, Te tonoia atu nei te au ereta kia aere kia tutu i te tataraara e kia akateateamamao i te tangata no te rā maata o te Atu; 23–28, Ka kapiki mai te Atu i te au tangata na roto i tona uaorai reo e na roto katoa i te au mana natura; 29–35, Ka tae mai te Aunuingangare e te tapekaangaia o Satani."
            ],
            "verses": [
                {
                    "number": 1,
                    "text": "E akarongo mai, e te au ereta o taku akonoanga, e ariu mai i to kotou taringa ki te au tuatua taku ka tuatua atu kia kotou."
                },
                {
                    "number": 2,
                    "text": "E i na, tika, tika tikai, taku e tuatua atu nei kia kotou, kua rauka mai ia kotou tetai akaueanga ei ture ki taku akonoanga, na roto iaia taku i iki no kotou kia ariki mai i te au akaueanga ma te au eeuanga mei toku rima."
                },
                {
                    "number": 3,
                    "text": "E ko teia ka kite papu kotou—kare atu oki e tangata ke atu tei ikiia i rotopu ia kotou na kia ariki mai i te au akaueanga e te au eeuanga, e tae uatu ki te tuatau e apainaiaʼi aia, me ka noo ua rai aia ki roto iaku."
                },
                {
                    "number": 4,
                    "text": "I na ra, tika, tika tikai taku e karanga atu kia kotou, kare atu e tangata ke atu e ikiia ki teia orongaanga nei, mari ua ra na roto iaia; e me apaina ke ia mei iaia kare ona mana i reira, mari ra kia iki i tetai ei mono iaia."
                },
                {
                    "number": 5,
                    "text": "E ka riro teia ei ture kia kotou, kia kore kotou e ariki atu i te au apiianga a tetai te ka aere mai ki mua ia kotou ei eeuanga, e me kore ra ei akaueanga;"
                },
                {
                    "number": 6,
                    "text": "E te oronga atu nei au i teia kia kotou kia kore oki kotou e vare, kia kite oki kotou e kare ratou e noku."
                },
                {
                    "number": 7,
                    "text": "E tika tikai taku e karanga atu kia kotou, koia ko tei akataongaia e au, ka aere mai aia na te ngutupa, e ka akataongaia mei taku i akakite atu i mua ana, kia apii atu i taua au eeuanga ra tei rauka e te ka rauka ia kotou na roto iaia taku i iki."
                },
                {
                    "number": 8,
                    "text": "I teianei, i na, te oronga atu nei au i tetai akaueanga kia kotou, me akaputuputu kotou ki te ngai okotai, ka apii e ka akamārama kotou ma te tauturu tetai ki tetai, kia kite oki kotou e ka akapeea me angaanga e me akaaere i taku akonoanga, ka akapeea me rave i te au tikaanga o taku ture e te au akaueanga, taku i oronga atu."
                },
                {
                    "number": 9,
                    "text": "E ka pera kotou i te akamāramaia ki te ture o taku akonoanga, e ka akatapuia na roto i tei rauka ia kotou, e ka tapeka kotou ia kotou uaorai ki te angaanga ma te tapu tikai ki mua iaku—"
                },
                {
                    "number": 10,
                    "text": "E me rave kotou i teia, e kakā te ka orongaia atu ki te basileia tei rauka ia kotou. E me kare ra kotou e rave, ka rave ke ia, koia oki tei rauka ia kotou."
                },
                {
                    "number": 11,
                    "text": "E akaruke ke atu kotou i te kino i roto ia kotou na; e akatapuia kotou ki mua iaku;"
                },
                {
                    "number": 12,
                    "text": "E me kua anoano kotou i te kakā o te basileia, e iki mai kotou i taku tavini ia Iosepha Timeti, Tamaiti, ma te turuturu mai iaia ki mua iaku na roto i te pure akarongo."
                },
                {
                    "number": 13,
                    "text": "E te karanga akaou atu nei au kia kotou, me kua anoano kotou i te au mea muna o toku basileia, e oronga atu i tetai kai nana e te kakau katoa, e te au apinga uatu tana e anoano kia akaoti i te angaanga taku i akaue atu kiaia;"
                },
                {
                    "number": 14,
                    "text": "E me kare kotou e rave i te reira, ka noo ua rai aia ki o ratou tei ariki mai iaia, kia akono au noku i tetai iti tangata tiamā ki mua iaku."
                },
                {
                    "number": 15,
                    "text": "Te karanga akaou atu nei au, e akarongo mai e te au ereta o taku akonoanga, taku oki i iki: Kare kotou i tukuia atu kia apiiia, kia apii atu ra kotou i te au tamariki a te tangata nei ki te au mea taku i tuku atu ki roto i to kotou rima na roto i te mana o toku Vaerua;"
                },
                {
                    "number": 16,
                    "text": "E ka apiiia mai kotou mei runga mai. E akatapu ia kotou uaorai, i reira e akakīia mai ei kotou e te mana, kia oronga atu oki kotou mei taku tikai i tuatua atu."
                },
                {
                    "number": 17,
                    "text": "E akarongo mai kotou, e, i na, te vaitata mai nei te rā maata o te Atu."
                },
                {
                    "number": 18,
                    "text": "Ka tae mai te rā e tuatua mai ei te reo o te Atu mei te rangi mai; ka ngaueue te au rangi e ka ruketekete te enua nei, e ka tangi te pu a te Atua ma te roa e te tangi maata katoa, e ka tuatua atu ki te iti tangata tei moe: E te aronga tapu, e tu ki runga kia ora; e te aronga rave ara, e noo e moe kia kapiki akaou mai au."
                },
                {
                    "number": 19,
                    "text": "No reira, e tatua i to kotou taukupu, ko te kitea aea kotou ki rotopu i te aronga kino."
                },
                {
                    "number": 20,
                    "text": "E akateitei i to kotou reo ma te mataku kore. E kapiki atu ki te au iti tangata kia tataraara, te aronga pakari e te mapu katoa, tei tuikaa e tei tuikaa kore, i te na ko anga e: E akateateamamao ia kotou no te rā maata o te Atu;"
                },
                {
                    "number": 21,
                    "text": "E me ko au, e tangata oki au, ka akateitei ei au i toku reo e ma te kapiki atu kia kotou kia tataraara, e makitakita akera kotou iaku, eaa ta kotou ka tuatua atu kia tae mai taua rā ra, kia aruru mai te reo o te au mangungu mei nga ope mai o te enua, i te tuatuaanga mai ki te au taringa o te katoatoa e ora nei, i te na ko anga e—E tataraara, e akateateamamao no te rā maata o te Atu?"
                },
                {
                    "number": 22,
                    "text": "E, me korapa mai te uira mei te itinga ki te opunga, ma te aruruanga mai to ratou reo ki te au tangata katoatoa e ora nei, e ka poturi te taringa o te au tangata katoatoa te ka akarongo, i te tuatuaangaia mai teia au tuatua—E tataraara kotou, te vaitata mai nei te rā maata o te Atu?"
                },
                {
                    "number": 23,
                    "text": "E ka tuatua akaou mai rai te reo o te Atu mei te rangi mai, i te na ko anga e: E ariu mai, e te au iti tangata o te enua nei, e akarongo mai i te reo o te Atua tei anga ia kotou."
                },
                {
                    "number": 24,
                    "text": "Aue, kotou e te au iti tangata o te enua nei, e manganui toku inangaroanga i te akaputuputu ia kotou mei te moa e akakoukou i tana anauanga i raro ake i tona peau, i na ra, kare i tika ia kotou!"
                },
                {
                    "number": 25,
                    "text": "E manganui toku kapikianga ia kotou na roto i te vaa o taku au tavini, e na roto i te matuapuruanga a te au angela, e na roto i toku nei reo, e na roto i te reo o te au mangungu, e na roto i te reo o te au uira, e na roto i te reo o te au ngaru, e na roto i te reo o te au ngaruerue enua, e te au uriia ua toka maata, e na roto i te reo o te au onge e te au tu makimate ravarai, e na roto i te reo tangi maata o te pu, e na roto i te reo o te akavaanga, e na roto i te reo o te aroa ua kia pou roa te rā, e na roto i te reo o te kakā e te ngateitei e te au apinganui o te ora mutukore, e ka akaora ia kotou ki te akaoraanga mutukore, i na ra, kare ra i tika ia kotou!"
                },
                {
                    "number": 26,
                    "text": "I na, kua tae mai taua rā ra, e kī ei te kapu o toku riri otooto."
                },
                {
                    "number": 27,
                    "text": "I na, tika tikai taku e karanga atu kia kotou, ko teia oki te au tuatua a to kotou Atu to kotou Atua."
                },
                {
                    "number": 28,
                    "text": "No reira, e angaanga kotou, e angaanga kotou ki roto i taku kainga vine no te taime openga—e no te taime openga ra, e kapiki atu ki te au tangata e noo i te enua nei."
                },
                {
                    "number": 29,
                    "text": "I toku uaorai tuatau e oki atu ei au ki te enua nei no te akavaanga, e ka akaoraia toku au iti tangata, e ka tutara oki matou katoa ki te enua nei."
                },
                {
                    "number": 30,
                    "text": "Ka tae mai oki te Aunuingangare maata, taku i tuatua atu ana na roto i te vaa o taku au tavini."
                },
                {
                    "number": 31,
                    "text": "E ka tapekaia oki a Satani, e kia tatara akaou ia ake aia, e manga tuatau poto ua tona tutaraanga e ka tae i reira ki te openga o te enua nei."
                },
                {
                    "number": 32,
                    "text": "E ko te ka noo ma te tuatuatika tikai, ka tauiia aia mei te kamoanga mata rai te viviki, e ka kore ke atu te enua nei mei te mea e kua pou i te aʼi ra."
                },
                {
                    "number": 33,
                    "text": "E ka aere ke atu te aronga kino ki roto i te aʼi mate kore, e ko to ratou openga, kare rava e tangata i te enua nei e kite, e kare rai e kitea, kia tae rava ra ki te tuatau e aere mai ei ratou ki mua iaku no te akavaanga."
                },
                {
                    "number": 34,
                    "text": "E akarongo mai kotou ki teia au tuatua. I na, ko au teia ko Iesu Mesia, te Akaora o to te ao nei. E akaputu i teia au mea nei ki roto i to kotou au ngakau, e kia noo mai te au o te tuatau mutukore ki rungaʼo i to kotou au manako."
                },
                {
                    "number": 35,
                    "text": "Kia akono meitaki. E kauraro i taku au akaueanga. Koia ïa. Amene."
                }
            ]
        },
        "/study/scriptures/dc-testament/dc/44": {
            "uri": "/study/scriptures/dc-testament/dc/44",
            "title": "Te Apiianga E Te Au Koreromotu 44",
            "data_type": "chapter",
            "chapter_name": "Tuanga 44",
            "chapter_summary": [
                "1–3, Kia putuputu mai te au ereta ki te uipaanga maata; 4–6, Kia angaanga kapiti ratou kia tau ki te au ture o te enua, e ma te akono i te putaua."
            ],
            "verses": [
                {
                    "number": 1,
                    "text": "I na, te tuatua maira te Atu kia korua e taku nga tavini, e mea tau rava i roto iaku kia akaputuputu te au ereta o taku akonoanga ki te ngai okotai, mei te itinga e mei te opunga, mei te apatokerau e mei te apatonga, na roto i te reta, e me kore ra i tetai ravenga ke."
                },
                {
                    "number": 2,
                    "text": "E ka tae akera, e mei te mea e kua tu akarongo ratou, e kua taangaanga i to ratou akarongo i roto iaku, ka riringi atu au i toku Vaerua ki rungaʼo ia ratou i te rā e uipaʼi ratou ki te ngai okotai."
                },
                {
                    "number": 3,
                    "text": "E ka tae akera e ka aere ratou ki roto i te au tuanga enua e pini uake, ma te apii atu i te tataraara ki te au tangata katoatoa."
                },
                {
                    "number": 4,
                    "text": "E maata te ka ariu mai, e ka rauka i reira ia korua te mana kia akatumu ia kotou uaorai kia tau ki te au ture a te tangata nei;"
                },
                {
                    "number": 5,
                    "text": "Kia kore i reira e mana o to kotou au enemi ki rungaʼo ia kotou; e kia akaoraia oki kotou i roto i te au mea ravarai; e kia rauka ia kotou kia akono i taku au ture; e kia tataraia te au tapeka katoatoa ta te enemi e kimi nei i te takore i toku iti tangata."
                },
                {
                    "number": 6,
                    "text": "I na, te tuatua atu nei au kia kotou, kia atoro atu kotou e tikaʼi i tei putaua e tei ngere ma te oronga atu i te tauturu, e kia akonoia oki ratou e tae uatu ki te tuatau e oti ei te au mea ravarai kia tau ki taku ture tei rauka ia kotou na. Amene."
                }
            ]
        },
        "/study/scriptures/dc-testament/dc/45": {
            "uri": "/study/scriptures/dc-testament/dc/45",
            "title": "Te Apiianga E Te Au Koreromotu 45",
            "data_type": "chapter",
            "chapter_name": "Tuanga 45",
            "chapter_summary": [
                "1–5, Ko te Mesia to tatou vaa tuatua ki te Metua; 6–10, Ko te evangelia, e karere te reira no te akateateamamao i te mataara i mua i te Atu; 11–15, Kua apai ke atu te Atu ia Enoka e tona au taeake kiaia ra; 16–23, Kua eeu mai te Mesia i te au akairo no tona aerenga mai, mei tei orongaia mai i te Maunga ko Oliveta; 24–38, Ka akaokiia mai te evangelia, ka tae te kīanga o te tuatau o te au etene, e ka tapokiia te enua e te maki akapou; 39–47, Ko te au akairo, te au mea umere, e te tuakaouanga, ka tae mai te reira i te Oki Rua Anga Mai; 48–53, Ka tu te Atu ki runga i te Maunga ko Oliveta, ka kite te ngati Iuda i te puta i tona nga rima e te nga vaevae; 54–59, Ka tutara te Atu i te tuatau o te Aunuingangare; 60–62, Kua akakiteia mai ki te peroveta kia akamata i te akauri i te Koreromotu Ou, e ka na roto mai i te reira tetai au tuatua puapinga; 63–75, Kua akaueia mai te aronga tapu kia putuputu e kia akatu ia Ierusalema Ou, e koia te ngai ka aere mai ei te au iti tangata o te ao nei."
            ],
            "verses": [
                {
                    "number": 1,
                    "text": "E akarongo mai, e te au tangata o taku akonoanga, ki tei orongaia atu te basileia; e akarongo mai kotou ma te oronga mai i to kotou taringa kiaia tei akamou i te tango o te enua nei, tei anga i te rangi e te au urupu o reira, e tei anga i te au mea katoatoa e ora nei, e oriori nei, e e vai nei."
                },
                {
                    "number": 2,
                    "text": "E te karanga akaou atu nei au, e akarongo mai ki toku reo, ko te mate aea kotou; i te ora manako kore ia e kotou kua ope te tuatau akaū, e kua oti te angaanga kokoti, e kare to kotou au vaerua i akaoraia."
                },
                {
                    "number": 3,
                    "text": "E akarongo atu kiaia tei riro ei vaa tuatua atu ki te Metua, tei pati akatenga no to kotou akaoraanga ki mua iaia—"
                },
                {
                    "number": 4,
                    "text": "I te na ko anga e: E te Metua, e akara mai i te au mamae e te mate o tei kore i rave i te ara, ko taau i mareka rava; i na, ko te toto o taau Tamaiti tei maringi mai, ko te toto nona koia taau i oronga kia akakakāia koe;"
                },
                {
                    "number": 5,
                    "text": "No reira, e te Metua, e akaora mai i teia au taeake tei irinaki i toku nei ingoa, kia rauka ia ratou kia aere mai kiaku nei e kia rauka te ora mutukore."
                },
                {
                    "number": 6,
                    "text": "E akarongo mai, e te au tangata o taku akonoanga, e te au ereta katoa e akarongo pouroa mai, e akarongo mai ki toku reo, koia i rā ei, e auraka e akaketaketa i to kotou ngakau;"
                },
                {
                    "number": 7,
                    "text": "E tika tikai taku e karanga atu kia kotou e ko au te Alepha e te Omega, te momua e te akaopenga, te mārama e te ora o te ao nei—te mārama tei kakā mai ana ki te poiri e kare oki te poiri i mārama mai."
                },
                {
                    "number": 8,
                    "text": "Kua aere mai au ki oku tikai, kare ra oku tikai i ariki mai iaku; i na ra, ko ratou ravarai tei ariki mai iaku ra, kua oronga atu au i te mana kia rave i te au semeio e manganui, e kia riro mai ei au tamaroa na te Atua; e ki te aronga katoa tei irinaki mai ki toku ingoa kua oronga katoa au i te mana kia ratou kia rauka te ora mutukore."
                },
                {
                    "number": 9,
                    "text": "E kua tono katoa au i taku koreromotu mutukore ki roto i te ao nei, kia riro ei turama i te ao nei, e ei akaraanga katoa ki toku iti tangata, e kia kimi katoa te au Etene i te reira, e kia riro ei karere ki mua i toku mata kia akateateamamao i te mataara i mua iaku."
                },
                {
                    "number": 10,
                    "text": "No reira, e aere mai kotou ki reira, e ko te aere mai ka akatikatika tuatua atu au, mei te tu rai o te au tangata i te au rā i taito, e ka akakite atu au i te pakarianga o taku tuatua."
                },
                {
                    "number": 11,
                    "text": "No reira, e akarongo kapiti mai kotou e kia akaari atu au kia kotou i toku pakari—te pakari nona ta kotou e karanga nei e ko te Atua o Enoka, e tona ai taeake,"
                },
                {
                    "number": 12,
                    "text": "Ko tei akatakakeia mei te enua nei, e kua arikiia mai e au—te oire tei akonoia no te rā e tae mai ei te tuatua-tika—e rā tei kimikimiia e te au tangata tapu katoa, e kare i kiteaia e ratou no te kino e te au mea rikarika tei tupu;"
                },
                {
                    "number": 13,
                    "text": "E kua aaki mai e e au tangata ke ke ratou e te tuitarere i te enua nei;"
                },
                {
                    "number": 14,
                    "text": "I na ra, kua rauka ia ratou tetai taputouanga e ka kiteaia e ratou e ka akara ratou i te reira i te kopapa nei."
                },
                {
                    "number": 15,
                    "text": "No reira, e akarongo mai, e ka akatikatika atu au kia kotou, e ka tuatua atu au kia kotou ma te totou katoa, mei tei tupu ki te au tangata i te au rā i taito."
                },
                {
                    "number": 16,
                    "text": "E ka akaari atea uatu au mei taku rai i akaari ana ki taku au pipi i toku tuanga ki mua ia ratou i te kopapa nei, e kua tuatua atu kia ratou, i te na ko anga e: Mei ta kotou oki i pati mai kiaku no te au akairo o toku aereanga mai, i te rā e aere mai ei au i roto i toku kakā na roto i te au tiao o te rangi, kia akatupu i te au taputou taku i papau ki to kotou au ui tupuna,"
                },
                {
                    "number": 17,
                    "text": "Mei ia kotou i manako ana e ko te roa o te ateaanga o to kotou au vaerua mei to kotou au kopapa, e tuikaanga ïa, ka akaari atu au kia kotou e ka akapeea te rā o te akaoraanga e tae mai ei, e pera katoa te akaokianga mai o Iseraela tei pueu aere."
                },
                {
                    "number": 18,
                    "text": "E teianei, te kite nei kotou i teia iero i Ierusalema, ta kotou i karanga e ko te are o te Atua, e te karanga nei oki to kotou au enemi e kare rava teia are e inga."
                },
                {
                    "number": 19,
                    "text": "I na ra, tika tikai taku e karanga atu kia kotou, ka tae mai te akataneaanga ki teia uki mei te keia i te po, e ka takoreia teia iti tangata e ka purara ki te au iti tangata katoatoa."
                },
                {
                    "number": 20,
                    "text": "E ko teia iero ta kotou e kite nei i teianei, ka tiriaia atu te reira ki raro, e kare e okotai toka e toe ki rungaʼo i tetai."
                },
                {
                    "number": 21,
                    "text": "E ka tae akera, e kare rava oki teia uki o te ngati Iuda e mate, mari ra kia tupu rava te au akataneaanga tatakitai taku i akakite atu kia kotou no ratou."
                },
                {
                    "number": 22,
                    "text": "Te karanga nei kotou e kua kite kotou e te vaitata mai nei te openga o te ao nei; kua karanga katoa mai kotou e kua kite kotou e ka kore te rangi e te enua nei;"
                },
                {
                    "number": 23,
                    "text": "E kua tano ta kotou e tuatua nei, ko te tika ïa; i na ra, kare teia au mea taku i akakite atu kia kotou e kore, kia tupu uatu teia au mea katoatoa."
                },
                {
                    "number": 24,
                    "text": "E kua akakite atu au i teia kia kotou no runga ia Ierusalema; e kia tae mai taua rā ra, ka akapueurikirikiia tetai toenga ki to te au pa enua katoa;"
                },
                {
                    "number": 25,
                    "text": "I na ra, ka akaputuputu akaou ia mai ratou; i na ra, ka noo ke uatu rai ratou e kia tupu roa te tuatau o te au Etene tei tuatuaia."
                },
                {
                    "number": 26,
                    "text": "E i taua rā ra, ka akarongoia te au tamaki e te au rongo tamaki, e ka kī te ao katoa nei i te manamanata, e taravai oki te ngakau o te au tangata, e ka karanga ratou e kua tavarevare te Mesia i tona aereanga mai kia tae ki te openga o te enua nei."
                },
                {
                    "number": 27,
                    "text": "E ka anu te inangaro o te tangata, e ka tupu mai oki te ara ki te maata."
                },
                {
                    "number": 28,
                    "text": "E kia tae mai te tuatau o te au Etene, ka puroro mai tetai mārama ki rotopu ia ratou tei noo i te poiri, e ko te kīanga oki te reira o taku nei evangelia;"
                },
                {
                    "number": 29,
                    "text": "I na ra, kare ratou e ariki mai; kare oki ratou e kite mai i te mārama, e kua ariu ke to ratou ngakau iaku no te au apiianga a te tangata."
                },
                {
                    "number": 30,
                    "text": "E ka tae te kīanga o te tuatau o te au Etene i roto i taua uki ra."
                },
                {
                    "number": 31,
                    "text": "E ka vai rai oki tetai au tangata i roto i taua uki ra, e kare ratou e mate kia kite rava ratou i tetai maki mate; e kako rava te enua i te maki akapouanga."
                },
                {
                    "number": 32,
                    "text": "I na ra, ka tu taku au pipi ki te au ngai tapu, e kare rava e akatekeia; i na ra, i rotopu i te aronga kino, ka akateitei te au tangata i to ratou reo e ka akakino i te Atua e mate atu ra."
                },
                {
                    "number": 33,
                    "text": "E ka tupu oki te au ngaruerue enua i roto i te au ngai ke ke, e manganui te au tu mate; noatu ra, ka akaketaketa atu rai te tangata i to ratou ngakau iaku nei, e ka rave oki ratou i te koke e ka tamaki atu tetai e tetai, e ka tamate oki ratou ia ratou uaorai."
                },
                {
                    "number": 34,
                    "text": "I teianei, kia oti iaku i te Atu i te tuatua i teia au tuatua nei ki taku au pipi, kua manamanata ratou."
                },
                {
                    "number": 35,
                    "text": "E kua karanga atura au kia ratou: Auraka e taitaia, no te mea kia tae akera teia au mea katoatoa, ka kite kotou i reira e ko te au taputou katoatoa tei orongaia atu ana kia kotou, ka tupu pouroa te reira."
                },
                {
                    "number": 36,
                    "text": "E me akamata te mārama i te kakā mai, ka aite tikai oki te reira ki tetai parabole taku ka akaari atu kia kotou—"
                },
                {
                    "number": 37,
                    "text": "Me kite kotou ma te akara i te au pu suke, e te kite nei kotou i te reira ki to kotou uaorai mata, e ka karanga kotou me akamata ratou i te nionio mai, e te paruparu ua ra oki tona rau e, te vaitata maira te tuatau akaū;"
                },
                {
                    "number": 38,
                    "text": "Ka pera katoa oki i taua au rā ra, kia kite ratou i teia au mea katoatoa, ei reira ratou e kite ei e te vaitata mai nei te ora."
                },
                {
                    "number": 39,
                    "text": "E ka tae akera e ko te aronga e mataku iaku ra, te akara atura ïa ratou ki te rā maata o te Atu te ka tae mai, e ki te au akairo oki o te aereanga mai o te Tamaiti a te Tangata."
                },
                {
                    "number": 40,
                    "text": "E ka kite oki ratou i te au akairo e te au mea umere, e ka akaariia mai mei te au rangi i runga, e i roto i te enua i raro nei."
                },
                {
                    "number": 41,
                    "text": "E ka kite oki ratou i te toto, e te aʼi, e te au koukou o te auaʼi."
                },
                {
                    "number": 42,
                    "text": "E i mua ake ka tae mai ei te rā o te Atu, ka poiri te rā, e ka riro te marama mei te toto te tu, e ka pururu mai te au etu mei te rangi mai."
                },
                {
                    "number": 43,
                    "text": "E ka akaputuputuia mai te toenga ki teia ngai;"
                },
                {
                    "number": 44,
                    "text": "E ka kimi oki ratou iaku, e, i na, ka aere mai au; e ka kite mai ratou iaku i roto i te au tiao o te rangi, kakauia ki te mana e te kakā maata; e ma te au angela tapu katoatoa; e koia te kare e akara mai iaku ra, ka tipu ke ia ïa."
                },
                {
                    "number": 45,
                    "text": "I na ra, i mua ake ka topa mai ei te rima o te Atu ka akatangi mai tetai angela i tana pu, e ko te aronga tapu tei moe ka tu akaou mai ratou e ka aravei mai iaku i roto i te tiao rangi."
                },
                {
                    "number": 46,
                    "text": "No reira, me kua moe kotou na roto i te au, kia akameitakiia kotou; mei ta kotou oki e kite mai nei iaku, e kua kite e ko au teia, ka aere mai ïa kotou kiaku, e ka ora to kotou au vaerua i reira, e ka apakore oki to kotou akaoraanga; e ka aere mai te aronga tapu mei nga pore mai e ā o te enua nei."
                },
                {
                    "number": 47,
                    "text": "Ei reira te rima o te Atu e topa mai ei ki runga i te au iti tangata."
                },
                {
                    "number": 48,
                    "text": "Ei reira te Atu e tuku ei i tona vaevae ki runga i teia maunga, e ka ngaa te reira i rotopu, e ka ruketekete te enua, e ka tauriuri mei tetai tua ki tetai tua, e ka ru katoa oki te au rangi."
                },
                {
                    "number": 49,
                    "text": "E ka tuatua mai oki te Atu i tona reo, e ka rongo oki te au openga o te ao nei i te reira; e ka eva oki te au iti tangata o te ao nei, e ko tei kata ra, ka kite ratou i to ratou maromaroa."
                },
                {
                    "number": 50,
                    "text": "E taitaia maata te ka tupu ki te aronga tei aviri mai, e ka takoreia tei akakino mai; e ko ratou tei kimi atu i te rave i te ara, ka tipuia ratou e ka tiriaia ki roto i te aʼi."
                },
                {
                    "number": 51,
                    "text": "Ei reira te ngati Iuda e akara mai ei kiaku e ka karanga mai e: Eaa oki terao au puta i roto i toou nga rima e toou nga vaevae?"
                },
                {
                    "number": 52,
                    "text": "Ei reira ratou e kite ei e ko au te Atu; e ka karanga atu oki au kia ratou e: Ko teia au putaputa nei, ko nga puta ïa i putaʼi au i te are o taku au oa ra. Ko au oki te reira tei takinaia ki runga. Ko au oki teia ko Iesu tei akasatauroia. Ko au oki te Tamaiti a te Atua."
                },
                {
                    "number": 53,
                    "text": "Ei reira ratou ka aue ei no ta ratou au ara; ei reira ratou e mii ei, no te mea e ko ratou i takingakino i to ratou ariki."
                },
                {
                    "number": 54,
                    "text": "Ei reira te iti tangata etene e akaoraiaʼi, e ko te aronga tei kore takiri i kite i tetai ture, e tuanga to ratou i roto i te tuakaouanga mua; e ka tau oki te reira no ratou."
                },
                {
                    "number": 55,
                    "text": "E ka tapekaia oki a Satani, e kare oki ona ngai i roto i te au ngakau o te tamariki a te tangata nei."
                },
                {
                    "number": 56,
                    "text": "E kia tae ki taua rā ra, me aere mai au i roto i toku kakā, e tupu ei te parabole taku i tuatua atu no runga i te au paretenia tino ngauru."
                },
                {
                    "number": 57,
                    "text": "E ko tei kite e tei ariki i te tuatua-mou, e kua rave i te Vaerua Tapu ei arataki no ratou, e kare oki i vavare—tika tikai taku e karanga atu kia kotou, kare ratou e tipuia ki raro e tiriaia atu ki roto i te aʼi, i na ra ka akaoraia ratou i taua rā ra."
                },
                {
                    "number": 58,
                    "text": "E ka orongaia atu te enua nei no ratou ei ipukarea no ratou; e ka uanga ratou e ka maroiroi tikai, e ka tupu oki ta ratou au tamariki ma te kore e ara i te akaoraanga."
                },
                {
                    "number": 59,
                    "text": "Ei rotopu oki te Atu ia ratou, e ka vai tona kakā ki rungaʼo ia ratou, e koia to ratou ariki e to ratou tuku ture."
                },
                {
                    "number": 60,
                    "text": "E teianei, i na, te karanga atu nei au kia kotou, e kare e orongaia mai kia kotou kia kite i tetai au mea ke atu no runga i teia pene, e tae uatu ki te taime e oti ei te Koreromotu Ou i te akauriia, e ka akakiteia mai teia au mea katoatoa i reira;"
                },
                {
                    "number": 61,
                    "text": "No reira, te oronga atu nei au kia kotou i teianei kia akauri i te reira, e kia akapapa atu kotou no te au mea te ka tae mai."
                },
                {
                    "number": 62,
                    "text": "Tika tikai taku e karanga atu kia kotou, e au mea puapinga te ka tupu no kotou;"
                },
                {
                    "number": 63,
                    "text": "Te rongo nei kotou i te au tamaki i roto i te au enua mamao; i na ra, te karanga atu nei au kia kotou, tei to kotou ngutupa are ra, e kare e roa atu ana te au mataiti ka rongo kotou i te tamaki i roto i to kotou uaorai enua."
                },
                {
                    "number": 64,
                    "text": "No reira, i tuatua atu ei au, ko te Atu, e akaputuputu mai ia kotou mei te au enua i te pae itinga, e uipa mai ia kotou ki te ngai okotai e te au ereta o taku akonoanga; e aere atu kotou ki te au enua i te pae opunga, e kapiki atu ki te au tangata kia tataraara, e me tataraara ratou, e akatupu kotou i tetai au akonoanga naku."
                },
                {
                    "number": 65,
                    "text": "E na roto i te ngakau okotai e te manako okotai, e akaputuputu i ta kotou au apinga nui ei oko mai i tetai ipukarea te ka orongaia atu kia kotou a muri ake."
                },
                {
                    "number": 66,
                    "text": "E ka karangaia oki te reira e ko te Ierusalema Ou, te enua o te au, te oire o te akapuanga, te ngai o te ora no te aronga tapu o te Atua Teitei Roa;"
                },
                {
                    "number": 67,
                    "text": "E ka vai te kakā o te Atua ki reira, e te mataku katoa o te Atua ki reira, kia kore oki te aronga kino e tae mai ki reira, e ka tuatuaia oki e ko Ziona."
                },
                {
                    "number": 68,
                    "text": "E ka tae akera ki rotopu i te aronga kino, e ko te au tangata katoatoa te kare e rave i tana koke e tā atu i tona tangata tupu, ka oro atu aia i reira ki Ziona kia ora e tikaʼi."
                },
                {
                    "number": 69,
                    "text": "E ka akaputuputu mai oki ki reira mei roto mai i te au iti tangata ravarai i raro ake i te rangi; e ko te iti tangata anake ïa te ka kore e o ki te tamakianga tetai ki tetai."
                },
                {
                    "number": 70,
                    "text": "E ka tuatuaia oki ki roto i te aronga kino e: Auraka tatou e aere atu e tamaki kia Ziona, no te mea e rikarika tikai oki te au tangata o Ziona; e no reira kare tatou e autu."
                },
                {
                    "number": 71,
                    "text": "E ka tae akera e ka akaputuputuia mai te aronga tuatua-tika mei roto mai i te au iti tangata katoatoa, e ka aere atu ki Ziona ma te imeneanga i te au imene o te mataora mutukore."
                },
                {
                    "number": 72,
                    "text": "E teianei te karanga atu nei au kia kotou, e akono i teia au mea nei auraka kia purara atu ki to te ao nei, kia tae rava te tuatau tei tau iaku, kia rauka oki ia kotou kia rave i teia angaanga ki mua i te mata o te au tangata, e ki mua katoa i te mata o to kotou ra au enemi, kia kore oki ratou e kite i ta kotou au angaanga e oti rava atu ia kotou i te rave i te angaanga taku i akaue atu ia kotou kia rave;"
                },
                {
                    "number": 73,
                    "text": "E kia kite ake ratou i te reira, ka manako ratou i reira i teia au mea."
                },
                {
                    "number": 74,
                    "text": "E kia tae mai ake te Atu, ka rikarika aia kia ratou, ei akamataku ia ratou, e ka tu mamao uatu oki ratou ma te ruketekete."
                },
                {
                    "number": 75,
                    "text": "E ka mataku oki te au iti tangata ravarai i te riri o te Atu, e te mana o tona ririnui. Koia ïa. Amene."
                }
            ]
        },
        "/study/scriptures/dc-testament/dc/46": {
            "uri": "/study/scriptures/dc-testament/dc/46",
            "title": "Te Apiianga E Te Au Koreromotu 46",
            "data_type": "chapter",
            "chapter_name": "Tuanga 46",
            "chapter_summary": [
                "1–2, Na te ereta e akaaere i te uipaanga, kia tau ki ta te Vaerua Tapu; 3–6, Auraka te aronga kimi tuatua-tika kia akaateaia atu i te tuatau o te kaianga oroa; 7–12, E ui atu ki te Atua ma te kimi i te au orongaanga a te Vaerua; 13–26, Kua tataia tetai pae o teia au orongaanga; 27–33, Kua orongaia te au mana ki te au arataki o te Akonoanga kia kite i teia au orongaanga o te Vaerua Tapu."
            ],
            "verses": [
                {
                    "number": 1,
                    "text": "E akarongo mai e te au tangata o taku akonoanga; tika tikai taku e karanga atu nei kia kotou, kua tuatuaia atu ana teia au mea kia kotou, ei puapinga e ei au apiianga oki no kotou."
                },
                {
                    "number": 2,
                    "text": "Noatu oki e kua tataia taua au mea, kua oronga takere ia ana ki te au ereta o taku akonoanga mei muatangana mai rai, e ka na reira uatu rai, kia akaaere i te au uipaanga katoatoa, mei tei tau i te akaaereanga e te akauruanga a te Vaerua Tapu."
                },
                {
                    "number": 3,
                    "text": "Kareka ra kua akaueia kotou e auraka rava e tuaru i tetai uatu ki vao mei roto i ta kotou au uipaanga na te katoatoa, te ka raveia ki mua i to te ao nei."
                },
                {
                    "number": 4,
                    "text": "Kua akaue katoa ia kotou kia kore e tuaru i tetai mema ki vao i ta kotou uipaanga oroa; kareka ra, me kua tarevakē tetai tangata, auraka aia kia rave i te oroa, kia tataraara rava aia."
                },
                {
                    "number": 5,
                    "text": "E te karanga akaou atu nei au kia kotou, auraka rava kotou kia tuaru i tetai ki vao mei roto i ta kotou uipaanga oroa mei te mea e te kimi pu tikai ra aia i te basileia—Te tuatua nei au i teia no runga i te aronga kare i roto i te akonoanga."
                },
                {
                    "number": 6,
                    "text": "E te tuatua akaou atu nei au kia kotou no runga i ta kotou uipaanga akatinamouanga, mei te mea e e aronga tetai kare e no te akonoanga, e, te kimi pu tikai nei ratou i te basileia, auraka kotou e tuaru ia ratou ki vao."
                },
                {
                    "number": 7,
                    "text": "I na ra, kua akaueia kotou i roto i te au mea katoatoa kia pati atu ki te Atua, e ka oronga ua mai aia; e ko ta te Vaerua ka akapapu atu kia kotou, ka inangaro oki au kia rave kotou i te reira ma te tapu o te ngakau, ma te aere tiratiratū mai ki mua iaku, ma te akamanako i te openga i to kotou akaoraanga, e te raveanga i te au mea katoatoa ma te pure e te akameitakianga, kia kore oki kotou e arataki ke ia e te vaerua kino, me kore ra e te au apiianga a te diabolo, me kore ra e te au akaueanga a te tangata nei; no te mea na te tangata nei tetai pae, e na te diabolo tetai pae."
                },
                {
                    "number": 8,
                    "text": "No reira, kia matakite ko te vare aea kotou; e kia kore kotou e vare ua, e kimi pu tikai i te au orongaanga meitaki roatu, e ma te akamaara ua rai e eaa te reira i orongaia mai ei;"
                },
                {
                    "number": 9,
                    "text": "Tika tikai taku e karanga atu kia kotou, kua orongaia atu te reira ei meitaki no te aronga tei inangaro mai iaku e tei akono i taku au akaueanga katoatoa, e no tei kimi ra kia akapera; kia meitaki oki te katoatoa tei kimi, me kare, tei pati mai kiaku, ko te ka pati mai e auraka no tetai akairo, te ka pou i te kaimoumouia no to ratou anoano tika kore."
                },
                {
                    "number": 10,
                    "text": "E pera katoa, tika tikai taku e karanga atu kia kotou, te inangaro nei au kia akamaara ua rai kotou, ma te vai ua rai ki roto i to kotou manako e, eaa taua au orongaanga ra tei orongaia atu ki te akonoanga."
                },
                {
                    "number": 11,
                    "text": "E kare te au orongaanga pouroa e orongaia atu ki te au tangata ravarai; e manganui oki te au orongaanga, e kua orongaia mai ki te tangata tatakitai tetai orongaanga na te Vaerua o te Atua."
                },
                {
                    "number": 12,
                    "text": "Kua orongaia ki tetai pae tetai, e ki tetai pae kua orongaia atu tetai, kia meitaki oki te katoatoa rava."
                },
                {
                    "number": 13,
                    "text": "E ki tetai pae kua orongaia atu e te Vaerua Tapu kia kite oki ratou e ko Iesu Mesia te Tamaiti a te Atua, e kua akasatauroia aia no te ara a to teianei ao."
                },
                {
                    "number": 14,
                    "text": "E ki tetai pae kua orongaia kia irinaki i ta ratou au tuatua, kia rauka katoa ia ratou te ora mutukore, mei te mea e ka vai akarongo ua rai ratou."
                },
                {
                    "number": 15,
                    "text": "E pera katoa, kua orongaia ki tetai pae e te Vaerua Tapu kia kite i te au tu akatereanga i te angaanga, te ka riro oki ei marekaanga no taua Atu ra, mei ta te Atu i anoano, kia tau ki tona aroa ua e ki te tu o te au tamariki a te tangata nei."
                },
                {
                    "number": 16,
                    "text": "E pera katoa, kua orongaia mai e te Vaerua Tapu ki tetai pae kia kite i te au ravenga tukeke o te angaanga, e mei te mea oki e na te Atua, e kia riro oki te akakiteanga a te Vaerua i te tae ki te au tangata katoatoa ei meitaki no ratou."
                },
                {
                    "number": 17,
                    "text": "E tika tikai, te karanga akaou atu nei au kia kotou, kua orongaia ki tetai pae e te Vaerua o te Atua, te reo o te pakari."
                },
                {
                    "number": 18,
                    "text": "Kua orongaia ki tetai pae te tuatua o te kite, kia rauka oki kia apii i te katoatoa kia pakari e kia rauka te kite."
                },
                {
                    "number": 19,
                    "text": "E pera katoa, kua orongaia ki tetai pae te akarongo kia akaoraia;"
                },
                {
                    "number": 20,
                    "text": "E ki tetai pae kua orongaia te akarongo kia akaora."
                },
                {
                    "number": 21,
                    "text": "E kua orongaia ki tetai pae te raveanga o te au semeio;"
                },
                {
                    "number": 22,
                    "text": "E kua orongaia ki tetai pae kia totou;"
                },
                {
                    "number": 23,
                    "text": "E ki tetai pae te kite i te vaerua meitaki mei te vaerua kino."
                },
                {
                    "number": 24,
                    "text": "E kua orongaia atu ki tetai pae kia tuatua i te au reo ke ke;"
                },
                {
                    "number": 25,
                    "text": "E kua orongaia atu ki tetai pae te akaurianga o te au reo ke ke."
                },
                {
                    "number": 26,
                    "text": "E no ko mai anake teia au orongaanga nei i te Atua, ei meitaki no te tamariki a te Atua."
                },
                {
                    "number": 27,
                    "text": "E ki te episekopo o te akonoanga, e kia ratou ta te Atua ka iki e ka akataonga ei tiaki i tana akonoanga e ei au ereta katoa no tana akonoanga, ka orongaia kia ratou te kite papu no teia au orongaanga, ko te tu mai aea tetai i rotopu ia kotou ma te totou mai, i na ra, kare oki ïa e na te Atua."
                },
                {
                    "number": 28,
                    "text": "E ka tae akera e ko te ka pati mai na roto i te Vaerua, ka orongaia atu te reira na roto rai i te Vaerua;"
                },
                {
                    "number": 29,
                    "text": "E ka orongaia oki ki tetai pae taua au orongaanga tapu ra, kia vai oki tetai akaaere, kia riro ei meitaki no te au mema katoatoa."
                },
                {
                    "number": 30,
                    "text": "Ko tei pati na roto i te Vaerua, kua pati aia kia tau ki te anoano o te Atua; e no reira ka rauka mei tana rai i pati mai."
                },
                {
                    "number": 31,
                    "text": "E te karanga akaou atu nei au kia kotou, kia raveia te au mea katoatoa na roto i te ingoa o te Mesia, noatu e eaa ta kotou ka rave i roto i te Vaerua;"
                },
                {
                    "number": 32,
                    "text": "E akameitaki atu kotou i te Atua i roto i te Vaerua e tikaʼi no te au akameitakianga i akameitakiia mai ei kotou."
                },
                {
                    "number": 33,
                    "text": "E rave uatu rai oki kotou i te tu tiamā e te tapu i mua iaku e tikaʼi. Koia ïa. Amene."
                }
            ]
        },
        "/study/scriptures/dc-testament/dc/47": {
            "uri": "/study/scriptures/dc-testament/dc/47",
            "title": "Te Apiianga E Te Au Koreromotu 47",
            "data_type": "chapter",
            "chapter_name": "Tuanga 47",
            "chapter_summary": [
                "1–4, Kua ikiia a John Whitmer kia akono i te akapapaanga o te Akonoanga, e kia tata no te Peroveta."
            ],
            "verses": [
                {
                    "number": 1,
                    "text": "I na, kua tau rava iaku kia tata taku tavini ko John ma te akono i te tataanga i te tua, e ma te tauturu ia koe, e taku tavini e Iosepha, i roto i te tataanga i te au mea te ka orongaia atu kia koe, e tae uatu ki te tuatau e kapikiiaʼi aia ki tetai au angaanga ke."
                },
                {
                    "number": 2,
                    "text": "E tika tikai taku e karanga atu kia koe, ka rauka katoa iaia kia akateitei i tona reo i roto i te au uipaanga, me ka tikaia ake."
                },
                {
                    "number": 3,
                    "text": "E pera katoa, te karanga atu nei au kia koe e ka orongaia rai kiaia kia akono uatu rai i te au tua e te akapapaanga o te akonoanga; e ko Oliver Cowdery kua iki atu au iaia ki tetai taonga ke."
                },
                {
                    "number": 4,
                    "text": "No reira, ka orongaia atu kiaia, mei te mea e e akarongo tikai tona, na roto i te Akapumaana, kia tata i teia au mea. Koia ïa. Amene."
                }
            ]
        },
        "/study/scriptures/dc-testament/dc/48": {
            "uri": "/study/scriptures/dc-testament/dc/48",
            "title": "Te Apiianga E Te Au Koreromotu 48",
            "data_type": "chapter",
            "chapter_name": "Tuanga 48",
            "chapter_summary": [
                "1–3, Kia oronga atu te aronga tapu i Ohio i tetai o to ratou au enua ki to ratou au taeake; 4–6, E mea tau i te aronga tapu kia oko i te enua, kia akatu i te oire, e kia aru i te tuatua o to ratou tangata akaaere."
            ],
            "verses": [
                {
                    "number": 1,
                    "text": "E mea tau kia noo kotou i teia taime nei ki to kotou ngai e noo nei i teianei, kia tau rai teia i ta kotou au nooanga."
                },
                {
                    "number": 2,
                    "text": "E mei te mea e e au enua to kotou, kia oronga atu kotou i tetai ki te au taeake no te pae itinga mai."
                },
                {
                    "number": 3,
                    "text": "E mei te mea e kare o kotou enua, e oko mai ratou mei roto mai i te au tuanga i te au ngai e pini uake, no te reira taime kia tau meitaki ia ratou, i na, ka anoanoia oki tetai ngai nooanga no ratou i teia taime nei."
                },
                {
                    "number": 4,
                    "text": "E ka anoanoia oki kia akaputuputu mai kotou i te moni e tikaʼi te ka rauka ia kotou, e kia rave kotou i te reira na roto i te tuatua-tika, e raukaʼi ia kotou a tetai taime kia oko i te enua ei ipukarea, koia oki ei oire maata."
                },
                {
                    "number": 5,
                    "text": "Kare te ngai e eeuia mai ake; i na ra, i muri ake i te taeanga mai to kotou au taeake mei te itinga mai, e au tangata tetai ka ikiia, e ka akakiteia mai te ngai kia ratou, me kore ra ka eeuia mai kia ratou te reira ngai."
                },
                {
                    "number": 6,
                    "text": "E ka ikiia ratou kia oko mai i te enua, e kia akamata atu i te akanoo i te tango o te oire; ei reira kotou e akamataʼi i te akaputuputu ma to kotou au ngutuare tangata, te au tane katoatoa e to ratou ngutuare tangata, kia tau ki to ratou tu, e mei tei ikiia kiaia e te ruru peresideni ma te episekopo o te akonoanga, kia tau ki te au ture ma te au akaueanga tei rauka ia kotou, e te ka rauka mai ia kotou a muri ake. Koia ïa. Amene."
                }
            ]
        },
        "/study/scriptures/dc-testament/dc/49": {
            "uri": "/study/scriptures/dc-testament/dc/49",
            "title": "Te Apiianga E Te Au Koreromotu 49",
            "data_type": "chapter",
            "chapter_name": "Tuanga 49",
            "chapter_summary": [
                "1–7, Ko te rā e te ora e aere mai ei te Mesia, kia vai rai te reira ma te kore e kitea e tae ua mai aia; 8–14, Kia tataraara te tangata, e irinaki ki te evangelia, ma te kauraro ki te au angaanga oroa kia rauka te akaoraanga; 15–16, Kua iki oki te Atua i te akaipoipoanga; 17–21, Kua akatikaia te kai i te kiko; 22–28, Ka tupu ruperupe a Ziona e ka puera mai te ngati Lamana mei te tiare roti i mua ake i tona Oki Rua Anga Mai."
            ],
            "verses": [
                {
                    "number": 1,
                    "text": "E akarongo mai ki taku tuatua, e taku au tavini e Sydney e pera a Parley e Leman katoa; e i na, tika tikai taku e karanga atu kia kotou, te oronga atu nei au i tetai akaueanga kia aere kotou kia tutu aere i taku nei evangelia tei rauka ia kotou, e kia apiiia atu te reira ki te au Shaker."
                },
                {
                    "number": 2,
                    "text": "I na, te karanga atu nei au kia kotou, te anoano nei oki ratou kia kite i tetai pae o te tuatuamou, auraka ra te katoatoa rava, e kare oki ratou i tika ki mua iaku e ka anoanoia kia tataraara."
                },
                {
                    "number": 3,
                    "text": "No reira, te tono nei au ia korua e taku nga tavini ko Sydney e Parley kia tutu atu i te evangelia kia ratou."
                },
                {
                    "number": 4,
                    "text": "E ka akataonga katoa ia taku tavini ko Leman ki teia angaanga, kia tuatua oki aia kia ratou, auraka oki e kia tau tikai ki tei rauka iaia no ko mai ia ratou, mari ra kia tau ki te ka apiiia atu kiaia e korua e taku nga tavini; e me rave aia ka akameitaki atu au iaia, me kore ra kare aia e manuia."
                },
                {
                    "number": 5,
                    "text": "Te tuatua maira te Atu; ko au te Atua, e kua tono mai i taku Tamaiti Anau Tai ki te ao nei ei akaora i te ao nei, e kua akaue mai oki e ko tei ariki mai iaia ra ka ora aia, e ko tei kore i ariki mai iaia ra ka akaapaia aia—"
                },
                {
                    "number": 6,
                    "text": "E kua rave ratou ki te Tamaiti a te Tangata nei mei ta ratou i inangaro; e kua rave oki aia i tona mana ki te rima katau o tona ra kakā, e te tutara nei aia i te rangi, e ka tutara uatu rai aia e tae uatu ki tona tuatau e oki akaou mai ei ki te ao nei, e tuku ei aia i te au enemi katoatoa ki raro ake i tona vaevae, e te vaitata mai nei oki taua tuatau ra—"
                },
                {
                    "number": 7,
                    "text": "Naku oki, na te Atu ra ko te Atua, i tuatua atu i te reira; i na ra, ko te ora e te rā kare rava e tangata i kite i te reira, kare katoa te au angela i te rangi, kare oki ratou e kite kia tae rava mai aia."
                },
                {
                    "number": 8,
                    "text": "No reira, te anoano nei au kia tataraara te au tangata katoatoa, no te mea tei roto te katoatoa rava i te ara, mari ua ra ko te aronga taku i akono ki konei iaku, e aronga tapu kare kotou i kite ia ratou."
                },
                {
                    "number": 9,
                    "text": "No reira, te karanga atu nei au kia kotou e kua tuku atu au i taku koreromotu mutukore kia kotou, koia tei tupu mei muatangana mai."
                },
                {
                    "number": 10,
                    "text": "E ko taku oki i taputou atu, kua akatupu oki au e ka tupou oki te au iti tangata o te enua ki raro i te reira; e me kare ratou e anoano i te rave, ka taakaaka rava ia ratou ki raro, e ko tei akateiteiia i teianei, ka taakaakaia ïa na roto i te mana."
                },
                {
                    "number": 11,
                    "text": "No reira, te oronga atu nei au i tetai akaueanga kia kotou kia aere atu kotou ki rotopu i teia iti tangata, ma te karanga atu kia ratou, mei te tu o taku aposetolo i taito, koia oki a Petero:"
                },
                {
                    "number": 12,
                    "text": "E irinaki ki te ingoa o te Atu ko Iesu, ko tei noo ana ki te enua nei, e te ka oki akaou mai, te momua e te akaopenga;"
                },
                {
                    "number": 13,
                    "text": "E tataraara e kia bapetizoia na roto i te ingoa o Iesu Mesia, kia tau ki te akaueanga tapu, no te akakoreanga o te ara;"
                },
                {
                    "number": 14,
                    "text": "E ko te ka rave i teia ka rauka mai iaia te orongaanga o te Vaerua Tapu, na roto i te tukuanga rima o te au ereta o te akonoanga."
                },
                {
                    "number": 15,
                    "text": "E i na, tika tikai taku e karanga atu kia kotou, ko tei patoi i te akaipoipo kare aia i akataongaia e te Atua, no te mea ko te akaipoipoanga e mea ikiia te reira e te Atua ki te tangata nei."
                },
                {
                    "number": 16,
                    "text": "No reira, kua tika i te ture kia rave mai aia e tai vaine nana, e kia riro oki raua ei kopapa okotai, e ko teia au mea katoa nei oki kia tupu te akakoroanga i angaiaʼi te ao nei;"
                },
                {
                    "number": 17,
                    "text": "E kia akakīia oki e te tangata nei, kia tau ki tona angaia anga i mua ake ka angaiaʼi te ao nei."
                },
                {
                    "number": 18,
                    "text": "E ko te ka akaue kia patoi i te kiko manu, e auraka te tangata nei e kai i te reira, kare aia i tau i te Atua;"
                },
                {
                    "number": 19,
                    "text": "E, i na, ko te au manu vavae ā o te kainga e te au manu o te reva, e to roto mai i te enua, kua tamāia oki te reira ei kai e ei kakau no te tangata nei, e kia maata ua rai tana."
                },
                {
                    "number": 20,
                    "text": "I na ra, kare i orongaia mai kia maata atu ta tetai tangata i runga ake i ta tetai, no reira i noo ara uaʼi te ao nei."
                },
                {
                    "number": 21,
                    "text": "E tumatetenga maata to te tangata tei akamaringi i te toto, e me kore ra tei kaimoumou i te kiko e kare ona e inangaro."
                },
                {
                    "number": 22,
                    "text": "E i na, tika tikai taku e karanga atu kia kotou, kare oki te Tamaiti a te Tangata nei i aere mai na roto i te kopapa o te vaine, e kare oki i te kopapa o tetai tangata e aaere nei i te enua nei."
                },
                {
                    "number": 23,
                    "text": "No reira, auraka e vavare, mari ua ra kia aere atu rai ma te tiratiratū, ma te akara atu ki mua ki te tuatau e ru ei te rangi, e te ruketeketeanga o te enua nei, e tauriuri ei mei tera ngai ki tera ngai mei te tangata kona kava te tu, e kia akateiteiia te au ō, e kia taakaakaia te au maunga, e te au ngai pukupuku kia akamaniaia—e ka tupu pouroa teia me akatangi te angela i tana pu."
                },
                {
                    "number": 24,
                    "text": "I na ra, i mua ake ka tae mai ei te rā maata o te Atu, ka tupu ruperupe a Iakoba i roto i te medebara, e ka puera mai te ngati Lamana mei te tiare roti te tu."
                },
                {
                    "number": 25,
                    "text": "Ka ruperupe mai oki a Ziona ki runga i te au tuaivi e ka pereperekavana ki rungaʼo i te au maunga, e ka uipa kapiti ia ki te ngai taku i akataka."
                },
                {
                    "number": 26,
                    "text": "I na, te karanga atu nei au kia kotou, e aere ki mua mei taku i akaue atu ia kotou; e tataraara i ta kotou au ara katoatoa; e pati, e orongaia mai kia kotou; e topapa atu, e kiritiia mai kia kotou."
                },
                {
                    "number": 27,
                    "text": "I na, ka aere au na mua ia kotou e ka na muri; e tei rotopu au ia kotou, e kare kotou e akama."
                },
                {
                    "number": 28,
                    "text": "I na, ko au a Iesu Mesia, e te aere vave mai nei au. Koia ïa. Amene."
                }
            ]
        },
        "/study/scriptures/dc-testament/dc/50": {
            "uri": "/study/scriptures/dc-testament/dc/50",
            "title": "Te Apiianga E Te Au Koreromotu 50",
            "data_type": "chapter",
            "chapter_name": "Tuanga 50",
            "chapter_summary": [
                "1–5, E manganui te au vaerua pikikaa e ori nei i te enua; 6–9, E aue oki ratou tei pikikaa, e ratou oki tei tipuia ki vao mei te Akonoanga; 10–14, Kia tutu te au ereta i te evangelia na roto i te vaerua; 15–22, E mea tau ki tei apii e tei akarongo kia akamāramaia e te vaerua; 23–25, Ko te kare e riro ei tauturu i te tangata, kare ïa e no te Atua; 26–28, Ko te aronga akarongo, tei a ratou te au mea ravarai; 29–36, Ka pauia mai te pure a te aronga tiamā; 37–46, Ko te Mesia te Tiaki Mamoe Meitaki e te Toka o Iseraela."
            ],
            "verses": [
                {
                    "number": 1,
                    "text": "E akarongo mai, e te au ereta o taku akonoanga, e ariu mai to kotou au taringa ki te reo o te Atua ora; e akarongo ki te reo o te pakari ko te ka orongaia atu kia kotou, kia tau oki ki ta kotou rai i pati e no runga i te akonoanga katoa, e pera katoa ki te vaerua tei aere atu i te enua nei."
                },
                {
                    "number": 2,
                    "text": "I na, tika tikai taku e karanga atu kia kotou, e manganui oki te au vaerua, koia te au vaerua pikikaa, ko tei aere mai i te enua nei i te akavareanga i te ao."
                },
                {
                    "number": 3,
                    "text": "E kua tamata katoa oki a Satani i te akavare ia kotou, kia rauka oki iaia kia autu ki rungaʼo ia kotou."
                },
                {
                    "number": 4,
                    "text": "I na, kua akara oki au ko te Atu ki runga ia kotou, e kua kite oki i te au angaanga viivii i roto i te akonoanga tei irinaki ki toku ingoa."
                },
                {
                    "number": 5,
                    "text": "I na ra, kia akameitakiia ratou ko tei vai akarongo tikai e te akakoromaki, me i roto i teia oraanga nei, me kore i te mate, ka rauka oki ia ratou te ora mutukore."
                },
                {
                    "number": 6,
                    "text": "Aue ra oki te aronga tei akavare e tei pikikaa, no te mea kua karanga mai te Atu e, ka apai mai au ia ratou ki te akavaanga."
                },
                {
                    "number": 7,
                    "text": "I na, tika tikai taku e karanga atu kia kotou, te vai ra tetai aronga pikikaa i rotopu ia kotou, ko tei akavare i tetai pae, ko tei oronga i te mana ki te diabolo; i na ra, ko ratou ka akono akaou ia mai;"
                },
                {
                    "number": 8,
                    "text": "I na ra, ko te aronga pikikaa ka kiteia ratou e ka tipu ke ia, i teia oraanga nei, me kore ra i te mate, mei taku i anoano; aue ra oki ratou tei tipuia ki vao mei roto i taku akonoanga, kua autu te ao nei ki rungaʼo ia ratou."
                },
                {
                    "number": 9,
                    "text": "No reira, kia matakite te au tangata tatakitai, ko te rave aea aia i te mea tuatua-mou kore e te tika kore ki mua iaku."
                },
                {
                    "number": 10,
                    "text": "I teianei e aere mai, te tuatua maira te Atu, na roto i te Vaerua, ki te au ereta o tana akonoanga, e kia uriuri kapiti tatou, kia mārama oki kotou;"
                },
                {
                    "number": 11,
                    "text": "Kia uriuri tatou mei te tu o tetai nga tangata e uriuri tuatua ra tetai ki tetai, te mata e te mata."
                },
                {
                    "number": 12,
                    "text": "I teianei, me uriuri manako tetai tangata ka māramaia mai aia e te tangata, no te mea te uriuri ra aia mei ta te tangata rai; e ka pera katoa au, ko te Atu, ka uriuri atu au kia kotou kia mārama oki kotou."
                },
                {
                    "number": 13,
                    "text": "No reira, te ui atu nei au ko te Atu i teia uianga—no te aa kotou i akataongaiaʼi?"
                },
                {
                    "number": 14,
                    "text": "Kia tutu i taku evangelia ma te Vaerua, koia te Akapumaana tei tonoia atu kia apii i te tuatua-mou."
                },
                {
                    "number": 15,
                    "text": "Ei reira, i ariki ei kotou i tetai au vaerua tei kore rava kotou i mārama, e kua ariki kotou ia ratou e mei ko mai i te Atua; e kua tika ainei ta kotou i manako?"
                },
                {
                    "number": 16,
                    "text": "I na, ka pau mai kotou uaorai i teia au uianga; noatu oki te reira, e ka aroa atu rai au ia kotou; e ko tei apikepike i rotopu ia kotou na ka akamaroiroiia aia."
                },
                {
                    "number": 17,
                    "text": "Tika tikai taku e karanga atu kia kotou, ko tei akataongaia e au ra e tei tonoia atu kia ako i te reo o te tuatua-mou na roto i te Akapumaana, i roto i te Vaerua o te tuatua-mou, ka tutu ainei aia i reira na roto i te Vaerua a te tuatua-mou, me na roto i tetai ravenga ke?"
                },
                {
                    "number": 18,
                    "text": "E mei te mea e ka na tetai ravenga ke atu, kare ïa e na te Atua."
                },
                {
                    "number": 19,
                    "text": "E i na, ko tei ariki i te reo o te tuatua-mou, kua ariki ainei aia i te reira mei ko mai i te Vaerua o te tuatua-mou, me na roto i tetai ravenga ke?"
                },
                {
                    "number": 20,
                    "text": "Mei te mea e na tetai ravenga ke atu, kare ïa e na te Atua."
                },
                {
                    "number": 21,
                    "text": "No reira, eaa i kore ei kotou e mārama ma te kite, e koia tei ariki i te tuatua na roto i te Vaerua o te tuatua-mou, kua ariki aia i te reira mei tei akoia mai e te Vaerua o te tuatua-mou ra?"
                },
                {
                    "number": 22,
                    "text": "No reira, koia tei ako atu e koia tei ariki mai, kua mārama raua tetai e tetai, e kua puapinga e kua mataora kapiti oki raua."
                },
                {
                    "number": 23,
                    "text": "E ko te au mea te kare e riro mai ei meitaki, kare ïa e no te Atua, e poiri oki ïa."
                },
                {
                    "number": 24,
                    "text": "Ko to ko mai i te Atua, e mārama ïa; e ko tei ariki mai i te mārama, e rave tamou uatu rai i ta te Atua, ka maata mai tona mārama; e ko taua mārama ra ka maata atu ïa e tae uatu ki te rā apakore."
                },
                {
                    "number": 25,
                    "text": "E pera katoa, tika tikai taku e karanga atu kia kotou, e naku e tuatua atu nei kia kite kotou i te tuatua-mou, e kia rauka oki ia kotou i te tuaru atu i te poiri mei rotopu atu ia kotou;"
                },
                {
                    "number": 26,
                    "text": "Koia tei akataongaia e te Atua e kua tonoia atu, koia rai ïa tei ikiia ei ngateitei maata, noatu e koia te mea meangiti e te tavini o te katoatoa rava."
                },
                {
                    "number": 27,
                    "text": "No reira, nona te au mea katoatoa; e nana e akaaere i te au mea katoatoa, i te rangi e te ao katoa nei, te ora e te mārama, te Vaerua e te mana, tei tukuia mai e te Metua na roto ia Iesu Mesia, tana Tamaiti."
                },
                {
                    "number": 28,
                    "text": "I na ra, kare rava e tangata e rauka iaia te au mea katoatoa mari ua ra kia tiamā aia, e kua tamāia mei te au ara katoatoa."
                },
                {
                    "number": 29,
                    "text": "E me tiamā kotou e kua tamāia mei te au ara ravarai, ka rauka ia kotou i te pati, noatu eaa ta kotou e anoano na roto i te ingoa o Iesu Mesia, e ka rauka te reira."
                },
                {
                    "number": 30,
                    "text": "I na ra, e akamaara i teia, ka orongaia atu kia kotou i ta kotou ka pati; no te mea kua ikiia kotou ei akaaere, e na kotou e akaaere i te au vaerua katoatoa."
                },
                {
                    "number": 31,
                    "text": "No reira, ka tae akera, e me kite akera kotou i tetai vaerua e kare kotou e mārama, e kare oki kotou i ariki atu i taua vaerua ra, ka pati atu kotou ki te Metua na roto i te ingoa o Iesu; e me kare aia e oronga atu i taua vaerua ra kia kotou, ka kite kotou i reira e kare e na te Atua."
                },
                {
                    "number": 32,
                    "text": "E ka orongaia atu kia kotou te mana ki rungaʼo i taua vaerua ra; e ka patoi atu kotou i taua vaerua ra ma te reo maata i te na ko anga e kare e na te Atua—"
                },
                {
                    "number": 33,
                    "text": "Auraka e na roto i te akaapaapaanga akakino, kia kore oki to reira e autu ki rungaʼo ia kotou, auraka katoa ma te akaparau e ma te rekarekaanga, ko te peke atu kotou ki te reira."
                },
                {
                    "number": 34,
                    "text": "Ko tei arikiia mai mei ko mai i te Atua, e akakite rai aia e na te Atua te reira; kia rekareka aia no te mea kua tau aia i te Atua kia ariki i teia orongaanga."
                },
                {
                    "number": 35,
                    "text": "E na roto i te uapouanga e te rave katoa anga i teia au mea nei tei rauka ia kotou, e pera te au mea ta kotou ka rauka a muri atu—e kua oronga mai te Metua i te basileia kia kotou, e te mana kia autu ki rungaʼo i te au mea katoatoa tei kore i ikiia e ïa—"
                },
                {
                    "number": 36,
                    "text": "E i na, tika tikai taku e karanga atu kia kotou, kia akameitakiia kotou e akarongo mai nei i taku au tuatua mei roto mai i te vaa o taku tavini, e kua akakoreia ta kotou au ara."
                },
                {
                    "number": 37,
                    "text": "E tuku i taku tavini ia Joeph Wakefield, ko taku i mareka rava, e i taku tavini ia Parley P. Pratt, kia aere atu ki rotopu i te au akonoanga ma te akamaroiroi atu ia ratou na roto i te tuatua akoanga;"
                },
                {
                    "number": 38,
                    "text": "E pera katoa taku tavini ko John Covill, e pera katoa ki te maataanga o taku au tavini ravarai tei akataongaia ki teia taonga, kia angaanga ratou ki roto i te kainga vine; e auraka rava oki e tangata e patoi atu ia ratou i te raveanga i taku i akataka ia ratou kia rave—"
                },
                {
                    "number": 39,
                    "text": "No reira, i roto i teia au mea nei, kare taku tavini a Edward Partridge i tau; e kareka ra, kia tataraara e ka akakoreia mai tana ara."
                },
                {
                    "number": 40,
                    "text": "I na, e au tamariki meariki ua kotou e kare e tika ia kotou i te akakoromaki i te au mea katoatoa i teianei; kia tupu ra kotou i roto i te aroa ua e te kite o te tuatua-mou."
                },
                {
                    "number": 41,
                    "text": "Auraka e mataku, e taku au tamariki meariki, naku oki kotou, e kua autu au i te ao nei, e ko kotou tetai o ratou ta toku Metua i oronga mai;"
                },
                {
                    "number": 42,
                    "text": "E kare rava tetai o ratou ta toku Metua i oronga mai e ngaro."
                },
                {
                    "number": 43,
                    "text": "Ko te Metua oki e au, okotai ïa maua. Tei roto oki au i te Metua, e tei roto te Metua iaku; e mei te mea e kua ariki mai kotou iaku, tei roto ïa kotou iaku e au i roto ia kotou."
                },
                {
                    "number": 44,
                    "text": "No reira, tei rotopu au ia kotou, e ko au te tiaki mamoe meitaki, e te toka o Iseraela. Ko tei patuaia ki runga i teia toka, kare rava ïa e inga."
                },
                {
                    "number": 45,
                    "text": "E ka tae mai te rā e rongo ei kotou i toku nei reo, e kite mai ei iaku, e kite ei e ko au tikai teia."
                },
                {
                    "number": 46,
                    "text": "Kia matakite, e kia noo teateamamao kotou. Koia ïa. Amene."
                }
            ]
        },
        "/study/scriptures/dc-testament/dc/51": {
            "uri": "/study/scriptures/dc-testament/dc/51",
            "title": "Te Apiianga E Te Au Koreromotu 51",
            "data_type": "chapter",
            "chapter_name": "Tuanga 51",
            "chapter_summary": [
                "1–8, Kua ikiia a Edward Partridge ei akaaere i te au tuanga angaanga e te au apinga; 9–12, Kia tika te rave angaanga a te aronga tapu e kia aiteite ta ratou ka rauka mai; 13–15, Ko ta ratou ka rave, ko te akatu i tetai are vairanga apinga na te Episekopo ma te akaputu i te au apinga kia tau ki te ture a te Atu; 16–20, E kia riro a Ohio ei ngai akaputuputuanga no tetai nga tuatau ua."
            ],
            "verses": [
                {
                    "number": 1,
                    "text": "E akarongo mai kiaku, te tuatua maira te Atu to kotou Atua, e ka tuatua atu au ki taku tavini ko Edward Partridge, ma te oronga atu i tetai au akaaereanga kiaia; no te mea e e mea tau oki kia rauka iaia tetai au akaaereanga kia kite e ka akapeea oki me akapupu i teia au tangata."
                },
                {
                    "number": 2,
                    "text": "E mea tau rava oki kia akaaereia ratou kia tau ki taku au ture; me kare oki, ka tipuia ratou ki vao."
                },
                {
                    "number": 3,
                    "text": "No reira, kia tika i taku tavini ko Edward Partridge e te au tangata tana i iki, e tei marekaia e au, kia oronga ki teia au tangata i ta ratou au tuanga, kia tau te tuanga a te au tangata ki tona ngutuare tangata, e kia tau katoa oki ki tona tu e te au mea katoa tana i inangaro e te au mea ravarai tei anoanoia nona."
                },
                {
                    "number": 4,
                    "text": "E kia tika i taku tavini ko Edward Partridge, me oronga aia ki tetai tangata i tana tuanga, kia oronga atu i tetai tataanga kiaia no te akapapuanga i tana tuanga, e kia mou rai aia i te reira, koia taua tikaanga ra, e taua ipukarea rai i roto i te akonoanga, e tae rava atu ki te tuatau e aati ture ei aia e kare e tau akaou ei mema, na roto i te reo o te akonoanga, kia tau ki te au ture e te au koreromotu a te akonoanga."
                },
                {
                    "number": 5,
                    "text": "E me kua ara aia ma te kore e tau akaou kia piri mai ki roto i te akonoanga, kare ona mana kia pati akaou i te tuanga tei akatapuia e ïa ki te episekopo no te aronga i ngere e tei putaua o taku nei akonoanga; e no reira, kare e vai kiaia teia orongaanga, i na ra, e tikaanga ua tona ki te tuanga tei tataia kiaia."
                },
                {
                    "number": 6,
                    "text": "Ei reira e papu ei te au mea katoatoa, kia tau oki ki te au ture o te enua."
                },
                {
                    "number": 7,
                    "text": "E ko te au apinga a teia au tangata nei, kia vai rai te reira kia ratou."
                },
                {
                    "number": 8,
                    "text": "E ko te toeanga o te moni tei toe mai ki teia au tangata nei—kia ikiia tetai mata ei mou moni i rotopu i teia au tangata, kia apai i te moni ei oko kai e te kakau, e kia tau oki ki te anoano o te tangata."
                },
                {
                    "number": 9,
                    "text": "E kia tika te rave angaanga a te au tangata katoatoa, e kia aiteite oki te au tangata katoatoa, e kia aiteite oki te raukaanga, kia riro oki kotou ei okotai, mei taku oki i akaue atu ia kotou."
                },
                {
                    "number": 10,
                    "text": "E auraka te au apinga a teia au tangata nei e apaina ke ia e e orongaia atu ki tetai putuputuanga o tetai akonoanga ke."
                },
                {
                    "number": 11,
                    "text": "No reira, me rauka ake i tetai akonoanga ke tetai moni no teia akonoanga atu, kia tutaki akaou mai rai ratou i ta teia akonoanga kia tau ki ta ratou i akatika;"
                },
                {
                    "number": 12,
                    "text": "E ka rauka teia i te rave na roto i te episekopo me kore ra i te mata, ko te ka ikiia e te reo o te akonoanga."
                },
                {
                    "number": 13,
                    "text": "E pera katoa, kia akatu te episekopo i tetai are vairanga anga apinga no teia akonoanga; ei vairanga no te au apinga mei te moni e te kai, tei maata atu i te anoano o te tangata, kia vaioia te reira ki roto i nga rima o te episekopo."
                },
                {
                    "number": 14,
                    "text": "E kia akono katoa oki aia i tetai nana uaorai, e na tona ngutuare tangata katoa, no te mea ko tana tuanga angaanga."
                },
                {
                    "number": 15,
                    "text": "No reira te oronga atu nei au ki teia au tangata nei i tetai tikaanga kia akapupu ia ratou uaorai, kia tau ki taku au ture."
                },
                {
                    "number": 16,
                    "text": "E kua akatapu au i teia enua no ratou no tetai tuatau poto ua, e tae uatu ki te tuatau e tuku atu ei au, ko te Atu, i tetai ravenga ke no ratou tikai, e ka akaue atu ia ratou kia aere meikonei atu;"
                },
                {
                    "number": 17,
                    "text": "E kare oki te ora e te rā i orongaia ake kia ratou, e no reira, kia angaanga rai ratou ki runga i teia enua no tetai au mataiti, e ka riro mai teia ei meitaki no ratou."
                },
                {
                    "number": 18,
                    "text": "I na, ka riro teia ei akaraanga ki taku tavini ko Edward Partridge, i tetai au ngai, i roto i te au akonoanga."
                },
                {
                    "number": 19,
                    "text": "E ko te kiteaia mai ei tangata akarongo tikai, e te tuatua-tika, e te tavini karape tikai, ka tomo aia ki te rekarekaanga o tona Atu, e ka rauka iaia te ora mutukore."
                },
                {
                    "number": 20,
                    "text": "Tika tikai taku e karanga atu kia kotou, ko au ko Iesu Mesia, te ka aere viviki mai, i te ora manako kore ia e kotou. Koia ïa. Amene."
                }
            ]
        },
        "/study/scriptures/dc-testament/dc/52": {
            "uri": "/study/scriptures/dc-testament/dc/52",
            "title": "Te Apiianga E Te Au Koreromotu 52",
            "data_type": "chapter",
            "chapter_name": "Tuanga 52",
            "chapter_summary": [
                "1–2, Ko te uipaanga maata ki mua ka raveia ki Missouri; 3–8, Kua ikiia tetai nga ereta kia aere kapiti atu mei tei akatakaia; 9–11, Ka apii atu te au ereta iʼ ta te au aposetolo e te au peroveta i tata; 12–21, Ko te aronga tei akamāramaia e te Vaerua, ka apai mai ratou i te ua o te ngateitei e te pakari; 22–44, Kua ikiia tetai au ereta kia aere kia tutu i te evangelia, ia ratou e aere ra ki te uipaanga maata i Missouri."
            ],
            "verses": [
                {
                    "number": 1,
                    "text": "I na, kua tuatua atura te Atu ki te au ereta tana i kapiki e tana i iki i teia au rā openga nei, na roto i te reo o tona Vaerua—"
                },
                {
                    "number": 2,
                    "text": "I te na ko anga e: Ka akakite atu au, ko te Atu, kia kotou i taku i anoano ia kotou kia rave mei teia taime atu e tae uatu ki te tuatau o te uipaanga maata ki mua, ko te ka raveia oki ki Missouri, ki runga i te enua taku ka akatapu atu ki toku iti tangata, koia te toenga o Iakoba, e no ratou te ka rauka kia mono, kia tau ki te koreromotu."
                },
                {
                    "number": 3,
                    "text": "No reira, tika tikai taku e karanga atu nei kia kotou, kia tere viviki atu taku nga tavini ko Iosepha Timeti, Tamaiti, e Sidney Rigdon me papa raua no te akaruke i to raua ngutuare, e kia aere atu raua ki te enua ko Missouri."
                },
                {
                    "number": 4,
                    "text": "E mei te mea e e akarongo mou to raua kiaku, ka akakiteia atu kia raua i ta raua ka rave;"
                },
                {
                    "number": 5,
                    "text": "E ka pera katoa, mei te mea e e akarongo mou to raua, ka akakiteia atu kia raua te enua o to kotou ipukarea."
                },
                {
                    "number": 6,
                    "text": "E me kare ra raua e tu akarongo, ka tipu ke ia raua ki vao, mei taku i anoano, e tei tau katoa oki iaku."
                },
                {
                    "number": 7,
                    "text": "E pera katoa, tika tikai taku e karanga atu kia kotou, kia aere taku tavini a Lyman Wight, e taku tavini katoa ko John Corrill ki to raua aerenga ma te viviki;"
                },
                {
                    "number": 8,
                    "text": "E pera katoa ki taku tavini ko John Murdock, e taku tavini ko Hyrum Smith, kia aere atu raua ki taua ngai rai na te mataara atu i Detroit."
                },
                {
                    "number": 9,
                    "text": "E kia aere atu raua mei reira atu i te tutuanga i te tuatua na te arataa, e kare a raua tuatua ke atu, mari ua ra ko ta te au peroveta e ta te au aposetolo i tata, e tei apiiia mai kia ratou e te Akapumaana na roto i te pure akarongo."
                },
                {
                    "number": 10,
                    "text": "Kia aere oki ratou tatakirua i te aerenga, e kia apii atu ratou na te arataa i roto i te au putuputuanga katoatoa, ma te bapetizo atu ki te vai, e pera katoa ki te tukuanga rima i te pae nia vai."
                },
                {
                    "number": 11,
                    "text": "Te karanga maira oki te Atu e, ka akapoto au i taku angaanga na roto i te tuatuatika, e ka tae mai oki te rā ka tuku atu ei au i te akavaanga kia kitea te autuanga."
                },
                {
                    "number": 12,
                    "text": "E kia matakite oki taku tavini ko Lyman Wight, no te mea te anoano nei oki a Satani kia ruru iaia mei te ota e ruruia ra."
                },
                {
                    "number": 13,
                    "text": "E i na, koia tei akarongo uatu rai, ka akariroia aia ei tutara ki rungaʼo i te au mea e manganui."
                },
                {
                    "number": 14,
                    "text": "E pera katoa, ka oronga atu au i tetai akaraanga kia kotou no te au mea katoatoa, kia kore oki kotou e vare; no te mea, te aere ra a Satani i runga i te enua nei, e te aere nei oki aia i te akavare aereanga i te iti tangata—"
                },
                {
                    "number": 15,
                    "text": "No reira, ko tei pure, ma te vaerua akaaka, ka ariki au iaia, mei te mea e ka akono aia i taku au angaanga oroa tapu."
                },
                {
                    "number": 16,
                    "text": "Ko tei tuatua mai ma te vaerua akaaka, e te reo maru, no te Atua tikai ïa, mei te mea e akono aia i taku au angaanga oroa tapu."
                },
                {
                    "number": 17,
                    "text": "E pera katoa, ko tei ruketekete i raro ake i toku mana ka akamaroiroiia aia, e ka apai mai oki i te ua o te akapaapaa e te pakari, kia tau oki ki te au eeuanga e te tuatua-mou taku i oronga atu kia kotou."
                },
                {
                    "number": 18,
                    "text": "E pera katoa, ko tei autuia e kare i apai mai i tetai au ua, kia tau ki teia akaraanga, kare aia e noku."
                },
                {
                    "number": 19,
                    "text": "No reira, na roto i teia akaraanga nei e kite ei kotou i te au vaerua i roto i te au mea ravarai i raro ake i te rangi katoa."
                },
                {
                    "number": 20,
                    "text": "E kua tae mai te au rā; e kia tau ki te akarongo o te tangata nei ka tupu ei kia ratou."
                },
                {
                    "number": 21,
                    "text": "I na, kua orongaia atu teia akaueanga nei ki te au ereta katoatoa taku i iki."
                },
                {
                    "number": 22,
                    "text": "E pera katoa, tika tikai taku e karanga atu kia kotou, ka aere atu oki taku tavini a Thomas B. Marsh, e pera taku tavini ko Ezra Thayre kia tutu aere i te tuatua na taua mataara ra ki teia enua rai."
                },
                {
                    "number": 23,
                    "text": "E pera katoa, ka aere atu taku tavini a Isaac Morley e taku tavini katoa ko Ezra Booth na taua mataara rai i te tutuanga i te tuatua ki teia enua rai."
                },
                {
                    "number": 24,
                    "text": "E pera katoa, ka aere katoa taku tavini ko Edward Partridge e Martin Harris ma taku nga tavini ko Sidney Rigdon e Iosepha Timeti, Tamaiti."
                },
                {
                    "number": 25,
                    "text": "Ka aere katoa taku nga tavini ko David Whitmer e Harvey Whitlock ka tutu aere na taua mataara rai ki teia enua ra."
                },
                {
                    "number": 26,
                    "text": "E ka aere katoa atu oki taku nga tavini ko Parley P. Pratt e Orson Pratt na taua mataara rai ki teia enua rai."
                },
                {
                    "number": 27,
                    "text": "E ka aere katoa atu oki taku nga tavini ko Solomon Hancock e Simeon Carter ki teia enua rai, e kia tutu aere na taua mataara rai."
                },
                {
                    "number": 28,
                    "text": "E ka aere katoa atu oki taku nga tavini, ko Edson Fuller e Jacob Scott."
                },
                {
                    "number": 29,
                    "text": "E ka aere katoa atu oki taku nga tavini ko Levi W. Hancock e Zebedee Coltrin."
                },
                {
                    "number": 30,
                    "text": "E ka aere katoa atu oki taku nga tavini ko Reynolds Cahoon e Samuel H. Smith."
                },
                {
                    "number": 31,
                    "text": "E ka aere katoa atu taku nga tavini ko Wheeler Baldwin e William Carter."
                },
                {
                    "number": 32,
                    "text": "E ka akataonga katoa ia taku nga tavini, ko Newel Knight e Selah J. Griffin, e kia aere atu katoa raua."
                },
                {
                    "number": 33,
                    "text": "Ae, tika tikai taku e karanga atu nei, ka aere pouroa teia aronga nei ki te ngai okotai, na te au mataara keke, e kare oki tetai tangata e patu ki rungaʼo i to tetai uatu tango, e kare katoa oki e aere atu na to tetai arataa."
                },
                {
                    "number": 34,
                    "text": "Ko tei tu akarongo ra, ka akonoia ïa e ka akameitakiia ki te ua maata."
                },
                {
                    "number": 35,
                    "text": "E te karanga akaou atu nei au kia kotou, kia aere taku nga tavini ko Joseph Wakefield e Solomon Humphrey ki te tuanga enua i te pae itinga;"
                },
                {
                    "number": 36,
                    "text": "Ka angaanga raua ki reira ma to raua kopu tangata, e kare a ratou mea ke atu e akakite, mari ua ra ko ta te au peroveta e ta te au aposetolo, e ta ratou oki i kite mata e ta ratou katoa i akarongo, e tei irinaki papu tikai, kia tupu oki i reira te au totou tei totouia mai."
                },
                {
                    "number": 37,
                    "text": "No te aati ture oki, ka rave ke ia tei tukuia ana ki rungaʼo ia Heman Basset, e kia tukuia atu ki rungaʼo i te upoko o Simonds Ryder."
                },
                {
                    "number": 38,
                    "text": "E pera katoa, tika tikai taku e karanga atu kia kotou, kia akataongaia a Jared Carter ei taunga, e pera katoa kia akataongaia a George James ei taunga."
                },
                {
                    "number": 39,
                    "text": "Kia riro oki te toenga o te au ereta ei tiaki i te au akonoanga, ma te akakitekite atu i te tuatua ki taua tuanga enua e pini uake ia ratou; e kia angaanga oki ratou ma to ratou uaorai rima, kia kore oki e morimori idolo e tupu mai, pera katoa te kino."
                },
                {
                    "number": 40,
                    "text": "I te au mea katoatoa e akamaara uatu rai i te putaua e tei ngere, tei maki e tei mamae, e ko tei kore e rave i teia au mea nei, kare ïa i te pipi naku."
                },
                {
                    "number": 41,
                    "text": "E pera katoa, kia apai oki taku au tavini ko Iosepha Timeti, Tamaiti, e Sydney Rigdon e pera katoa a Edward Partridge i tetai pepa akatikaanga mei te akonoanga atu. E kia rauka katoa mai tetai na taku tavini ko Oliver Cowdery."
                },
                {
                    "number": 42,
                    "text": "No reira, kia pera oki mei taku i tuatua atu nei, me tu akarongo kotou ka uipa kotou ki te ngai okotai kia rekareka i te enua ko Missouri, koia te enua o to kotou ipukarea, e i teianei oki ko te enua ïa o to kotou au enemi."
                },
                {
                    "number": 43,
                    "text": "E, i na ra, ka rapurapu au ko te Atu i te patu i te oire i te tuatau tau, e ka akakorona au i te aronga akarongo ki te rekareka e te pereperekavana."
                },
                {
                    "number": 44,
                    "text": "I na, ko Iesu Mesia Au, te Tamaiti a te Atua, e ka akatu mai au ia ratou i te rā openga. Koia ïa. Amene."
                }
            ]
        },
        "/study/scriptures/dc-testament/dc/53": {
            "uri": "/study/scriptures/dc-testament/dc/53",
            "title": "Te Apiianga E Te Au Koreromotu 53",
            "data_type": "chapter",
            "chapter_name": "Tuanga 53",
            "chapter_summary": [
                "1–3, To Sidney Gilbert kapikiangaia e te ikiangaia i roto i te Akonoanga, ko te akataongaangaia i te ereta; 4–7, Ka riro katoa aia ei mata mei te episekopo rai."
            ],
            "verses": [
                {
                    "number": 1,
                    "text": "I na, te karanga atu nei au kia koe, e taku tavini e Sidney Gilbert, kua akarongo au i taau au pure; e kua pati mai koe kiaku kia akakiteia atu kia koe, e te Atu toou Atua, no runga oki i toou kapikiangaia e toou ikiangaia i roto i te akonoanga, taku oki, ta te Atu, i akatu mai i teia au rā openga nei."
                },
                {
                    "number": 2,
                    "text": "I na, ko au ko te Atu, tei akasatauroia no te ara a to teianei ao, e te oronga atu nei au i tetai akaueanga kia patoi atu koe i te au mea o te ao nei."
                },
                {
                    "number": 3,
                    "text": "E tuku ki rungaʼo ia koe i taku taongaanga, koia te ereta, kia tutu atu i te akarongo e te tataraara e te akakoreanga o te ara, kia tau ki taku tuatua, e te arikianga a te Vaerua Tapu na roto i te tukuanga rima;"
                },
                {
                    "number": 4,
                    "text": "E pera katoa kia riro katoa ei mata no teia akonoanga ki te ngai ta te episekopo ka akataka, kia tau ki te au akaueanga te ka orongaia atu a muri ake."
                },
                {
                    "number": 5,
                    "text": "E pera katoa, tika tikai taku e karanga atu nei kia koe, ka aere koe ma taku nga tavini ko Iosepha Timeti, Tamaiti, e Sidney Rigdon."
                },
                {
                    "number": 6,
                    "text": "I na, ko teia te au angaanga oroa mua taau ka ariki; e ka akakiteia mai rai te toenga kia koe a tetai taime ka aere mai, kia tau ki taau angaanga i roto i taku kainga vine."
                },
                {
                    "number": 7,
                    "text": "E pera katoa, te inangaro nei au kia kite koe e, ka akaoraia aia ko tei rave maroiroi e tae uatu ki te openga. Koia ïa. Amene."
                }
            ]
        },
        "/study/scriptures/dc-testament/dc/54": {
            "uri": "/study/scriptures/dc-testament/dc/54",
            "title": "Te Apiianga E Te Au Koreromotu 54",
            "data_type": "chapter",
            "chapter_name": "Tuanga 54",
            "chapter_summary": [
                "1–6, Kia akono meitaki te aronga tapu i te koreromotu o te evangelia kia rauka te aroa ua; 7–10, Kia akakoromaki ratou i roto i te tumatetenga."
            ],
            "verses": [
                {
                    "number": 1,
                    "text": "I na, te tuatua maira te Atu, koia te Alepha e te Omega, te momua e te akaopenga, ko tei akasatauroia no te ara a to teianei ao—"
                },
                {
                    "number": 2,
                    "text": "I na, tika, tika tikai taku e karanga atu kia koe, e taku tavini e Newel Knight, kia mou piri koe ki te taonga taku i oronga atu noou."
                },
                {
                    "number": 3,
                    "text": "E me ka inangaro toou au taeake kia oro ke atu mei to ratou au enemi, kia tataraara ratou i ta ratou au ara katoatoa, e kia taakaaka tikai ki mua iaku ma te ngakau maru."
                },
                {
                    "number": 4,
                    "text": "E no tei aati ratou i te koreromotu ta ratou i papau mai kiaku, kua riro oki te reira ei mea puapinga kore."
                },
                {
                    "number": 5,
                    "text": "E aue oki aia tei rave i teia tarevakē, e ngari ake aia kia maremo atu ki raro i te takere o te tai."
                },
                {
                    "number": 6,
                    "text": "I na ra kia akameitakiia rai oki ratou tei akono i te au koreromotu ma te kauraro i te au akaueanga, ka rauka oki ia ratou te aroa ua."
                },
                {
                    "number": 7,
                    "text": "No reira, e oro ke atu mei teia enua, ko te autu to kotou au enemi ia kotou; e aere i to kotou tere, e ma te iki i ta kotou i manako ei arataki no kotou, ei akaaere i ta kotou au moni."
                },
                {
                    "number": 8,
                    "text": "No reira ka aere atu kotou ki te au ngai i te pae opunga, ki te enua ko Missouri, ki te kotinga o te ngati Lamana."
                },
                {
                    "number": 9,
                    "text": "E me oti to kotou aaereanga, i na, te karanga atu nei au kia kotou, e kimi i te oraanga mei to te au tangata rai, e oti uatu iaku i te akateateamamao i tetai ngai no kotou."
                },
                {
                    "number": 10,
                    "text": "E pera katoa, kia akakoromaki kotou i roto i te au tumatetenga ravarai e tae ua mai au; e, i na, ka viviki mai au, e tei iaku rai oki taku ka tutaki atu, e ko te aronga tei kimi vave mai iaku, ka rauka ia ratou te akangaroianga no to ratou vaerua. Koia ïa. Amene."
                }
            ]
        },
        "/study/scriptures/dc-testament/dc/55": {
            "uri": "/study/scriptures/dc-testament/dc/55",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/dc/56": {
            "uri": "/study/scriptures/dc-testament/dc/56",
            "title": "Te Apiianga E Te Au Koreromotu 56",
            "data_type": "chapter",
            "chapter_name": "Tuanga 56",
            "chapter_summary": [
                "1–2, Kia apai te aronga tapu i to ratou satauro ma te aru i te Atu kia rauka mai te akaoraanga; 3–13, Ka akaue mai te Atu e ka rave ke katoa, e ka kopae ke ia atu te aronga kauraro kore; 14–17, Aue te aronga apinga nui tei kore i tauturu i te putaua, aue oki te au putaua tei kore to ratou au ngakau i ati; 18–20, E ao tikai to te putaua tei mā to ratou ngakau, no ratou oki te enua nei."
            ],
            "verses": [
                {
                    "number": 1,
                    "text": "E akarongo mai, e te au tangata tei aaki i toku ingoa, te tuatua maira te Atu to kotou Atua; e i na, kua maata tikai oki toku riri ki te aronga marokiakia, e ka kite oki ratou i toku rima e toku riri katoa, i te rā e aere atu ei au ma toku riri ki rungaʼo i te au iti tangata."
                },
                {
                    "number": 2,
                    "text": "E ko te ka kore e amo i tana satauro e aru mai iaku, e kare katoa e akono i taku au akaueanga, kare rava aia e ora."
                },
                {
                    "number": 3,
                    "text": "I na, ko au, ko te Atu, te akaue atu nei; e ko tei kore e akono mai, ka tipuia aia ki vao i te tuatau taku i manako, me aatiia te akaueanga taku i oronga atu."
                },
                {
                    "number": 4,
                    "text": "No reira, naku, na te Atu, e akaue atu e naku katoa e akakore, i tei tau iaku; e ka tutaki katoatoa ia teia ki runga i te upoko o te aronga marokiakia, te tuatua maira te Atu."
                },
                {
                    "number": 5,
                    "text": "No reira, te akakore nei au i te akaueanga taku i oronga atu ki taku nga tavini ko Thomas B. Marsh, e Ezra Thayre, e ma te oronga atu i tetai akaueanga ou ki taku tavini ko Thomas, e ka aere viviki atu aia ki te enua ko Missouri, e ka aere katoa atu oki taku tavini a Selah J. Griffin ka aru iaia."
                },
                {
                    "number": 6,
                    "text": "E i na, te akakore nei au i te akaueanga tei orongaia ana ki toku nga tavini ko Selah J. Griffin e Newel Knight, no te marokiakia oki o toku iti tangata tei noo ki Thompson, e ta ratou patoitoi."
                },
                {
                    "number": 7,
                    "text": "No reira, kia noo rai taku tavini a Newel Knight ki o ratou; e pera katoa ratou ravarai te ka inangaro i te aere, kia aere, tei akaaka tikai ki mua iaku, e kia aratakiia atu e ïa ki te enua tei akatakaia e au."
                },
                {
                    "number": 8,
                    "text": "E pera katoa, tika tikai taku e karanga atu kia koe, kia tataraara taku tavini a Ezra Thayre i tona tu ngakau parau e tikaʼi, e tona tu karapii katoa, e kia akono i te akaueanga mua taku i oronga atu kiaia no runga i te ngai tana e noo ra."
                },
                {
                    "number": 9,
                    "text": "E me ka rave aia i teia, e kia kore e raveia te tuaanga ki runga i te enua, ka ikiia rai aia kia aere ki te enua ko Missouri;"
                },
                {
                    "number": 10,
                    "text": "Me kore ra, ka rave mai aia i te moni tana i tutaki atu, e ka akaruke i te reira ngai, e ka tipuia oki ki vao i taku akonoanga, te tuatua maira te Atu, te Atua Sabaota;"
                },
                {
                    "number": 11,
                    "text": "E mei te mea e ka ngaro ke te rangi e te enua nei, kare ra teia tuatua e ngaro, i na ra, ka akatupuia."
                },
                {
                    "number": 12,
                    "text": "E me ka anoanoia kia tutaki atu taku tavini a Iosepha Timeti, Tamaiti, i te moni, i na, ka tutaki akaou atu au, ko te Atu, kiaia i roto i te enua ko Missouri, e ko te aronga tei oronga atu kiaia ka tutakiia atu rai ratou kia tau ki ta ratou i rave;"
                },
                {
                    "number": 13,
                    "text": "E ka rauka mai ia ratou kia tau ki ta ratou angaanga i rave, e pera katoa ki te enua o to ratou ipukarea."
                },
                {
                    "number": 14,
                    "text": "I na, te tuatua maira te Atu ki toku iti tangata—e maata tikai ta kotou au mea ka rave e ta kotou katoa ka tataraara; e i na, kua tae mai oki ta kotou au ara ki mua iaku, e kare i akakoreia, no te mea te inangaro nei rai kotou i te rave i ta kotou i anoano."
                },
                {
                    "number": 15,
                    "text": "E kare oki to kotou au ngakau i mareka. E kare oki kotou i akono i te tuatua-mou, i na ra, kua mataora ua i te rave i te mea tika kore."
                },
                {
                    "number": 16,
                    "text": "Aue oki kotou e te aronga apinganui, te kore e oronga atu i to kotou apinga na tei ngere, no te mea ka riro oki ta kotou au apinga ei akapē i to kotou vaerua; ka tupu to kotou aueanga me tae ki te rā o te atoroanga, o te akavaanga, e te riri maata: Kua oti te tuatau mou, kua ope te tuatau akaū, e kare rai toku vaerua i akaoraia!"
                },
                {
                    "number": 17,
                    "text": "Aue oki kotou e te au tangata putaua, tei kore i ati te ngakau, e te au vaerua tei kore i akaaka, e te au kopu kare i pangea, e te au rima tei kore e rauka kia tapū i te rave mai i te apinga a tetai ke, e te au mata tei kī i te noinoi, e te kore rava e angaanga ma to kotou uaorai rima!"
                },
                {
                    "number": 18,
                    "text": "I na ra, kia akameitakiia te aronga putaua tei mā te ngakau, tei ati te ngakau, e te vaerua maru, no te mea ka kite oki ratou i te basileia o te Atua i te taeanga mai na roto i te mana e te kakā maata ki to ratou akaoraangaia; no te mea tei a ratou oki te ruperupeanga o te enua nei."
                },
                {
                    "number": 19,
                    "text": "E i na, ka aere mai oki te Atu, e ka apai mai oki i te tutaki, e ka tutaki oki aia i te au tangata katoatoa, e ka rekareka oki te aronga putaua;"
                },
                {
                    "number": 20,
                    "text": "E ka riro oki i to ratou uki te enua nei mei tetai uki ki tetai uki, e tuatau e tuatau uatu. E teianei, te akaoti nei au i te tuatua atu kia kotou. Koia ïa. Amene."
                }
            ]
        },
        "/study/scriptures/dc-testament/dc/57": {
            "uri": "/study/scriptures/dc-testament/dc/57",
            "title": "Te Apiianga E Te Au Koreromotu 57",
            "data_type": "chapter",
            "chapter_name": "Tuanga 57",
            "chapter_summary": [
                "1–3, Ko Independence, Missouri, te ngai no te Oire o Ziona e te iero; 4–7, Kia oko mai te aronga tapu i te enua, ma te rauka mai te ipukarea i reira; 8–16, Ka akatu a Sidney Gilbert i tetai are toa, e ko W. W. Phelps te nenei tuatua, e na Oliver Cowdery e akateateamamao i te au pepa no te patupatuanga."
            ],
            "verses": [
                {
                    "number": 1,
                    "text": "E akarongo mai, e te au ereta o taku akonoanga, te tuatua maira te Atu ra ko to kotou Atua, ko tei akaputuputu mai ia kotou ki te ngai okotai, kia tau oki ki taku au akaueanga i roto i teia enua, koia te enua ko Missouri, koia te enua taku i iki e i akatapu no te akaputuputuanga o te aronga tapu."
                },
                {
                    "number": 2,
                    "text": "No reira, e enua taputou teia, e te ngai no te oire ko Ziona."
                },
                {
                    "number": 3,
                    "text": "E te tuatua maira te Atu, to kotou ra Atua, me ka ariki kotou i te pakari, ko teia i reira te pakari. I na, ko te ngai tei karangaia e ko Independence ko te ngai pu ïa; e ko te ngai no te iero te vai ua ra te reira i te pae opunga, tei tetai ngai kare i mamao rava mei te are akavaanga."
                },
                {
                    "number": 4,
                    "text": "No reira, e puapinga tikai kia okoia mai taua enua e te aronga tapu, e te au tuanga katoa i te pae opunga, mei te tiroaanga ki te kotinga o te ngati Iuda e te Etene;"
                },
                {
                    "number": 5,
                    "text": "E pera katoa te au tuanga katoatoa i te pae mai i te metepara mei te mea e kua rauka i taku au pipi i te oko enua. I na, e pakari teia, kia rauka mai oki ia ratou ei ipukarea mutukore no ratou."
                },
                {
                    "number": 6,
                    "text": "E kia rave rai taku tavini a Sidney Gilbert i te taonga taku i akataka iaia, kia akono i te au moni, kia riro ei mata ki te akonoanga, kia oko mai i tetai au enua i roto i te au tuanga e pini uake, mei te mea e ka rauka i te rave na roto i te tuatua-tika, e ta te pakari ka arataki."
                },
                {
                    "number": 7,
                    "text": "E kia rave rai taku tavini a Edward Partridge i te taonga taku i akataka iaia, e ma te tua atu ki te aronga tapu i to ratou ipukarea, mei taku i akaue atu; e pera katoa te aronga tana i iki kia tauturu iaia."
                },
                {
                    "number": 8,
                    "text": "E pera katoa, tika tikai taku e karanga atu kia kotou, kia tika e kia noo rai taku tavini a Sidney Gilbert ki roto i teia ngai, e kia akatu katoa i tetai are toa, kia rauka oki iaia kia oko atu i te au apinga ma te kore e ravenga pikikaa, kia rauka mai iaia tetai moni ei oko enua ei meitaki no te aronga tapu, e kia rauka oki iaia kia oronga i tetai uatu apinga ta te au pipi e anoano kia akatupuia to ratou ipukarea."
                },
                {
                    "number": 9,
                    "text": "E pera katoa kia rauka katoa i taku tavini ia Sidney Gilbert tetai pepa tikaanga no te okooko—I na, ko teia te pakari, e ko te ka tatau, kia mārama tikai aia—kia rauka katoa iaia kia tuku atu i te au apinga ki te iti tangata, na roto rai i tana au aronga angaanga tana i iki;"
                },
                {
                    "number": 10,
                    "text": "No reira kua orongaia i reira no taku aronga tapu, kia tutuia atu taku evangelia ki te aronga e noo i roto i te poiri e i roto i te au tuanga o te maru mate."
                },
                {
                    "number": 11,
                    "text": "E pera katoa, tika tikai taku e karanga atu kia kotou, ka tika katoa kia noo taku tavini a William W. Phelps ki roto i teia ngai nei, e kia riro katoa oki aia ei tangata nenei pepa no te akonoanga."
                },
                {
                    "number": 12,
                    "text": "E i na, me ariki mai te ao nei i tana au tataanga—I na, e pakari teia—kia rauka oki iaia te au mea ravarai te ka rauka iaia na roto i te tuatua-tika, ei meitaki no te aronga tapu."
                },
                {
                    "number": 13,
                    "text": "E na taku tavini, na Oliver Cowdery e tauturu iaia, kia tau ki taku i akaue atu, i te au ngai uatu taku ka tuku iaia, kia tata mai, e kia akatika, e kia iki, kia tika oki te au mea katoatoa ki mua iaku nei, e ka akapapuia mai oki te reira e te Vaerua na roto iaia."
                },
                {
                    "number": 14,
                    "text": "No reira ka tikaia teia aronga taku i tuatua atu ana kia noo ki runga i te enua ko Ziona, ma te viviki, ma to ratou au ngutuare tangata, ei rave oki i te au mea taku i tuatua atu ana."
                },
                {
                    "number": 15,
                    "text": "E teianei, no runga i te akaputuputuanga—kia vave tikai te episekopo e te mata katoa i te akateateamamaoanga no te au ngutuare tangata tei akaueia ana kia aere mai ki teia enua nei, e kia noo ratou i to ratou ipukarea."
                },
                {
                    "number": 16,
                    "text": "E ki te toenga o te au ereta ma te au mema katoa, ka orongaia atu tetai au akamāramaanga a muri ake. Koia ïa. Amene."
                }
            ]
        },
        "/study/scriptures/dc-testament/dc/58": {
            "uri": "/study/scriptures/dc-testament/dc/58",
            "title": "Te Apiianga E Te Au Koreromotu 58",
            "data_type": "chapter",
            "chapter_name": "Tuanga 58",
            "chapter_summary": [
                "1–5, Ko te aronga tei akakoromaki i te au manamanata, ka akakoronaia ratou ki te kakā; 6–12, Kia akateateamamao te aronga tapu no te akaipoipoanga o te punua mamoe e te Kaikaianga a te Atu; 13–18, Ko te au episekopo te au akava o Iseraela; 19–23, Kia kauraro te aronga tapu i te ture o te enua; 24–29, Kia taangaanga te au tangata i to ratou tikaanga iki no te rave i te au mea meitaki; 30–33, Ka akaue mai te Atu e ka rave ke katoa; 34–43, Ko te tataraara, kia aaki te au tangata ma te akaruke ke takiri i ta ratou au ara; 44–58, Kia oko te aronga tapu i to ratou ipukarea ma te akaputuputu ki Missouri; 59–65, Kia tutuia te evangelia ki te au tangata katoatoa."
            ],
            "verses": [
                {
                    "number": 1,
                    "text": "E akarongo mai, e te au ereta o taku akonoanga, e ariu mai to kotou taringa ki taku tuatua, e akarongo mai ki taku e anoano nei ia kotou, e i teia enua taku i tuku atu kia aere kotou."
                },
                {
                    "number": 2,
                    "text": "Tika tikai taku e karanga atu kia kotou, kia akameitakiia tei akono i taku ra au akaueanga, me i teia oraanga nei, e me kore ra i te mate; e ko tei tu akarongo tikai i roto i te au manamanata ra, ka maata atu tona tutaki i roto i te basileia o te ao ra."
                },
                {
                    "number": 3,
                    "text": "Kare oki kotou e kite ki to kotou mata kopapa, i teia taime nei, i te au manako a te Atua no taua au mea te ka tupu a muri ake, e te kakā te ka aru mai i muri ake i te manamanata maata."
                },
                {
                    "number": 4,
                    "text": "I muri ake i te au manamanata maata, ka rauka mai i reira te au akameitakianga. No reira, ka tae mai te rā e akakoronaiaʼi kotou ki te kakā maata; kare ra oki i tae ake te ora, te vaitata mai nei ra oki."
                },
                {
                    "number": 5,
                    "text": "E akamaara i teia, taku e akakite atu nei kia kotou i mua ake ka tupu ei, kia tuku kotou i te reira ki roto i to kotou ngakau, e ma te ariki i te ka aru mai."
                },
                {
                    "number": 6,
                    "text": "I na, tika tikai taku e karanga atu kia kotou, no teia tumu nei i tono atu ei au ia kotou—kia kauraro kotou, e kia papa katoa oki to kotou ngakau i te akapapuanga atu i to kotou kite no te au mea te ka tae mai;"
                },
                {
                    "number": 7,
                    "text": "E pera katoa kia akangateitei katoa ia oki kotou, i te akamouanga i te tango, e te akakiteanga atu i te tuatua o te enua te ka akatuia te Ziona o te Atua;"
                },
                {
                    "number": 8,
                    "text": "E pera katoa kia akapapa katoa ia tetai umukai e te au kai memeitaki na te aronga putaua; ae, e umukai o te au kai meimeitaki e te uaina i runga i te ota i akaareare meitakiia ra, kia kite oki to te enua nei e kare te vaa o te au peroveta e pikikaa;"
                },
                {
                    "number": 9,
                    "text": "Ae, e kaikaianga no te are o te Atu, tei akapapa meitaki ia, e ka patiia te au iti tangata katoatoa kia aere ki reira."
                },
                {
                    "number": 10,
                    "text": "Te mea mua, ko te aronga apinganui e te kite, te pakari e te ngateitei;"
                },
                {
                    "number": 11,
                    "text": "E i muri ake i reira e tae mai ei te rā o toku mana; ei reira te putaua, te pirikoki, e te matapo, e te taringa turi, e aere mai ei ki te akaipoipoanga o te Punua Mamoe, e ka kaikai ei i te kai a te Atu, tei akateateamamaoia no te rā maata te ka tae mai."
                },
                {
                    "number": 12,
                    "text": "I na, naku oki, na te Atu, i tuatua atu."
                },
                {
                    "number": 13,
                    "text": "E kia aere atu oki te kite mei Ziona atu e, ae, mei te vaa atu o te oire o te ipukarea o te Atua—"
                },
                {
                    "number": 14,
                    "text": "Ae, e no teia akakoroanga nei i tono atu ei au ia kotou i konei, e kua iki i taku tavini ia Edward Partridge, e kua akataka katoa atu i tana angaanga ki teia enua."
                },
                {
                    "number": 15,
                    "text": "I na ra, me kare aia e tataraara i tana au ara, koia oki te irinaki kore e te ngakau poiri katoa, kia matakite aia ko te inga aea aia."
                },
                {
                    "number": 16,
                    "text": "I na, kua orongaia tana angaanga kiaia, e kare oki e oronga akaou ia atu."
                },
                {
                    "number": 17,
                    "text": "E ko tei orongaia atu kiaia teia angaanga nei, kua akatakaia aia ei akava i Iseraela nei, mei to te tuatau taito rai, e kia tua i te au enua o te ipukarea o te Atua ki tana au tamariki;"
                },
                {
                    "number": 18,
                    "text": "E kia akava i tona iti tangata na roto i te kite papu o tei apakore, e na roto katoa oki i te tauturu a tona nga konitara, kia tau ki te au ture o te basileia tei orongaia mai e te au peroveta o te Atua."
                },
                {
                    "number": 19,
                    "text": "Tika tikai taku e karanga atu kia kotou, ka akonoia taku au ture i runga i teia enua."
                },
                {
                    "number": 20,
                    "text": "Auraka tetai tangata e manako e e tutara aia; i na ra, na te Atua e akaaere iaia te akava nei, kia tau ki te apiianga o tona anoano, koia oki, ko te ka apii atu me kore ko te ka noo ki runga i te nooanga akavaanga."
                },
                {
                    "number": 21,
                    "text": "Auraka rava tetai tangata e aati i te au ture o te enua, no te mea ko tei akono i te au ture a te Atua kare rava ratou e anoanoia kia aati i te au ture o te enua."
                },
                {
                    "number": 22,
                    "text": "No reira, kia kauraro atu ki tei akamanaia, e tae uatu ki te tuatau e tutaraʼi aia te tutara tikai, e tuku ei i te au enemi ki raro i tona nga vaevae."
                },
                {
                    "number": 23,
                    "text": "I na, ko te au ture ta kotou i ariki mai mei toku rima atu, ko te au ture te reira no te akonoanga, e na roto i teia mārama ka akaari ei kotou i te reira ki mua. I na, teia oki te pakari."
                },
                {
                    "number": 24,
                    "text": "E teianei, mei taku i tuatua atu no runga i taku tavini ia Edward Partridge, e enua nooanga teia nona, e no ratou tana i iki ei konitara nona; e pera katoa ei enua nooanga nona taku i iki ei akono i taku are vairanga;"
                },
                {
                    "number": 25,
                    "text": "No reira, kia apai mai ratou i to ratou au kopu tangata ki teia enua, e ka uriuri oki ratou kia ratou uaorai e pera kiaku."
                },
                {
                    "number": 26,
                    "text": "E i na, kare oki e tau kia akaue au i roto i te au mea katoatoa; ko tei maroia i roto i te au mea katoatoa, e tavini kope ïa e kare i te tavini pakari; e no reira, kare ona tutaki."
                },
                {
                    "number": 27,
                    "text": "Tika tikai taku e karanga atu, kia maroiroi te tangata i te rave i te au akakoroanga meitaki, e kia rave i te au mea e manganui ma te kore e akaueia, e kia akatupu i te au mea tuatuatika e manganui;"
                },
                {
                    "number": 28,
                    "text": "No te mea tei roto oki ia ratou te mana, i riro ei ratou ei pu kia ratou uaorai. E me rave te tangata nei i te meitaki, kare rava to ratou tutaki e ngaro ke."
                },
                {
                    "number": 29,
                    "text": "I na ra, ko tei kore rava e rave i tetai mea, mari ua kia akaue rava ia, e tei ariki katoa i te akaueanga ma te ngakau ekoko, e tei akono i te reira ma te kope, ka akaapaia ïa."
                },
                {
                    "number": 30,
                    "text": "Ka akapeea au nei tei anga i te tangata, te tuatua maira te Atu, i te karangaanga e kua apakore aia me kare aia i akono i taku au akaueanga?"
                },
                {
                    "number": 31,
                    "text": "Ka akapeea au nei, te tuatua maira te Atu, tei taputou e kare i akatupu?"
                },
                {
                    "number": 32,
                    "text": "Kua akaue atu au, e kare ra te tangata nei i akono mai; no reira kua akakore au e kare i rauka ia ratou te akameitakianga."
                },
                {
                    "number": 33,
                    "text": "E kua karanga iora ratou i roto i to ratou ngakau e: Kare teia i te angaanga na te Atu, no te mea kare oki tana au taputou i tupu. I na ra, aue oki ratou, no raro mai oki to ratou tutaki, e kare e no runga mai."
                },
                {
                    "number": 34,
                    "text": "I teianei, te oronga atu nei au kia kotou i tetai atu au akamāramaanga no runga i teia enua."
                },
                {
                    "number": 35,
                    "text": "E pakari oki to roto iaku, kia riro taku tavini a Martin Harris ei akaraanga no te akonoanga, i te tukuanga i tana moni ki mua i te episekopo o te akonoanga."
                },
                {
                    "number": 36,
                    "text": "E pera katoa, ei ture katoa oki teia ki te au tangata tatakitai te ka aere mai ki teia enua, kia rauka tetai ipukarea nona; e ka oronga aia i tana moni kia tau ki ta te ture e arataki ana."
                },
                {
                    "number": 37,
                    "text": "E e pakari katoa oki kia okoia mai tetai enua i Independence, ei ngai no te are vairanga, e pera katoa ei are neneianga."
                },
                {
                    "number": 38,
                    "text": "E tetai au akaaereanga no runga i taku tavini ia Martin Harris, ka orongaia atu te reira kiaia e te Vaerua, kia rauka iaia tona ipukarea tei tau iaia;"
                },
                {
                    "number": 39,
                    "text": "E kia tataraara aia i tana au ara, no te mea te kimi ra oki aia i te akameitaki a to te ao nei."
                },
                {
                    "number": 40,
                    "text": "E pera katoa ka rave rai taku tavini a William W. Phelps i te taonga taku i akataka iaia, e ma te ariki atu i tona ipukarea i runga i te enua;"
                },
                {
                    "number": 41,
                    "text": "E pera katoa e tau oki aia kia tataraara, no te mea kare oki au, ko te Atu, e mareka ana iaia, no te mea kua kimi oki aia i te akateitei iaia uaorai e kare oki i maru tikai ki mua iaku."
                },
                {
                    "number": 42,
                    "text": "I na, ko tei tataraara i tana au ara, ka akakoreia ïa, e kare au, ko te Atu, e akamaara akaou atu i te reira."
                },
                {
                    "number": 43,
                    "text": "Na teia e kite ei kotou e kua tataraara tetai tangata i tana au ara—i na, ka aaki mai aia i te reira ma te akaruke takiri atu i te reira."
                },
                {
                    "number": 44,
                    "text": "E teianei, tika tikai taku e karanga atu no runga i te toeanga o te au ereta o taku akonoanga, kare i tae ake te tuatau, e manganui te au mataiti, kia rauka ia ratou to ratou ipukarea i roto i teia enua nei, mari ua ra kia kimi na roto i te pure akarongo, e kia tau anake ki ta te Atu i iki kia ariki mai."
                },
                {
                    "number": 45,
                    "text": "E, i na, ka opara mai ratou i te tangata ki te ngai okotai mei te au ope katoa o te ao nei."
                },
                {
                    "number": 46,
                    "text": "No reira, e akaputuputuia kotou ki te ngai okotai; e ko tei kore i ikiia kia noo ki roto i teia enua, kia tutu ratou i te evangelia ki roto i te au ngai e pini uake; e i muri ake i reira kia oki atu ratou ki to ratou au ngutuare."
                },
                {
                    "number": 47,
                    "text": "E apii atu ratou na te arataa, e ma te akapapu i te kite o te tuatua-mou ki roto i te au ngai ravarai, e kapiki atu ki te aronga apinganui, tei teitei e tei akaaka, e tei putaua katoa kia tataraara."
                },
                {
                    "number": 48,
                    "text": "E kia akatu ratou i te au akonoanga, mei te mea e kua tataraara te au tangata o te ao nei."
                },
                {
                    "number": 49,
                    "text": "E kia ikiia tetai mata e te reo o te akonoanga, no te akonoanga i Ohio, kia ariki mai i te moni no te oko mai i te au enua i Ziona."
                },
                {
                    "number": 50,
                    "text": "E te oronga atu nei au ki taku tavini ko Sidney Rigdon i tetai akaueanga, kia tata aia i tetai tuatua akamāramaanga no te enua ko Ziona, e tetai akakiteanga no te anoano o te Atua, te ka akakiteia atu oki e te Vaerua kiaia;"
                },
                {
                    "number": 51,
                    "text": "E kia tataia atu tetai episetole e te tuatua akamāramaanga ki te au akonoanga ravarai kia rauka mai tetai moni, e kia tukuia atu ki roto i te rima o te episekopo, me koia me kore ra ko te mata, i tei tau meitaki iaia, me kore ra i tana ka akataka, ei oko enua ei ipukarea no te tamariki a te Atua."
                },
                {
                    "number": 52,
                    "text": "E, i na, tika tikai taku e karanga atu kia kotou, ko te anoano o te Atua, koia oki, kia akatuera mai te au pipi e te tamariki katoa a te tangata nei i to ratou ngakau, kia oko mai te reira au ngai katoatoa o teia enua nei, e kia rave vaveia te reira."
                },
                {
                    "number": 53,
                    "text": "I na, teia te pakari. Kia rave ratou i teia ko te kore aea o ratou ipukarea e rauka mai, mari ua na roto i te akamaringianga toto."
                },
                {
                    "number": 54,
                    "text": "E pera katoa, mei te mea e ka rauka mai tetai enua, kia tukuia atu te au tangata angaanga, te au tu ravarai ki teia enua nei, kia angaanga no te aronga tapu o te Atua."
                },
                {
                    "number": 55,
                    "text": "Kia raveia teia au mea katoatoa ma te mako; e kia akakiteia mai te au turanga o te enua nei mei tetai tuatau ki tetai tuatau e te episekopo, me kore e te mata o te akonoanga."
                },
                {
                    "number": 56,
                    "text": "E auraka oki te angaanga o te akaputuputuanga e rapurapu ua ia, e auraka katoa kia akaruke ke atu; mari ra kia raveia mei ta te au ereta o te akonoanga ka akakite atu i roto i te uipaanga maata, kia tau ki te kite tei rauka ia ratou mei tetai tuatau ki tetai tuatau."
                },
                {
                    "number": 57,
                    "text": "E kia tika i taku tavini ia Sidney Rigdon kia akatapu e kia akatinamou i teia enua nei, e pera katoa i te ngai no te iero, ki te Atua."
                },
                {
                    "number": 58,
                    "text": "E kia raveia tetai uipaanga maata; e i muri ake i te reira, kia oki atu taku nga tavini a Sidney Rigdon e Iosepha Timeti, Tamaiti, e pera katoa kia aru atu a Oliver Cowdery ia raua, kia akaoti i te toenga o te angaanga taku i akataka atu na ratou i roto i to ratou uaorai enua, e te toenga na te uipaanga maata e akaiti i te reira."
                },
                {
                    "number": 59,
                    "text": "E auraka rava oki e tangata e oki mei teia enua, mari ua ra kia akakite aia i te tuatua na te arataa, o tana i kite e tana i irinaki papu tikai."
                },
                {
                    "number": 60,
                    "text": "E ko tei tukuia atu ana kia Ziba Peterson, ka rave ke ia te reira mei iaia; e kia tu ua aia mei te mema rai i roto i te akonoanga, e kia angaanga ma tona uaorai rima, ma te au taeake, e tae uatu ki te taime e ravaʼi te akautunga i tana au ara; no te mea kare oki aia i aaki ana i te reira, e kua manako oki aia i te uuna i te reira."
                },
                {
                    "number": 61,
                    "text": "E ko te toenga o te au ereta o teia akonoanga, te ka aere mai ki teia enua nei, e ko tetai pae kua akameitaki maata ia ratou i te au mea katoatoa, kia rave katoa ratou i tetai uipaanga maata ki teia enua nei."
                },
                {
                    "number": 62,
                    "text": "E na taku tavini na Edward Partridge e akaaere i te uipaanga te ka raveia e ratou."
                },
                {
                    "number": 63,
                    "text": "E ka oki atu ratou katoa ma te tutu aere i te evangelia na te arataa, i te akakiteanga i te au mea tei eeuia mai kia ratou."
                },
                {
                    "number": 64,
                    "text": "E tika tikai, ka tae te rongo mei teia ngai atu e tikaʼi ki to te ao katoa nei, e tae uatu ki te openga o te enua nei—kia tutuia te evangelia ki te au tangata ravarai e tikaʼi, e ka aru katoa te au akairo ia ratou tei irinaki."
                },
                {
                    "number": 65,
                    "text": "E i na te aere mai nei te Tamaiti a te Tangata. Amene."
                }
            ]
        },
        "/study/scriptures/dc-testament/dc/59": {
            "uri": "/study/scriptures/dc-testament/dc/59",
            "title": "Te Apiianga E Te Au Koreromotu 59",
            "data_type": "chapter",
            "chapter_name": "Tuanga 59",
            "chapter_summary": [
                "1–4, Ka akameitakiia te aronga tapu i Ziona me akono meitaki ratou; 5–8, Kia inangaro ratou e kia tavini atu i te Atu ma te akono i tana au akaueanga; 9–19, Me akatapuia te rā o te Atu, ka akameitakiia te aronga tapu i te pae kopapa e te pae vaerua; 20–24, Kua taputouia ki te aronga tuatua-tika e ka rauka ia ratou te au i teianei ao e te oraanga mutukore i te ao e aere mai nei."
            ],
            "verses": [
                {
                    "number": 1,
                    "text": "I na, te tuatua maira te Atu, kia akameitakiia te aronga tei aere mai ki teia enua nei, ma te mata akara tinamou ki toku kakā, kia tau ki taku au akaueanga."
                },
                {
                    "number": 2,
                    "text": "Ko te aronga te ora nei e riro ia ratou te enua, e ko te aronga te ka mate kua akangaroi ratou mei ta ratou au angaanga, e ka aru rai oki ta ratou angaanga ia ratou; e ka rauka oki ia ratou tetai korona i roto i te nooanga o taku Metua, taku oki i akapapa no ratou."
                },
                {
                    "number": 3,
                    "text": "Ae, kia akameitakiia ratou ko tei tu to ratou vaevae ki runga i te enua ko Ziona, e ko tei akono i taku evangelia; ko to ratou tutaki, koia oki te au mea meitaki o te enua nei, e ka rauka mai oki i roto i tona maroiroi."
                },
                {
                    "number": 4,
                    "text": "E, ka akakorona katoa ia oki ratou ki te au akameitakianga no runga mai, ae, ma tetai au akameitakianga katoa kare i te tokoiti ua, e ma te au eeuanga i roto i to ratou tuatau—ko tei tu akarongo ma te maroiroi i mua iaku nei."
                },
                {
                    "number": 5,
                    "text": "No reira, te oronga atu nei au i tetai akaueanga kia ratou, i te na ko anga e: E anoano atu koe i to Atu ra i te Atua ma toou ngakau katoa, ma toou maroiroi katoa, toou manako, e te ririnui; e na roto i te ingoa o Iesu Mesia ra e tavini ei koe iaia."
                },
                {
                    "number": 6,
                    "text": "E aroa atu kotou i to kotou tangata tupu mei tei aroa ia kotou uaorai. Auraka rava kotou e keia; auraka katoa oki e akaturi, auraka katoa oki e tā ua, e tetai uatu mea mei te reira ra."
                },
                {
                    "number": 7,
                    "text": "Kia akameitaki kotou i te Atua no te au mea katoatoa."
                },
                {
                    "number": 8,
                    "text": "Kia oronga atu kotou i ta kotou atinga ki te Atu to kotou Atua ma te tika tikai, koia oki ma te ati ngakau e te vaerua akaaka."
                },
                {
                    "number": 9,
                    "text": "E kia akono tikai oki kotou ia kotou kia titoutou kore mei te ao nei, kia aere atu kotou ki te are pure e kia rave i ta kotou oroa i toku rā tapu;"
                },
                {
                    "number": 10,
                    "text": "E tika tikai, e rā teia tei akatakaia no kotou kia akangaroi mei ta kotou angaanga, e kia akameitaki atu i Tei Teitei Roa;"
                },
                {
                    "number": 11,
                    "text": "Kareka ra, kia raveia ta kotou au tia ma te tika i te au rā ravarai, e i te au taime ravarai;"
                },
                {
                    "number": 12,
                    "text": "I na ra, kia akamaara e i teia rā nei, te rā o te Atu, kia oronga atu kotou i ta kotou au akameitakianga e ta kotou oroa katoa ki Tei Teitei Roa, ma te aaki atu i ta kotou au ara ki to kotou au taeake, e ki mua katoa i te Atu."
                },
                {
                    "number": 13,
                    "text": "E i teia rā nei, auraka rava kotou e rave i tetai atu mea, mari ua kia akapapa i ta kotou kai ma te okotai o te ngakau kia apakore oki ta kotou akakoreanga kai, me kore ra kia kī kotou i te rekareka."
                },
                {
                    "number": 14,
                    "text": "Tika tikai, e akakoreanga kai tikai teia e te pure, me kore ra e mataora e te pure."
                },
                {
                    "number": 15,
                    "text": "E me rave kotou i teia au mea nei ma te akameitakianga, ma te ngakau e te mata mataora e te tu katakata, kare e akatietie maata, no te mea e ara te reira, mari ua ra ma te ngakau rekareka e te tu katakata—"
                },
                {
                    "number": 16,
                    "text": "Tika tikai taku e karanga atu, me rave kotou i teia, no kotou te kīanga o te enua nei, te au manu vaevae ā o te kainga e te au manu o te reva, e tei kake na runga i te au pu rakau, e tei aaere na runga i te enua nei;"
                },
                {
                    "number": 17,
                    "text": "E ko te au rau rakau, e te au mea meitaki tei rauka mai no roto i te enua, noatu e ei kai, me kore ra ei kakau, me kore ra no te are, me kore ra no te aua, me kore no te aua kai, e me kore ra no te ngai tanutanuanga, e me kore ra no te aua vine;"
                },
                {
                    "number": 18,
                    "text": "Ae, ko te au mea katoatoa tei rauka mai no roto i te enua i tona tuatau tikai, kua angaia te reira ei meitaki no te tangata nei, ei akarekareka i te mata e te ngakau katoa;"
                },
                {
                    "number": 19,
                    "text": "Ae, no te kai e te kakau katoa, no te tongi e no te ongi katoa, ei akamatutu i te kopapa e te akaoraora katoa i te vaerua."
                },
                {
                    "number": 20,
                    "text": "Kua mareka oki te Atua no tei oronga mai aia i teia au mea katoatoa ki te tangata nei; no reira oki ratou i maaniiaʼi, kia taangaangaia, ma te pakari e te tau, e auraka e kaimoumou, eiaa e takingakino atu."
                },
                {
                    "number": 21,
                    "text": "E kare atu e mea e mareka kore ei te Atua i te tangata nei, e kare katoa oki aia e riri i tetai, mari ua ra ko te kore e aaki mai no te au mea katoatoa ta tona rima i rave, e tei kore katoa i akono i tana au akaueanga."
                },
                {
                    "number": 22,
                    "text": "I na, kua tau teia ki te ture e ta te au peroveta; e no reira, auraka e tamanamanata akaou mai iaku no runga i teia."
                },
                {
                    "number": 23,
                    "text": "I na ra, kia kite kotou e, ko tei rave i te angaanga ma te tuatua-tika, e tutaki meitaki tona, koia oki te au i roto i teianei ao, e te oraanga mutukore i te ao a muri ake."
                },
                {
                    "number": 24,
                    "text": "Naku, na te Atu, i tuatua atu, e na te Vaerua e akatika mai. Amene."
                }
            ]
        },
        "/study/scriptures/dc-testament/dc/60": {
            "uri": "/study/scriptures/dc-testament/dc/60",
            "title": "Te Apiianga E Te Au Koreromotu 60",
            "data_type": "chapter",
            "chapter_name": "Tuanga 60",
            "chapter_summary": [
                "1–9, Kia ako te au ereta i te evangelia ki rotopu i te au putuputuanga o te aronga kino; 10–14, Auraka ratou e akapou puapinga kore i to ratou taime, e auraka katoa e tanu i ta ratou au taleni; 15–17, Ka tika ia ratou kia ruru i te repo i to ratou vaevae ei kite papu ki te aronga tei patoi i te evangelia."
            ],
            "verses": [
                {
                    "number": 1,
                    "text": "I na, te tuatua maira te Atu ki te au ereta o tana akonoanga, ko te ka oki viviki atu ki te enua no reira mai ratou: I na, kua mareka au no tei aere mai kotou;"
                },
                {
                    "number": 2,
                    "text": "Kareka tetai pae, kare au i mareka rava, no te mea kare oki ratou e amama i to ratou vaa, i na ra, kua uuna ua ratou i te taleni taku i oronga atu kia ratou, no te mataku i te tangata. Aue oki ratou, kua maata tikai toku riri ia ratou."
                },
                {
                    "number": 3,
                    "text": "E ka tae akera, me kare akera ratou e akamaata i te akarongo kiaku, ka rave ke ia mei ia ratou, koia te au mea tei rauka ia ratou."
                },
                {
                    "number": 4,
                    "text": "Ko au oki, ko te Atu tei tutara i runga nei i te rangi, e ki rotopu katoa i te au nuku o te enua nei; e i taua rā e akaari mai ei au i taku au mea puapinga tikai, ka kite i reira te tangata katoatoa e eaa tikai teia mana o te Atu."
                },
                {
                    "number": 5,
                    "text": "I na ra, tika tikai, ka tuatua atu au kia kotou no runga i to kotou tere ki te enua no reira mai kotou. Kia maaniia tetai pai, me kore ra e oko mai i tetai i tei tau meitaki ia kotou, kare au e manatā atu, e ka aere viviki atu ei kotou ki te ngai tei karangaia e ko St. Louis."
                },
                {
                    "number": 6,
                    "text": "E mei reira atu, kia aere atu toku au tavini a Sidney Rigdon, Iosepha Timeti, Tamaiti, e Oliver Cowdery ki to ratou tere ki Cincinnati;"
                },
                {
                    "number": 7,
                    "text": "E i roto i teia ngai ka akateitei ei ratou i to ratou reo, i te akakite i taku tuatua ma te reo maata, ma te kore e riri e te ekoko, i te takianga i te rima tapu ki rungaʼo ia ratou. Ka rauka iaku kia akatapu ia kotou, e kua akakoreia ta kotou au ara."
                },
                {
                    "number": 8,
                    "text": "E kia aere atu te toenga mei St. Louis, tatakirua, ma te tutu i te tuatua, auraka e rapurapu ua, i rotopu i te uipaanga a te aronga kino, e tae atu ki te taime e oki ei ratou ki te akonoanga no reira mai ratou."
                },
                {
                    "number": 9,
                    "text": "E meitaki pouroa teia no te au putuputuanga o te akonoanga; no teia akakoroanga i tono ei au ia ratou."
                },
                {
                    "number": 10,
                    "text": "E kia oronga taku tavini ko Edward Partridge i tetai tuanga o te moni taku i oronga atu kiaia ki taku au ereta tei akaueia kia oki mai;"
                },
                {
                    "number": 11,
                    "text": "E ko te ka rauka, kia akaoki atu i te reira na roto i te mata; e me kore ra e rauka, kare aia e maroia."
                },
                {
                    "number": 12,
                    "text": "E teianei te tuatua nei au no runga i te toenga te ka aere mai ki teia enua."
                },
                {
                    "number": 13,
                    "text": "I na, kua tonoia ratou kia tutu i taku evangelia ki roto i te putuputuanga o te aronga kino; no reira, te oronga nei au i tetai akaueanga kia ratou, koia oki: Auraka e kaimoumou ua i to kotou taime ma te kare e angaanga, auraka e tanu i ta kotou taleni kia kore e kitea."
                },
                {
                    "number": 14,
                    "text": "E i muri ake i to kotou taeanga ki te enua ko Ziona, e kua tutu i taku tuatua, e oki viviki atu kotou ei akakite i taku tuatua ki rotopu i te uipaanga a te aronga kino, auraka e rapurapu, auraka e riri, auraka katoa e karo atu."
                },
                {
                    "number": 15,
                    "text": "E ka ruru atu ei i te one o to kotou vaevae ei akapapuanga ki te aronga tei kore i ariki mai ia kotou, auraka ra i mua i to ratou mata, kia kore kotou e akariri atu ia ratou, ei roto ra i te ngai muna; e orei ei kotou i to kotou vaevae, ei akapapuanga na kotou ia ratou kia tae ki te rā o te akavaanga."
                },
                {
                    "number": 16,
                    "text": "I na, kua rava teia no kotou, e te anoano nona tei tono ia kotou."
                },
                {
                    "number": 17,
                    "text": "E na roto i te vaa o taku tavini ko Iosepha Timeti, Tamaiti, ka akakiteia atu ei no runga ia Sidney Rigdon e Oliver Cowdery. Te toenga a muri ake. Koia ïa. Amene."
                }
            ]
        },
        "/study/scriptures/dc-testament/dc/61": {
            "uri": "/study/scriptures/dc-testament/dc/61",
            "title": "Te Apiianga E Te Au Koreromotu 61",
            "data_type": "chapter",
            "chapter_name": "Tuanga 61",
            "chapter_summary": [
                "1–12, Kua akakite mai te Atu i te au mate o rungaʼo i te vai; 13–22, Kua taumaaia te vai e Ioane, e ka na runga te akapou i to ratou aro; 23–29, E mana to tetai kia akaue i te au vai; 30–35, Kia aere tatakirua te au ereta i te tutuanga i te evangelia; 36–39, Kia akateateamamao ratou no te okianga mai o te Tamaiti a te Tangata."
            ],
            "verses": [
                {
                    "number": 1,
                    "text": "I na, e akarongo mai ki te reo o tei mou i te au mana katoatoa, ko te ka vai e mutukore e mutukore uatu, koia te Alepha e te Omega, te momua e te akaopenga."
                },
                {
                    "number": 2,
                    "text": "I na, tika tikai te tuatua maira te Atu kia kotou, e te au ereta o taku akonoanga, tei putuputu mai ki rungaʼo i teia ngai nei, ko tei akakoreia ta kotou au ara, ka akakore oki au, ko te Atu, i te ara, e ka aroa oki au i te aronga te ka aaki mai i ta ratou ara ma te ngakau akaaka tikai;"
                },
                {
                    "number": 3,
                    "text": "I na ra, tika tikai taku e karanga atu kia kotou, kare e anoanoia teia pupu ereta katoatoa nei kia aere viviki atu na rungaʼo i te vai, mei te mea e te mate ua maira te iti tangata o nga pae i te irinaki kore."
                },
                {
                    "number": 4,
                    "text": "Kareka ra, kua akatika au i te reira kia rauka ia kotou i te akapapu mai; i na, e manganui te kino o rungaʼo i te au vai, pera katoa tikai a muri ake;"
                },
                {
                    "number": 5,
                    "text": "Kua akaue oki au, ko te Atu, i roto i toku riri i te au kino e manganui i rungaʼo i te au vai; e i rungaʼo tikai i teia au vai nei."
                },
                {
                    "number": 6,
                    "text": "Kareka ra, tei roto oki i toku rima te au kopapa katoatoa, e ko tei tu akarongo i rotopu ia kotou na, kare aia e mate i te au vai."
                },
                {
                    "number": 7,
                    "text": "No reira, e mea tau rava i taku tavini ia Sidney Gilbert e taku tavini ia William W. Phelps, kia aere viviki atu i to raua tere e ta raua angaanga."
                },
                {
                    "number": 8,
                    "text": "Kareka ra, kare au i akatika kia takake vave kotou, kia akautunga rava ia kotou no ta kotou au ara, kia riro kotou ei okotai, e kia kore oki kotou e mate i roto i te kino;"
                },
                {
                    "number": 9,
                    "text": "I na ra, i teianei, tika tikai taku e karanga atu, kua tau meitaki iaku kia takake kotou. No reira kia aere rai oki taku nga tavini ko Sidney Gilbert e William W. Phelps kia apai i to raua pupu mua rai, e kia aere viviki atu ratou kia rauka oki ia ratou kia akatupu atu i ta ratou angaanga, e na roto oki i te akarongo ka autu ratou;"
                },
                {
                    "number": 10,
                    "text": "E me vai akarongo ua atu rai ratou, ka akaoraia ratou, e ka noo oki au, ko te Atu, ki o ratou."
                },
                {
                    "number": 11,
                    "text": "E kia apai oki te toenga i tei anoanoia no te kakau."
                },
                {
                    "number": 12,
                    "text": "E auraka oki taku tavini a Sidney Gilbert e rave i tei kore i anoanoia nona, i taau ka akatika."
                },
                {
                    "number": 13,
                    "text": "I teianei, i na, kua oronga atu au i tetai akaueanga ei meitaki no kotou no runga i teia au mea nei; e ka uriuri atu rai au, ko te Atu, kia kotou mei taku oki i rave ki te au tangata i taito."
                },
                {
                    "number": 14,
                    "text": "I na, kua akameitaki oki au, ko te Atu, i te au vai i muatangana; i na ra, kia tae ki te au rā openga, kua taumaa au i te vai na roto i te vaa o taku tavini ko Ioane."
                },
                {
                    "number": 15,
                    "text": "No reira, ka tae mai te au rā e kare rava e tangata e ora i rungaʼo i te tua o te au vai."
                },
                {
                    "number": 16,
                    "text": "E ka karangaia oki i te au rā ki mua e kare rava e tangata e rauka kia aere atu ki te enua ko Ziona na runga i te vai, mari ra ko tei tiamā te ngakau."
                },
                {
                    "number": 17,
                    "text": "E mei taku oki, ta te Atu, i taumaa i te enua i muatangana ra, koia katoa taku ka akameitaki i te reira i te au rā openga, i tona tuatau, ei puapinga no taku aronga tapu, kia kai oki ratou i te rito i roto i reira."
                },
                {
                    "number": 18,
                    "text": "I teianei, te oronga atu nei au kia kotou i tetai akaueanga, e ko taku ka tuatua atu ki tetai, ka tuatua au ki te katoatoa rava, e kia na mua ake kotou i te akamatakite i to kotou au taeake no runga i teia au vai nei, e kia kore oki ratou e aere mai na runga i te reira, ko te paruparu aea to ratou akarongo, e ko te mou aea ratou ki roto i te puereere;"
                },
                {
                    "number": 19,
                    "text": "Kua akaue oki au, ko te Atu, e te aere nei te akapou na runga i te tua o te reira vai, e kare rava au e akakore i te akaue."
                },
                {
                    "number": 20,
                    "text": "Kua riri oki au, ko te Atu, ia kotou inanai, i na ra, i teia rā nei kua kore toku riri."
                },
                {
                    "number": 21,
                    "text": "No reira, ko te aronga taku e tuatua atu nei, kia aere viviki atu ki to ratou tere—e te karanga akaou atu nei au kia kotou e, kia aere viviki atu ratou ki to ratou tere."
                },
                {
                    "number": 22,
                    "text": "E kare rava oki au e manamanata i muri ake i tetai taime poto, mei te mea e akatupu ratou i ta ratou angaanga, noatu e ka aere ratou na runga i te vai, me na runga i te enua; kia riro teia e kia tau ki tei akakiteia mai no to ratou au akavaanga a muri ake."
                },
                {
                    "number": 23,
                    "text": "E teianei, no runga i taku au tavini ko Sidney Ridgon, Iosepha Timeti, Tamaiti, e Oliver Cowdery, auraka ratou e aere akaou mai na runga i te vai, mari ua ra na runga i te kanala, ka aere atu ei ki to ratou au ngutuare; me kore ra auraka oki ratou e aere akaou mai na runga i te vai, mari ua ra na runga i te kanala."
                },
                {
                    "number": 24,
                    "text": "I na, kua akataka oki au, ko te Atu, i tetai mataara no te aereanga o taku aronga tapu; e i na, ko teia te mataara—i muri ake i to ratou akarukeanga i te kanala ka aere atu ratou na runga i te enua, mei te mea oki e kua akaueia ratou kia aere ki runga ki te enua ko Ziona;"
                },
                {
                    "number": 25,
                    "text": "E ka rave ratou mei ta te tamariki rai a Iseraela, i te patuanga i to ratou au puakapa i to ratou aerenga."
                },
                {
                    "number": 26,
                    "text": "E, i na, ko teia akaueanga nei, ka oronga atu kotou i te reira ki to kotou ai taeake katoatoa."
                },
                {
                    "number": 27,
                    "text": "Kareka ra oki e koai tei orongaia atu te mana kia akaue atu i te au vai, e na te Vaerua oki e oronga atu kiaia kia kite i tona au arataa katoatoa;"
                },
                {
                    "number": 28,
                    "text": "No reira, ka rave aia mei ta te Vaerua o te Atua ora i akaue mai kiaia, noatu e i runga i te enua e me kore ra i runga i te au vai, mei tei tau rai iaku i te rave a muri ake."
                },
                {
                    "number": 29,
                    "text": "E te orongaia atu nei kia kotou i te mataara no te aronga tapu, e me kore ra te ravenga no te aronga tapu o te puakapa o te Atu, no te tereanga."
                },
                {
                    "number": 30,
                    "text": "E pera katoa, tika tikai taku e karanga atu kia kotou, e taku au tavini e Sidney Rigdon, Iosepha Timeti, Tamaiti, e Oliver Cowdery, kare rava ratou e amama atu i to ratou au vaa i roto i te au putuputuanga o te aronga kino, kia tae rava ra ratou ki Cincinnati;"
                },
                {
                    "number": 31,
                    "text": "E i roto i taua ngai ra ratou e akateitei atu ei i to ratou reo ki te Atua no te akaapa i taua au tangata ra, ae, kiaia tei riri i to ratou tu kino, e iti tangata tei tau tikai kia takoreia."
                },
                {
                    "number": 32,
                    "text": "E mei reira atu kia tere ratou ki te au putuputuanga a to ratou ai taeake, no te mea te inangaroia nei oki ta ratou au angaanga kia maata uatu rai ki rotopu ia ratou, auraka ra ki rotopu i te putuputuanga o te aronga kino."
                },
                {
                    "number": 33,
                    "text": "E teianei, no runga i te au tangata e toe nei, kia tere atu ratou ma te akakite aere atu i te tuatua ki rotopu i te au putuputuanga o te aronga kino nei, kia tau ki te ka orongaia mai;"
                },
                {
                    "number": 34,
                    "text": "E me rave oki ratou i teia, ka tamā ratou i to ratou kakau, e ka tu ratou ma te titoutou kore ki mua iaku."
                },
                {
                    "number": 35,
                    "text": "E kia aere kapiti ratou, me kore ra tatakirua, i tei tau ua ia ratou, mari ua ra ko taku tavini ko Reynolds Cahoon, e taku tavini ko Samuel H. Smith, kua mareka rava au ia raua, auraka rava raua e takake e tae ki te tuatau e oki mai ei raua ki to raua au ngutuare, e ko teia no tetai akakoroanga pakari i roto iaku."
                },
                {
                    "number": 36,
                    "text": "E teianei, tika tikai taku e karanga atu kia kotou, e ko taku ka tuatua atu ki tetai ka tuatua au ki te katoatoa rava, kia mataora kotou, e te tamariki rikiriki; tei rotopu oki au ia kotou, e kare oki au i akangaropoina ia kotou;"
                },
                {
                    "number": 37,
                    "text": "E mei te mea e kua taakaaka kotou ia kotou uaorai ki mua iaku, no kotou tikai te au akameitakianga o te basileia."
                },
                {
                    "number": 38,
                    "text": "E tatua i to kotou taukupu e kia matakite ma te akono meitaki, i te akaraanga atu ki mua no te aereanga mai o te Tamaiti a te Tangata, no te mea ka tae mai oki aia i te ora manako kore ia e kotou."
                },
                {
                    "number": 39,
                    "text": "E pure putuputu uatu rai kia kore kotou e rokoia e te timataanga, kia vai mai oki kotou i te rā e aere mai ei aia, i teia oraanga nei, me i te mate. Koia ïa. Amene."
                }
            ]
        },
        "/study/scriptures/dc-testament/dc/62": {
            "uri": "/study/scriptures/dc-testament/dc/62",
            "title": "Te Apiianga E Te Au Koreromotu 62",
            "data_type": "chapter",
            "chapter_name": "Tuanga 62",
            "chapter_summary": [
                "1–3, Ko te kite papu, kua tataia te reira i runga i te rangi; 4–9, Ka aere te au ereta ma te tutu aere atu kia tau ki te akavaanga e mei tei akaaereia e te Vaerua."
            ],
            "verses": [
                {
                    "number": 1,
                    "text": "I na, e akarongo mai, e te au ereta o taku akonoanga, te tuatua maira te Atu to kotou Atua, koia oki a Iesu Mesia, to kotou vaa tuatua, tei kite oki i te tu paruparu o te tangata nei, e ka akapeea oki i te akameitakianga mai ia ratou tei timataia."
                },
                {
                    "number": 2,
                    "text": "E tika rava, tei runga oki toku mata i te aronga tei kore i aere ake ki te enua ko Ziona; e no reira, kare ta kotou angaanga i akaoti ake."
                },
                {
                    "number": 3,
                    "text": "Kareka ra, kua akameitakiia kotou no te kite ta kotou i akakite, kua tataia te reira ki runga i te rangi ra e na te au angela e akara mai i te reira; e kua rekareka mai ratou ia kotou, e kua akakoreia mai ta kotou au ara."
                },
                {
                    "number": 4,
                    "text": "E teianei, e aere uatu i to kotou tere. E akaputuputu ia kotou ki rungaʼo i te enua ko Ziona; e ma te rave i tetai uipaanga, e kia mataora kapiti kotou, ma te oronga atu i tetai oroa ki Tei Teitei Roa."
                },
                {
                    "number": 5,
                    "text": "Ei reira kotou ka oki mai ei akakite mai i te tuatua, ae, me ko te katoatoa, e me kore ra tatakirua, mei tei tau ua ia kotou, kare au e manamanata i te reira, mari ua kia vai akaronga ra, e kia maroiroi i te akakiteanga i te karere mataora ki te au iti tangata o te enua nei, me kore ra ki rotopu i te au putuputuanga o te aronga kino ra."
                },
                {
                    "number": 6,
                    "text": "I na, kua apai mai au, ko te Atu, ia kotou ki te ngai okotai kia tupu oki tei totouia, koia oki, kia akaoraia tei vai akarongo tikai i rotopu ia kotou e kia mataora kapiti kotou i roto i te enua ko Missouri. Te taputou nei au, ko te Atu, ki tei vai akarongo tikai e kare e rauka iaku kia pikikaa."
                },
                {
                    "number": 7,
                    "text": "Te akatika nei au, ko te Atu, mei te mea e ka inangaro tetai i rotopu ia kotou i te akaoro na runga i te oroenua, e me kore ra na runga i te atini, e me kore ra na roto i te kariota, ka rauka iaia teia akameitakianga, mei te mea e ka ariki mai aia mei ko mai i te rima o te Atu, ma te ngakau akameitaki maata i roto i te au mea katoatoa."
                },
                {
                    "number": 8,
                    "text": "Ka vai teia au mea nei kia kotou kia raveia mei tei tau ki te akavaanga e te au akaaereanga a te Vaerua."
                },
                {
                    "number": 9,
                    "text": "I na, no kotou oki te basileia. E i na, tei vaitata ua rai au ki te aronga akarongo i te au taime ravarai. Koia ïa. Amene."
                }
            ]
        },
        "/study/scriptures/dc-testament/dc/63": {
            "uri": "/study/scriptures/dc-testament/dc/63",
            "title": "Te Apiianga E Te Au Koreromotu 63",
            "data_type": "chapter",
            "chapter_name": "Tuanga 63",
            "chapter_summary": [
                "1–6, E rā riri otooto te ka tae mai ki rungaʼo i te aronga kino; 7–12, Ka tupu te akairo na roto i te akarongo; 13–19, Ko tei akaturi i roto i te ngakau, ka patoi i te akarongo e ka uriia ratou ki roto i te roto aʼi; 20, Ka rauka te nooanga o te aronga akarongo ki roto i te enua tei akatukeia; 21, Ko te kīanga tikai o te au mea tei tupu ki runga i te Maunga o te Akatukeanga, kare te reira i eeuia mai ake; 22–23, Ka rauka i tei akono tikai te au muna o te basileia; 24–31, Kia okoia mai te au ngai nooanga i Ziona; 32–35, Ka akakite papu te Atu i te au tamaki, e ka tā te aronga kino i te aronga kino; 36–48, Ka akaputuputu oki te aronga tapu ki Ziona, e ka oronga mai i te au moni no te akatuanga i te reira; 49–54, Kua akapapuia te au akameitakianga no te aronga akarongo i te Oki Rua Anga Mai, i roto i te tuakaouanga, e i roto katoa i te Aunuingangare; 55–58, E rā akamatakiteanga teia; 59–66, Kua apai puapinga kore ua ia te ingoa o te Atu e ratou tei taangaanga i te reira ma te kore e tikaanga."
            ],
            "verses": [
                {
                    "number": 1,
                    "text": "E akarongo mai, e te au tangata, ma te akatuera i to kotou au ngakau, e uri mai i te taringa mei mamao mai; e akarongo mai, ko kotou tei karanga ia kotou uaorai e e au tangata no te Atu, e akarongo mai ki te tuatua a te Atu e tana i anoano no kotou."
                },
                {
                    "number": 2,
                    "text": "Ae, tika tikai, taku e karanga atu, e akarongo mai i te tuatua a tei riri atu ki te aronga kino e te marokiakia;"
                },
                {
                    "number": 3,
                    "text": "Ko tei anoano i te apai i tana i manako i te apai, e tei akaora i te oraanga o tana i anoano i te akaora;"
                },
                {
                    "number": 4,
                    "text": "Ko tei akatu i tona uaorai anoano e te rekareka; e ma te takore atu me inangaro aia, e tei rauka katoa oki i te titiri i te vaerua ki roto ia ade."
                },
                {
                    "number": 5,
                    "text": "I na, ko au, ko te Atu, te tuatua nei i toku reo e ka akonoia te reira."
                },
                {
                    "number": 6,
                    "text": "No reira, tika tikai taku e karanga atu, kia akarongo mai te aronga kino, e kia mataku oki ma te ruketekete katoa tei marokiakia; e kia topiri tei kore i irinaki i to ratou ngutu, no te mea ka tae mai te rā o te riri ki rungaʼo ia ratou mei te matangi puaioio te tu, e ka kite oki te au kopapa katoatoa e ko au te Atua."
                },
                {
                    "number": 7,
                    "text": "E ko tei kimi i te au akairo, ka kite aia i te au akairo, i na ra, auraka no te akaoraanga."
                },
                {
                    "number": 8,
                    "text": "Tika tikai taku e akakite atu kia kotou, te vai ra tetai aronga i rotopu ia kotou te kimi ra i tetai au akairo, e te vai ra taua aronga mei muatangana mai rai;"
                },
                {
                    "number": 9,
                    "text": "I na ra, kare te akarongo e rauka mai na roto i te akairo, tera ra, ka aru te akairo i te aronga tei irinaki tikai."
                },
                {
                    "number": 10,
                    "text": "Ae, e ka rauka mai te akairo na roto i te akarongo, e kare e na roto i te anoano o te tangata ua nei, na roto ra i te anoano o te Atua."
                },
                {
                    "number": 11,
                    "text": "Ae, ka rauka mai te akairo na roto i te akarongo, na roto i te angaanga maata, me kare oki e akarongo kare te Atua e mareka mai i te tangata nei; e ko ta te Atua i riri, kare rai aia e mareka; e no reira, kare aia e akaari mai i te akairo, mari ra na roto i tona riri ki to ratou akaapaanga."
                },
                {
                    "number": 12,
                    "text": "No reira, kare au, ko te Atu, e mareka ki tetai pae ia kotou tei kimi i te au akairo e te umeremere no te akarongo, e kare oki no te meitaki o te tangata nei ki toku kakā."
                },
                {
                    "number": 13,
                    "text": "Kareka ra, ka oronga atu au i te au akaueanga, e manganui oki tei uri ke mei taku au akaueanga, e kare i akono atu i te reira."
                },
                {
                    "number": 14,
                    "text": "Te noo ra i rotopu ia kotou tetai au tane e tetai au vaine akaturi, e ko tetai pae o ratou kua aere ke mei ia kotou, e ko tetai pae te noo nei rai kia kotou, ko te ka eeuia atu oki kia kotou a muri ake."
                },
                {
                    "number": 15,
                    "text": "Kia matakite ratou e kia tataraara viviki, ko te tae viviki mai aea te akavaanga ki rungaʼo ia ratou mei te pakati, e ka akaariia mai oki ta ratou angaanga neneva, e ka aru oki ta ratou angaanga ia ratou i roto i te mata o te au tangata."
                },
                {
                    "number": 16,
                    "text": "E tika tikai taku e karanga atu kia kotou, mei taku rai oki i tuatua atu ana i mua ana e, ko tei akara atu ki runga i tetai vaine e kua akatupu i te inangaro kiaia, me kore ra me ka akaturi tetai i roto i tona ngakau, kare e rauka ia ratou te Vaerua, te patoi ra i te akarongo e ka mataku katoa."
                },
                {
                    "number": 17,
                    "text": "No reira, kua karanga atu au, ko te Atu, e koia tei mataku, e tei kore i irinaki, e te aronga pikikaa katoatoa, e ko tei anoano atu e kua tuatua i te tuatua pikikaa, e te aronga akaturi, e te purepure, e tuanga rai to ratou i roto i te roto aʼi e te teio e kā ua ra, koia te rua o te mate."
                },
                {
                    "number": 18,
                    "text": "Tika tikai taku e karanga atu, kare o ratou tuanga i roto i te tuakaouanga mua."
                },
                {
                    "number": 19,
                    "text": "E teianei, i na, te karanga atu nei au, ko te Atu, kia kotou e kare kotou i tika ake, no te mea tei rotopu teia au mea nei ia kotou."
                },
                {
                    "number": 20,
                    "text": "Kareka ra, ko tei akakoromaki marie e tae uatu ki te openga i roto i te akarongo ma te rave i toku anoano, ko ratou rai ka autu, e ka rauka to ratou ipukarea i te enua nei me tae mai te rā o te akatukeanga;"
                },
                {
                    "number": 21,
                    "text": "Me akatukeia ake te enua nei, kia tau oki ki te tutu tei akaariia ana ki taku au aposetolo i runga i te maunga; e kare oki i rauka ake ia kotou te kīanga tikai o te akakiteanga."
                },
                {
                    "number": 22,
                    "text": "E teianei, tika tikai taku e karanga atu kia kotou, mei taku rai i tuatua atu ana e ka akakite atu au i toku anoano kia kotou, e i na ka akakite atu rai au i te reira kia kotou, kare e na roto i te tu o te akaueanga, no te mea e manganui oki tei kore i akono i taku au akaueanga."
                },
                {
                    "number": 23,
                    "text": "I na ra, ko tei akono i taku au akaueanga ka oronga atu au i te au mea muna o toku basileia, e ka vai rai oki ki roto iaia tetai punavai ora i te puipuianga mai e tae uatu ki te ora mutukore."
                },
                {
                    "number": 24,
                    "text": "E teianei, i na, ko te anoano teia o to kotou Atu ko te Atua no runga i tona aronga tapu, kia uipa oki ratou ki te ngai okotai ki te enua ko Ziona, auraka e na roto i te rapurapu, ko te tupu mai aea te tauetonoanga, ko te ka akatupu mai i te makimate."
                },
                {
                    "number": 25,
                    "text": "I na, ko te enua ko Ziona—te mou nei au, ko te Atu, i te reira ki roto i toku rima;"
                },
                {
                    "number": 26,
                    "text": "Kareka ra, ka oronga atu au, ko te Atu, i ta Kaisara au apinga kia Kaisara."
                },
                {
                    "number": 27,
                    "text": "No reira, te anoano nei au ko te Atu kia oko mai kotou i te au enua, kia rauka oki ia kotou te manuia o te ao nei, kia rauka mai oki ta kotou i te ao nei, kia kore oki ratou e akaririia."
                },
                {
                    "number": 28,
                    "text": "Na Satani oki i tuku i te reira ki roto i to ratou ngakau kia riri mai ratou ia kotou, e te akamaringianga toto."
                },
                {
                    "number": 29,
                    "text": "No reira, kare te enua ko Ziona e rauka mai, mari ra na roto i te okoanga mai, me kore ra na roto i te toto, e me kore oki teia, kare o kotou ipukarea."
                },
                {
                    "number": 30,
                    "text": "E me ka okoia, i na, ka akameitakiia kotou;"
                },
                {
                    "number": 31,
                    "text": "E me ka na roto i te akamaringianga toto, mei ta kotou i akaueia e auraka kia pera, i na, ka tae mai to kotou au enemi ki rungaʼo ia kotou, e ka tāia ia kotou mei tetai oire ki tetai oire, e mei tetai sunago ki tetai sunago, e tokoiti ua ake te ka tu i tetai ipukarea."
                },
                {
                    "number": 32,
                    "text": "Kua riri au, ko te Atu, i te aronga kino; te tapū nei au i toku Vaerua mei te au iti tangata o te enua nei."
                },
                {
                    "number": 33,
                    "text": "Kua taumaa au na roto i te riri, e kua akaue mai i te taumaa o te tamakianga ki runga i te tua o te enua, e ka tā oki te aronga kino i te aronga kino, e ka tae mai te mataku ki te au tangata katoatoa;"
                },
                {
                    "number": 34,
                    "text": "E ka ngata oki i te aronga tapu i te oro ke; kareka ra, ei vaitata oki au, ko te Atu ia ratou, e ka eke mai oki au mei te rangi mai mei te aroaro o taku Metua ra, e ka akapou i te aronga kino ki te aʼi te ka kore rava e rauka kia tamateia."
                },
                {
                    "number": 35,
                    "text": "E i na, kare teia i tupu ake, ka tupu ra a tetai taime."
                },
                {
                    "number": 36,
                    "text": "No reira, i te mea oki e naku, na te Atu, i akaue atu i teia au mea katoatoa ki runga i te tua o te enua nei, te anoano nei au kia akaputuputu mai toku aronga tapu ki rungaʼo i te enua ko Ziona;"
                },
                {
                    "number": 37,
                    "text": "E kia rave oki te au tangata katoatoa i te tuatua-tika ki roto i tona rima, e te akarongo katoa ki tona taukupu, ma te akamaata i tetai reo akamatakite ki te au iti tangata i te enua; e ma te akakite atu na roto i te tuatua e na roto katoa i te tere, e ka tae mai oki te akataneaanga ki rungaʼo i te aronga kino."
                },
                {
                    "number": 38,
                    "text": "No reira, kia tika i taku au pipi i Kirtland kia akanoonoo i ta ratou uaorai au mea tei tau ia ratou, ko tei noo ki runga i teia pāma."
                },
                {
                    "number": 39,
                    "text": "Kia tika i taku tavini ko Titus Billings, tei riro ei tiaki o reira, kia akapou i te enua, kia teateamamao aia no te tuatau tupu ou te ka tae mai kia aere atu oki aia ki te enua ko Ziona, e kia noo ma te aronga i runga i te aro o taua enua, mari ua ko te aronga taku ka apai mai kiaku nei, e te kare oki e aere vave kia akaue rava au ia ratou."
                },
                {
                    "number": 40,
                    "text": "E ko te au moni katoatoa te ka toe mai, kare rava au e manatā atu i te reira noatu e maata, noatu e meangiti, kia tukuia mai te reira ki te enua ko Ziona, ki te aronga oki taku i iki kia ariki mai."
                },
                {
                    "number": 41,
                    "text": "I na, ka oronga atu au ki taku tavini ko Iosepha Timeti, Tamaiti, i te mana kia rauka iaia kia kite na roto i te Vaerua i te aronga te ka aere atu ki te enua ko Ziona, e pera katoa i taku au pipi te ka noo āo."
                },
                {
                    "number": 42,
                    "text": "Kia noo rai taku tavini a Newel K. Whitney kia tiaki i tona are toa, koia oki, ko te are toa, no tetai tuatau poto ua."
                },
                {
                    "number": 43,
                    "text": "Kareka ra, kia oronga atu aia i te moni katoatoa te ka rauka iaia i te oronga atu, kia tukuia atu ki te enua ko Ziona."
                },
                {
                    "number": 44,
                    "text": "I na, tei roto teia au mea nei i tona uaorai nga rima, e kia rave aia kia tau ki te tu pakari tikai."
                },
                {
                    "number": 45,
                    "text": "Tika tikai taku e karanga atu, kia akataongaia aia ei mata no te au pipi te ka noo āo, e kia akataongaia rai aia ki teia mana."
                },
                {
                    "number": 46,
                    "text": "E teianei, e aere viviki atu e atoro i te au akonoanga, ma te akakite atu i teia au mea nei kia ratou, ma taku tavini ko Oliver Cowdery. I na, ko toku anoano teia, kia rauka mai te au moni e kia tau mei taku rai i akaue atu."
                },
                {
                    "number": 47,
                    "text": "Koia tei tu akarongo ra e tae uatu ki te openga ka autu aia i te ao nei."
                },
                {
                    "number": 48,
                    "text": "Koia tei tuku atu i te au apinga nui ki te enua ko Ziona, ka rauka ia ratou te ipukarea i roto i te ao nei, e ka aru oki tana angaanga iaia, e ka rauka oki te tutaki i te ao a muri ake."
                },
                {
                    "number": 49,
                    "text": "Ae, ka akameitakiia tei mate, ko tei mate i roto i te Atu, mei teia nei e aere ua atu ki mua, me tae mai te Atu, ka ngaro ke te au mea takere, e ka riro te au mea katoatoa ei mea ou, e ka tuakaou mai ratou mei te mate mai e kare ratou e mate i muri ake; e ka rauka mai oki te ipukarea i mua i te Atu, i roto i te oire tapu."
                },
                {
                    "number": 50,
                    "text": "E ko te ka ora e tae ua mai te Atu, e kua tapū marie i te akarongo, ka akameitakiia aia; kareka ra, kua ikiia kia mate aia i te uki o te tangata nei."
                },
                {
                    "number": 51,
                    "text": "No reira, ka tupu te tamariki e tae uatu ki to ratou pakarianga; ka mate oki te aronga pakari; kare ra oki ratou e moe ki roto i te one pueu, ka akatukeia ra ratou mei te kamoanga mata te viviki."
                },
                {
                    "number": 52,
                    "text": "No teia tumu oki i ako atu ei te au aposetolo ki to te ao nei i te tuakaouanga o tei mate."
                },
                {
                    "number": 53,
                    "text": "Ko teia tikai te au mea ta kotou ka tatari atu; e mei ta te Atu i tuatua mai, te vaitata mai nei oki ratou, e ka tae mai oki te tuatau, koia te rā e tae mai ei te Tamaiti a te Tangata."
                },
                {
                    "number": 54,
                    "text": "E me tae mai taua ora ra, ka tu mai tetai au paretenia auouo ki rotopu i te aronga pakari; e i taua ora rai tetai akatakakeanga i te aronga tuatua-tika e te aronga kino; e i taua rā katoa ra au e tono mai ei i taku au angela kia kiriti ki vao i te aronga kino e ka titiri atu ei ki roto i te aʼi mate kore."
                },
                {
                    "number": 55,
                    "text": "E teianei i na, tika tikai taku e karanga atu kia kotou, kare au, ko te Atu, i mareka ki taku tavini ko Sidney Rigdon; kua akateitei aia iaia uaorai i roto i tona ngakau, e kare oki i ariki i te akoanga, kua tamamae ra i te Vaerua;"
                },
                {
                    "number": 56,
                    "text": "No reira kare tana tataanga i arikiia mai e te Atu, e ka rave akaou aia i tetai, e me kare rai te Atu e ariki mai, kare aia e noo akaou ki te taonga taku i akataka iaia."
                },
                {
                    "number": 57,
                    "text": "E pera katoa, tika tikai taku e karanga atu kia kotou, ko te aronga tei anoano i roto i to ratou ngakau, ma te tu maru tikai, i te ako atu i te aronga ara kia tataraara, ka akataongaia ratou ki teia mana nei."
                },
                {
                    "number": 58,
                    "text": "E rā akamatakiteanga teia, e kare i te rā tuatua maata. Auraka oki au te Atu kia aviriia i te au rā openga."
                },
                {
                    "number": 59,
                    "text": "I na, no runga mai au, e ko toku mana te vai nei te reira i raro nei. Tei rungaʼo au i te au mea katoatoa, e tei roto oki i te katoatoa, e kua na roto oki i te katoatoa, e kua kimi i te au mea ravarai, e ka tae mai oki te rā e tukuia mai ei te au mea katoatoa ki raro iaku."
                },
                {
                    "number": 60,
                    "text": "I na, ko au te Alepha e te Omega, koia a Iesu Mesia."
                },
                {
                    "number": 61,
                    "text": "No reira, kia matakite te au tangata katoatoa i te taikuanga i toku ingoa i roto i to ratou vaa—"
                },
                {
                    "number": 62,
                    "text": "E i na, tika tikai taku e karanga atu, e manganui oki tei riro ki raro ake i teia akaapaanga nei, ko tei akaiki puapinga kore ua i te ingoa o te Atu ma te kore e mana."
                },
                {
                    "number": 63,
                    "text": "No reira, kia tataraara te akonoanga i ta ratou au ara, e tei aku rai tei te Atu te tika ia ratou; me kore ra ka tipu ke ia ratou ki vao."
                },
                {
                    "number": 64,
                    "text": "E akamaara e ko te au mea no runga mai, e au mea tapu te reira, e kia tuatuaia oki ma te matakite, e ma te tika katoa a te Vaerua; e me raveia teia kare i reira e akaapaanga, e ka ariki oki kotou i te Vaerua na roto i te pure; e no reira, me kare oki teia e raveia ka vai rai te akaapaanga."
                },
                {
                    "number": 65,
                    "text": "Ka tika i taku nga tavini ko Iosepha Timeti, Tamaiti, e Sidney Rigdon kia kimi i tetai ngutuare no raua, mei tei apiiia kia raua na roto i te pure a te Vaerua."
                },
                {
                    "number": 66,
                    "text": "Ka vai rai teia au mea nei kia autu oki na roto i te akakoromaki, kia rauka mai ïa te kakā teiaa e te mutukore, me kore ra, e akaapaanga maata tikai. Amene."
                }
            ]
        },
        "/study/scriptures/dc-testament/dc/64": {
            "uri": "/study/scriptures/dc-testament/dc/64",
            "title": "Te Apiianga E Te Au Koreromotu 64",
            "data_type": "chapter",
            "chapter_name": "Tuanga 64",
            "chapter_summary": [
                "1–11, Kua akaueia te aronga tapu kia akakore tetai e tetai i ta ratou au ara, kia kore ra, te vai ra te ara maata i roto ia ratou; 12–22, Ko tei kore e tataraara, ka raveia to ratou akavaanga i roto i te Akonoanga; 23–25, Ko tei tutaki i tana tuanga ngauru, kare aia e kā i te aʼi i te okianga mai te Atu; 26–32, Te akamatakiteia nei te aronga tapu no runga i te kaiou; 33–36, Ko te patoitoi, ka tipu ke ia ratou mei rotopu i Ziona; 37–40, Na te Akonoanga e akava i te au iti tangata; 41–43, Ka puapinga a Ziona."
            ],
            "verses": [
                {
                    "number": 1,
                    "text": "I na, te tuatua maira te Atu, to kotou Atua kia kotou, e te au ereta o taku nei akonoanga, e ariu mai e e akarongo, ma te ariki mai i toku anoano no runga ia kotou."
                },
                {
                    "number": 2,
                    "text": "E tika tikai taku e karanga atu kia kotou, te anoano nei au kia autu kotou ki rungaʼo i te ao nei; e no reira, ka aroa au ia kotou."
                },
                {
                    "number": 3,
                    "text": "Te vai ra tetai aronga i rotopu ia kotou e kua ara; i na ra, tika tikai taku e karanga atu, ko teia atianga anake, no toku ïa kakā, e no te akaoraanga o te au vaerua, kua akakore oki au i ta kotou au ara."
                },
                {
                    "number": 4,
                    "text": "Ka aroa au ia kotou, no te mea kua oronga atu au i te basileia kia kotou."
                },
                {
                    "number": 5,
                    "text": "E kare oki te au taviri o te au mea muna o te basileia e apaina ke ia mei taku tavini ko Iosepha Timeti, Tamaiti, na roto i te ravenga taku i akataka, iaia e ora nei, mei te mea e ka akono aia i taku au angaanga oroa tapu."
                },
                {
                    "number": 6,
                    "text": "Te vai ra oki tetai aronga tei kimi i tetai au akakoroanga ei patoi atu iaia ma te kore e tumu tikai;"
                },
                {
                    "number": 7,
                    "text": "Kareka ra, e kua ara aia; i na ra, tika tikai taku e karanga atu kia kotou, ka akakore au, ko te Atu, i te ara a te aronga tei aaki mai i ta ratou ara ki mua iaku e tei pati mai no tetai akakoreanga, tei kore oki i ara ki te mate."
                },
                {
                    "number": 8,
                    "text": "E taku au pipi, i te au rā i taito, kua kimi ratou i tetai au mea ei patoi atu tetai ki tetai e kare oki i akakore atu tetai ki tetai i roto i to ratou ngakau; e no teia tu kino nei, kua mamae ratou e kua takamuraia ma te mamae tikai."
                },
                {
                    "number": 9,
                    "text": "No reira, te karanga atu nei au kia kotou, ko te tikaanga tikai, ka akakore kotou tetai ki tetai; ko tei kore i akakore i te ara a tona taeake, ka tu aia ma te akaapaia i mua i te Atu; tei roto oki iaia te ara maata."
                },
                {
                    "number": 10,
                    "text": "Ka akakore au, ko te Atu, i taku i manako e ka akakore au, i na ra, ko kotou, ka anoanoia kotou kia akakore i te ara a te au tangata katoatoa."
                },
                {
                    "number": 11,
                    "text": "E tau kia karanga kotou i roto i to kotou au ngakau e—na te Atua e akava mai i rotopu iaku e koe katoa, e tutaki mai ia koe kia tau i taau i rave."
                },
                {
                    "number": 12,
                    "text": "E ko tei kore i tataraara i tana au ara, e tei kore katoa i aaki atu, ka apainaia mai aia ki mua i te akonoanga e ka raveia atu kiaia mei ta te irava tapu i akakite mai kia kotou, na roto i te akaueanga, me kore ra na roto i te eeuanga."
                },
                {
                    "number": 13,
                    "text": "E ka rave kotou i teia kia akakakāia oki te Atua—Kare no te mea e kare kotou e akakore mai, e kare o kotou aroa, e i na ra, kia tika oki kotou i roto i te mata o te ture, kia kore oki kotou e akaapa atu i tei oronga mai i te ture—"
                },
                {
                    "number": 14,
                    "text": "Tika tikai taku e karanga atu, no teia tumu nei ka rave ei kotou i teia au mea nei."
                },
                {
                    "number": 15,
                    "text": "I na, kua riri au, ko te Atu, ki taku tavini ko Ezra Booth, e pera katoa ki taku tavini ko Isaac Morley, no te mea kare oki raua i akono i te ture, e pera katoa i te akaueanga."
                },
                {
                    "number": 16,
                    "text": "Kua kimi raua i te kino i roto i to raua uaorai ngakau, e kua tapū oki au, ko te Atu, i toku Vaerua. Kua akaapa oki raua i te mea e kare takiri e kino o roto; kareka ra kua akakore au i taku tavini ia Isaac Morley."
                },
                {
                    "number": 17,
                    "text": "E pera katoa ki taku tavini ko Edward Partridge, i na, kua ara aia, e te kimi nei a Satani i te takore i tona vaerua; i na ra, ki te akakiteangaia o teia au mea nei kia ratou, e kia tataraara ratou i te kino, ka akakoreia mai oki ta ratou."
                },
                {
                    "number": 18,
                    "text": "E teianei, tika tikai taku e karanga atu, kua tau rava i roto iaku kia oki atu taku tavini a Sidney Gilbert i tetai nga epetoma i muri mai ki tana angaanga, e ki tana ngai angaanga i te enua ko Ziona;"
                },
                {
                    "number": 19,
                    "text": "E ko tana i kite ana e tana katoa i akarongo, ka akakite atea ia mai te reira ki taku au pipi, kia kore oki ratou e mate. E no teia tumu nei i tuatua atu ei au i teia au mea nei."
                },
                {
                    "number": 20,
                    "text": "E pera katoa, te karanga akaou atu nei au kia kotou, kia kore taku tavini a Isaac Morley e timataia i rungaʼo i tana ka rauka i te apai, e ma te akaapa pikikaa ei kino noou, kua oronga atu au i tetai akaueanga kia okoia atu tana pāma tanu kai."
                },
                {
                    "number": 21,
                    "text": "E kare oki e tika iaku kia oko atu a Frederick G. Williams i tana pāma tanu kai, no te mea ka anoano au, ko te Atu, kia vai rai tetai punanga ketaketa ki runga i te enua ko Kirtland, mei te rima mataiti te roa, e kare oki au e akaorureau i te aronga kino i roto i taua taime, kia akapera au i te akaora rai i tetai pae."
                },
                {
                    "number": 22,
                    "text": "E i muri ake i taua rā ra, kare au, ko te Atu, e tapā akaou i tetai tarevakē te ka aere mai ma te ngakau maoraora ki te enua ko Ziona; no te mea te inangaro nei au i te ngakau o te tamariki a te tangata nei."
                },
                {
                    "number": 23,
                    "text": "I na, kua karangaia oki i teia rā nei e tae ua atu ki te aereanga mai o te Tamaiti a te Tangata, e tika tikai, e rā te reira no te akaatinga, e te rā no te akatuanga ngauru anga i toku iti tangata; e koia oki tei tuanga ngauru ia ra, kare aia e tungiaia ki te aʼi me tae ki tona okianga mai."
                },
                {
                    "number": 24,
                    "text": "E i muri ake i teia rā nei, ka tae mai te muraanga—te tuatua atu nei i teia kia tau ki ta te Atu—tika tikai taku e karanga atu, apopo ko te aronga ngakau parau ravarai e te aronga katoa i rave i te kino ra, e riro ïa ei teita, e ka tutungi oki au ia ratou ki te aʼi, ko au oki te Atu Sabaota; e kare oki au e akatoe i tetai i roto ia Babulonia nei."
                },
                {
                    "number": 25,
                    "text": "No reira, me irinaki mai kotou iaku, ka angaanga i reira kotou koia i rā ei."
                },
                {
                    "number": 26,
                    "text": "E kare oki e tau i taku nga tavini ko Newel K. Whitney e Sidney Gilbert kia oko i to raua toa e ta raua au apinga i konei; kare oki teia i te mea meitaki, kia aere roa te toenga o te akonoanga, tei noo ki teia ngai nei, ki runga i te enua ko Ziona."
                },
                {
                    "number": 27,
                    "text": "I na, kua karangaia i roto i taku au ture e, me kore ra kua araiia, auraka kotou e kaiou atu ki to kotou au enemi;"
                },
                {
                    "number": 28,
                    "text": "E i na, kare oki i karangaia i tetai uatu taime e auraka te Atu e rave i tei tau iaia, e ma te tutaki atu i tei tau iaia."
                },
                {
                    "number": 29,
                    "text": "No reira, e au mata kotou, e aronga rave angaanga na te Atu; e noatu eaa ta kotou ka rave kia tau ki te anoano o te Atu, e angaanga ïa na te Atu."
                },
                {
                    "number": 30,
                    "text": "E kua tuku mai oki aia ia kotou ei tauturu i tona aronga tapu i teia au rā openga nei, kia rauka oki ia ratou tetai ipukarea i runga i te enua ko Ziona."
                },
                {
                    "number": 31,
                    "text": "E i na, te akakite atu nei au, ko te Atu, kia kotou, e tika oki taku au tuatua e kare e ngaro, ka rauka oki ia ratou te reira."
                },
                {
                    "number": 32,
                    "text": "I na ra, ka tae mai te au mea katoatoa i to ratou tuatau e tikaʼi."
                },
                {
                    "number": 33,
                    "text": "No reira, auraka e taitaia me te rave meitaki ra kotou, te akamou ra oki kotou i te tango o tetai angaanga maata tikai. E ka rauka mai oki no roto i te au mea rikiriki te mea mamaata."
                },
                {
                    "number": 34,
                    "text": "I na, te anoano mai nei oki te Atu i te ngakau e te manako inangaro tikai; e ko tei inangaro tikai ma te kauraro i te meitaki ka kai i te meitaki o te enua ko Ziona i teia au rā openga nei."
                },
                {
                    "number": 35,
                    "text": "E ka tipu ke ia oki tei marokiakia mei te enua ko Ziona, e ka tuaruia, e kare oki e riro ia ratou te enua."
                },
                {
                    "number": 36,
                    "text": "E, tika tikai taku e karanga atu e kare te aronga marokiakia e no te toto o Epharaima, e no reira ka koitiia ratou ki vao."
                },
                {
                    "number": 37,
                    "text": "I na, kua akariro oki au, ko te Atu, i taku akonoanga i teia au rā openga nei mei tetai akavanui te tu i te nooanga ki runga i tetai tuaivi, me kore ra ki runga i tetai ngai teitei, no te akavaanga mai i te au basileia."
                },
                {
                    "number": 38,
                    "text": "E ka tae akera e na te au tangata o Ziona e akava i te au mea katoatoa tei tau ki Ziona."
                },
                {
                    "number": 39,
                    "text": "E ko te aronga pikikaa e te tapepe pikikaa ka kiteaia mai rai ratou, e ko tei kore oki i te au aposetolo e te au peroveta ka kiteaia mai rai."
                },
                {
                    "number": 40,
                    "text": "E pera katoa ki te episekopo, tei riro ei akava, e tona nga konitara katoa, me kare ratou i tu akarongo tikai i roto i ta ratou au angaanga, ka akaapaia ratou, e ka tukuia atu tetai ei mono i to ratou ngai."
                },
                {
                    "number": 41,
                    "text": "E, i na, te karanga atu nei au kia kotou e ka tupu ruperupe a Ziona, e ka vai te kakā o te Atu ki rungaʼo iaia;"
                },
                {
                    "number": 42,
                    "text": "E ka riro oki aia ei reva ki te au tangata, e i reira ka aere mai ei kiaia mei roto i te au iti tangata ravarai i raro ake i te rangi nei."
                },
                {
                    "number": 43,
                    "text": "E ka tae mai te rā e ruketekete ei te au basileia o te ao nei nona, e ka mataku oki tona au tangata. Na te Atu i tuatua mai i teia. Amene."
                }
            ]
        },
        "/study/scriptures/dc-testament/dc/65": {
            "uri": "/study/scriptures/dc-testament/dc/65",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/dc/66": {
            "uri": "/study/scriptures/dc-testament/dc/66",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/dc/67": {
            "uri": "/study/scriptures/dc-testament/dc/67",
            "title": "Te Apiianga E Te Au Koreromotu 67",
            "data_type": "chapter",
            "chapter_name": "Tuanga 67",
            "chapter_summary": [
                "1–3, Ka akarongo te Atu i te au pure e ka akara mai i rungaʼo i te au ereta; 4–9, Ka timata aia i te tangata kite pakari kia akaaite mei tana eeuanga meangiti; 10–14, Ka akaoraia te au ereta akarongo maata e te Vaerua kia kite i te mata o te Atua."
            ],
            "verses": [
                {
                    "number": 1,
                    "text": "I na, e akarongo mai, e te au ereta o taku akonoanga, tei akaputuputu mai ia kotou ki te ngai okotai, kua akarongo oki au i ta kotou au pure, e kua kite oki au i to kotou ngakau, e kua tae mai oki to kotou anoano ki mua iaku."
                },
                {
                    "number": 2,
                    "text": "I na e i na ra, tei runga toku nga mata ia kotou, e tei roto oki te enua nei e te rangi katoa i toku nei rima, e ko te apinga nui o te mutukore, naku te reira e oronga atu."
                },
                {
                    "number": 3,
                    "text": "Kua tauta kotou kia irinaki e ka rauka ia kotou te akameitakianga tei tukuia atu kia kotou; e i na ra, tika tikai taku e karanga atu kia kotou kua vai te mataku i roto i to kotou ngakau, e no reira tikai i kore ei i rauka ia kotou."
                },
                {
                    "number": 4,
                    "text": "E teianei, te oronga atu nei au, ko te Atu, i te kite papu kia kotou no runga i te tika o teia au akaueanga e vai nei i mua ia kotou."
                },
                {
                    "number": 5,
                    "text": "Tei runga oki to kotou mata i taku tavini ia Iosepha Timeti, Tamaiti, e kua kite oki kotou i tona reo, e kua kite oki kotou i tona au tarevakē; e kua kimi kotou i roto i to kotou uaorai ngakau i te kite kia takarape mai i tona reo; kua kite katoa kotou i te reira."
                },
                {
                    "number": 6,
                    "text": "E teianei, e kimi kotou ki roto i te Puka o te au Akaueanga, i te mea meangiti rava atu i roto i te reira, e ma te iki atu iaia ko tei pakari atu i rotopu ia kotou;"
                },
                {
                    "number": 7,
                    "text": "E me kore, me te vai ra tetai i rotopu ia kotou te ka rauka kia aite atu mei te reira rai te tu, kua tau i reira ia kotou kia karanga e kare kotou i kite e kua tika te reira;"
                },
                {
                    "number": 8,
                    "text": "I na ra, me kare e rauka ia kotou i te tata tetai kia aite kiaia, tei raro kotou i te akaapaanga me kare kotou e akakite atu e kua tika ratou."
                },
                {
                    "number": 9,
                    "text": "Kua kite oki kotou e kare rava e mea tika kore i roto ia ratou, e ko te au mea tika, no runga mai te reira, mei ko mai i te Metua o te au mārama."
                },
                {
                    "number": 10,
                    "text": "E pera katoa, tika tikai taku e karanga atu kia kotou e ko to kotou tikaanga teia, e te oronga atu nei au i tetai taputouanga kia kotou tei akataongaia ki teia angaanga nei, mei te mea e ka akaatea mai kotou ia kotou mei te vareae e te mataku, ma te taakaaka ia kotou uaorai ki mua iaku, no te mea kare i rava meitaki to kotou taakaakaanga, ka veveteia i reira te arai e ka kite mai kotou i reira iaku, e ka kite kotou e ko au teia—kare na roto i te manako tangata ua nei, eiaa katoa i te manako natura, na roto ra i te manako vaerua."
                },
                {
                    "number": 11,
                    "text": "No te mea, kare rava e tangata i kite ana i te Atua i tetai uatu taime i te kopapa nei, mari ra kia akakeuia e te Vaerua o te Atua."
                },
                {
                    "number": 12,
                    "text": "E kare katoa oki e tangata natura ua nei e mou ki mua i te aroaro o te Atua, kare katoa na te manako ua nei."
                },
                {
                    "number": 13,
                    "text": "Kare oki kotou e rauka kia noo ki mua i te aroaro o te Atua i teianei, kare katoa i te matuapuruanga o te au angela; no reira, ei akakoromakianga roa to kotou, kia apakore rava kotou."
                },
                {
                    "number": 14,
                    "text": "Auraka oki to kotou manako e oki ki muri; e me tau ake kotou, i te tuatau e tau iaku, ka kite oki kotou i tei tukuia atu ki rungaʼo ia kotou e taku tavini ko Iosepha Timeti, Tamaiti, Amene."
                }
            ]
        },
        "/study/scriptures/dc-testament/dc/68": {
            "uri": "/study/scriptures/dc-testament/dc/68",
            "title": "Te Apiianga E Te Au Koreromotu 68",
            "data_type": "chapter",
            "chapter_name": "Tuanga 68",
            "chapter_summary": [
                "1–5, Ko te au tuatua a te au ereta me akanauruia e te Vaerua Tapu, e irava tapu ïa; 6–12; Kia ako e kia bapetizo te au ereta, e ka aru mai te au akairo i tei akarongo tika; 13–24, Te tama mua i rotopu i te au tamaroa a Aarona e tika tona kia tavini ei Episekopo Akaaere (koia oki, kia mou i te au taviri o te ruru peresideni ei episekopo) i raro ake i te akatereanga a te Ruru Peresideni Mua; 25–28, Kua akaueia te au metua kia apii i te evangelia ki ta ratou au tamariki; 29–35, Ko te aronga tapu, kia akono ratou i te Sabati, angaanga meitaki, e te pure."
            ],
            "verses": [
                {
                    "number": 1,
                    "text": "Kua kapikiia oki taku tavini, ko Orson Hyde, na roto i tona akataongaangaia kia akakite atu i te evangelia mutukore, na roto i te Vaerua o te Atua ora, mei tetai au tangata ki tetai au tangata, e mei tetai enua ki tetai enua, ki roto i te au putuputuanga o te aronga kino, ki roto i to ratou au sunago, i te tuatuaanga ma te akakite katoa anga i te au irava tapu kia ratou."
                },
                {
                    "number": 2,
                    "text": "E, i na, e akaraanga teia ki te aronga katoatoa tei akataongaia ki teia kautaunga, e tei ikiia ta ratou angaanga kia aere ki mua—"
                },
                {
                    "number": 3,
                    "text": "E ko teia oki te akaraanga no ratou, ka tuatua ratou mei tei akakeuia e te Vaerua Tapu."
                },
                {
                    "number": 4,
                    "text": "E noatu eaa ta ratou ka tuatua me akakeuia ake e te Vaerua Tapu, ka riroia ei irava tapu, ka riroia ei anoano no te Atu, ko te manako ïa o te Atu, ka riro ïa e ko te tuatua a te Atu, e te mana katoa o te Atua ki te akaoraanga."
                },
                {
                    "number": 5,
                    "text": "I na, ko te taputou teia a te Atu kia kotou, e taku au tavini."
                },
                {
                    "number": 6,
                    "text": "No reira, kia mataora kotou, e auraka e mataku, ei vaitata oki au ko te Atu ia kotou; e ka tu oki au ki te pae ia kotou; e ka akakite oki kotou i te tuatua noku, ko Iesu Mesia oki, e ko au te Tamaiti a te Atua ora, e i vai ana au, e te vai nei au, e ka tae mai au."
                },
                {
                    "number": 7,
                    "text": "Ko te tuatua teia a te Atu kia koe, e taku tavini e Orson Hyde, e pera katoa ki taku tavini ko Luke Johnson, e pera katoa ki taku tavini ko Lyman Johnson, e pera katoa ki taku tavini ko William E. McLellin, e pera katoa, ki te au ereta akarongo katoatoa o taku akonoanga—"
                },
                {
                    "number": 8,
                    "text": "E aere kotou ki te pa enua katoa, e tutu atu i te evangelia ki to te ao katoa nei, na roto i te mana taku i oronga atu kia kotou, ma te bapetizo atu ia ratou na roto i te ingoa o te Metua, e no te Tamaiti, e no te Vaerua Tapu."
                },
                {
                    "number": 9,
                    "text": "Ko tei irinaki e kua bapetizoia e ora ïa, ko tei kore ra i irinaki, ka akaapaia ïa."
                },
                {
                    "number": 10,
                    "text": "E ko tei irinaki ra, ka akameitakiia aia ki te au akairo te ka aru mai, mei tei tataia oki."
                },
                {
                    "number": 11,
                    "text": "E ka akakiteia atu oki kia kotou kia kite i te au akairo o te au tuatau, e te au akairo no te okianga mai o te Tamaiti a te Tangata;"
                },
                {
                    "number": 12,
                    "text": "E no ratou ravarai ta te Metua ka akakite atu, ka orongaia atu te mana kia kotou kia topiri ia ratou ki te ora mutukore. Amene."
                },
                {
                    "number": 13,
                    "text": "E teianei, no runga i te au mea tei kapitiia atu ki te au koreromotu e te au akaueanga, ko teia ïa—"
                },
                {
                    "number": 14,
                    "text": "Te vai nei i te au tuatau ki mua i tei tau i te Atu, tetai au episekopo te ka akamanaia ki te akonoanga, kia angaanga kia tau ki to mua ana;"
                },
                {
                    "number": 15,
                    "text": "No reira ei au taunga teitei e te tiamā ratou e tikaʼi, e ka ikiia ratou e te Ruru Peresideni Mua no te Kautaunga o Melekizedeka, mari ua me e uanga tikai ratou na Aarona."
                },
                {
                    "number": 16,
                    "text": "E mei te mea e e uanga tikai ratou no Aarona, e tikaanga tika tikai to ratou ki te taonga episekopo, mei te mea oki e ko ratou tetai o te au tama mua i roto i te au tamaroa a Aarona;"
                },
                {
                    "number": 17,
                    "text": "Ko te tama mua oki, tei aia te tikaanga kia mou i te ruru peresideni i rungaʼo i teia kautaunga nei, e pera katoa ki te au taviri me kore ra te tikaanga o reira."
                },
                {
                    "number": 18,
                    "text": "Kare rava e tikaanga tika tikai o tetai tangata kia mou i teia taonga nei, e kia mou i te au taviri o teia kautaunga nei, mari ua e uanga tikai aia e te tama mua katoa na Aarona."
                },
                {
                    "number": 19,
                    "text": "I na ra, ko te taunga teitei i roto i te Kautaunga o Melekizedeka, e tikaanga tona kia akaaere i te angaanga a te au taonga i raro ake, ka akatikaia aia kia akaaere i te taonga o te episekopo, me kare e kitea mai tetai o te uanga tikai o Aarona, mei te mea e kua kapikiia aia, kua akatakaia e kua akataonga katoa ia ki teia mana nei i raro ake i te rima o te Ruru Peresideni Mua o te Kautaunga o Melekizedeka."
                },
                {
                    "number": 20,
                    "text": "E ko te uanga tikai o Aarona, kia ikiia aia e teia Ruru Peresideni e tikaʼi, e kia kitea e kua tiamā aia, e ka akatainuia ma te akataongaia i raro ake i te rima o teia Ruru Peresideni nei, me kore ra, kare ratou e tikaia kia rave i te angaanga i roto i to ratou kautaunga."
                },
                {
                    "number": 21,
                    "text": "I na ra, na roto i teia akaue no runga i to ratou tikaanga ki te kautaunga mei te metua ki te tamaiti, ka rauka ia ratou to ratou akatainuangaia mei te mea e ka rauka ia ratou i te akapapu e koia to ratou ai tupuna, e me kore ra ka akapapu na roto i te eeuanga mei ko mai i te Atu i raro ake i te rima o te Ruru Peresideni tei taikuia i runga ake."
                },
                {
                    "number": 22,
                    "text": "E pera katoa, auraka rava tetai episekopo, me kore ra tetai taunga teitei te ka akatakaia ki teia taonga nei e akaapaia ki tetai uatu rai ara, mari ra kia tukuia aia ki mua ki te Ruru Peresideni Mua o te akonoanga;"
                },
                {
                    "number": 23,
                    "text": "E me kiteaia aia e kua apa i mua i te aroaro o teia Ruru Peresideni, na roto i te kite te ka kore rava e rauka kia akatukeia, ka akaapaia aia;"
                },
                {
                    "number": 24,
                    "text": "E me tataraara aia, ka akakoreia tana ara, kia tau ki te au koreromotu e te au akaueanga a te akonoanga."
                },
                {
                    "number": 25,
                    "text": "E pera katoa, me e tamariki ta te au metua i Ziona, e me kore ra i roto i tetai uatu titi tei akatumuia, tei kore i apii ia ratou kia mārama i te apiianga o te tataraara, te akarongo i roto i te Mesia te Tamaiti a te Atua ora, e te bapetizoanga e te orongaanga i te Vaerua Tapu na roto i te tukuanga rima, me tae ki te varu mataiti, ka iri te ara ki runga i te upoko o nga metua."
                },
                {
                    "number": 26,
                    "text": "Ka riro oki teia ei ture ki te au tangata o Ziona, e me kore ra, ki tetai uatu o tona au titi tei akatumuia."
                },
                {
                    "number": 27,
                    "text": "E ka bapetizoia oki ta ratou au tamariki ki te bapetizoanga no te akakoreanga i ta ratou au ara me tae ki te varu mataiti, e te arikianga mai o te tukuanga rima."
                },
                {
                    "number": 28,
                    "text": "E ka apii katoa oki ratou i ta ratou au tamariki ki te pure, e te aere tiratiratū ki mua i te Atu."
                },
                {
                    "number": 29,
                    "text": "E ka akono katoa oki te au tangata o Ziona i te rā Sabati ei rā tapu."
                },
                {
                    "number": 30,
                    "text": "E ka akamaara katoa oki te au tangata o Ziona i ta ratou au angaanga, i te mea e kua ikiia ratou kia angaanga, ma te akarongo tikai; no te mea ko te tangata noonoo ua, ka akamaaraia rai aia ki mua i te Atu."
                },
                {
                    "number": 31,
                    "text": "I teianei, kare oki au, ko te Atu, e rekareka rava ana i te au tangata o Ziona, no te mea tei rotopu ia ratou tetai aronga noonoo ua; e te tupu mai nei oki ta ratou au tamariki ki roto i te kino; kare oki ratou i kimi pu tikai i te au mea e apinganui ei e mutukore uatu, i na ra, kua kī to ratou mata i te noinoi."
                },
                {
                    "number": 32,
                    "text": "Kare teia au mea e inangaroia ana kia tupu, e ka takoreia mei rotopu atu ia ratou e tikaʼi; e no reira, ka tika i taku tavini ko Oliver Cowdery kia apai atu i teia au tuatua ki te enua ko Ziona."
                },
                {
                    "number": 33,
                    "text": "E te oronga atu nei au i tetai akaueanga kia ratou—ko tei kore i akono i tana au pure ki mua i te Atu i te tuatau tikai, ka akamaaraia atu aia ki mua i te akavanui o toku iti tangata."
                },
                {
                    "number": 34,
                    "text": "Kua tika rava teia au tuatuaanga e te akarongo tikai; e no reira, auraka e aati atu i te reira, e auraka katoa e rave ke atu."
                },
                {
                    "number": 35,
                    "text": "I na, ko au te Alepha e te Omega, e te aere viviki mai nei au. Amene."
                }
            ]
        },
        "/study/scriptures/dc-testament/dc/69": {
            "uri": "/study/scriptures/dc-testament/dc/69",
            "title": "Te Apiianga E Te Au Koreromotu 69",
            "data_type": "chapter",
            "chapter_name": "Tuanga 69",
            "chapter_summary": [
                "1–2, Kia aru kapiti a John Whitmer ia Oliver Cowdery ki Missouri; 3–8, Kia ako katoa aia e kia akaputuputu, akapapa e te tata i te au tua e tupu nei."
            ],
            "verses": [
                {
                    "number": 1,
                    "text": "E akarongo mai kiaku, te tuatua maira te Atu to kotou Atua, ei meitaki no taku tavini ko Oliver Cowdery. Kare oki i tau i roto iaku kia apai aia i te au akaueanga e te moni tana ka apai atu ki te enua ko Ziona, mari ua ra kia aru tetai iaia tei tu tika e te akarongo katoa."
                },
                {
                    "number": 2,
                    "text": "No reira, te anoano nei au ko te Atu, kia aere taku tavini ko John Whitmer ma taku tavini ko Oliver Cowdery;"
                },
                {
                    "number": 3,
                    "text": "E kia tata uatu rai aia ma te maani i te tua o te au mea puapinga katoatoa tana ka akara e ka kite no runga i taku akonoanga;"
                },
                {
                    "number": 4,
                    "text": "E pera katoa kia rauka mai oki te akamārama e te tauturu mei ko mai i taku tavini ko Oliver Cowdery, e tetai atu."
                },
                {
                    "number": 5,
                    "text": "E pera katoa, ki taku au tavini i runga i te tua o te enua nei, kia tuku mai oki ratou i te tuatua o to ratou tuanga angaanga ki te enua ko Ziona;"
                },
                {
                    "number": 6,
                    "text": "No te mea ko te enua ko Ziona, ka riro ïa ei nooanga, e ei ngai ariki mai e te rave katoa i teia au mea ravarai."
                },
                {
                    "number": 7,
                    "text": "Kareka ra, ka aere taku tavini ko John Whitmer i te au taime e manganui, mei tetai ngai ki tetai ngai, e mei tetai akonoanga ki tetai akonoanga, kia rauka ngoie ua tona kite e kia maata katoa—"
                },
                {
                    "number": 8,
                    "text": "I te akoanga, e te akakiteanga, te tataanga, te kapianga, te ikianga, e te arikianga mai i te au mea ravarai te ka riro ei meitaki no te akonoanga, e no te au uki te ka tupu mai ki runga i te enua ko Ziona, kia noo ei mei tetai uki ki tetai uki, e tuatau e tuatau uatu. Amene."
                }
            ]
        },
        "/study/scriptures/dc-testament/dc/70": {
            "uri": "/study/scriptures/dc-testament/dc/70",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/dc/71": {
            "uri": "/study/scriptures/dc-testament/dc/71",
            "title": "Te Apiianga E Te Au Koreromotu 71",
            "data_type": "chapter",
            "chapter_name": "Tuanga 71",
            "chapter_summary": [
                "1–4, Kua tonoia a Iosepha Timeti e Sidney Rigdon kia tutu i te evangelia; 5–11, Ka taakamaia te au enemi o te aronga tapu."
            ],
            "verses": [
                {
                    "number": 1,
                    "text": "I na, te tuatua maira te Atu kia korua e taku nga tavini e Iosepha Timeti, Tamaiti, e Sidney Rigdon, e kua tae mai nei oki te tuatau, kua tau rava oki i roto iaku kia amama korua i to korua vaa ma te akakite aere atu i taku evangelia, te au mea o te basileia, e te akakiteanga i te au mea muna i roto i te au irava tapu, kia tau ki ta te Vaerua e te mana te ka orongaia mai kia korua, mei taku i anoano."
                },
                {
                    "number": 2,
                    "text": "Tika tikai taku e karanga atu kia korua, e akakite atu ki to te ao nei e ki te au oire e pini uake, e ki roto katoa i te akonoanga, no tetai tuatau, e tae uatu ki te tuatau e akakiteia atu ei kia korua."
                },
                {
                    "number": 3,
                    "text": "Tika tikai, e angaanga teia no tetai tuatau, taku e oronga atu nei kia korua."
                },
                {
                    "number": 4,
                    "text": "No reira, e angaanga korua ki roto i taku kainga vine. E kapiki atu ki te au tangata o te enua nei, e ma te akakite atu i te tuatua, e ma te akateateamamao i te mataara no te au akaueanga e te au eeuanga te ka tae mai."
                },
                {
                    "number": 5,
                    "text": "I teianei, i na, e pakari teia; e ko te ka tatau, kia mārama aia e kia ariki katoa oki;"
                },
                {
                    "number": 6,
                    "text": "E ko tei ariki ra ka orongaia atu tana kia maata, e pera katoa te mana."
                },
                {
                    "number": 7,
                    "text": "No reira, e taakama i to korua au enemi; e kapiki atu ia ratou kia aravei mai ia korua i roto i te ngai atea e i te ngaro; e me vai akarongo tikai korua ka akakiteia mai to ratou akama."
                },
                {
                    "number": 8,
                    "text": "No reira, kia apai mai oki ratou i to ratou akakoroanga pakari no te patoi atu i te Atu."
                },
                {
                    "number": 9,
                    "text": "Tika tikai, te tuatua maira te Atu kia korua—kare rava e apinga tamaki tei akakoroia no korua te ka autu;"
                },
                {
                    "number": 10,
                    "text": "E me akateitei tetai tangata i tona reo ei patoi ia korua, ka kiteaia tona akama i te tuatau e manako mai ei au."
                },
                {
                    "number": 11,
                    "text": "No reira, e akono i taku au akaueanga; e mea tika oki te reira e te akarongo tikai. Koia ïa. Amene."
                }
            ]
        },
        "/study/scriptures/dc-testament/dc/72": {
            "uri": "/study/scriptures/dc-testament/dc/72",
            "title": "Te Apiianga E Te Au Koreromotu 72",
            "data_type": "chapter",
            "chapter_name": "Tuanga 72",
            "chapter_summary": [
                "1–8, Ka oronga te au ereta i tetai akakiteanga no ta ratou angaanga ki te episekopo; 9–15, Ka tiaki te episekopo i te are vairanga e ka takinga meitaki i tei putaua e tei ngere tikai; 16–26, Kia akapapu mai te au episekopo i te tu tiratiratū o te au ereta."
            ],
            "verses": [
                {
                    "number": 1,
                    "text": "E ariu mai, e akarongo ki te reo o te Atu, e kotou ko tei akaputuputu mai ia kotou ki te ngai okotai, koia te au taunga teitei o taku akonoanga, tei orongaia atu te basileia e te mana."
                },
                {
                    "number": 2,
                    "text": "E tika tikai te tuatua maira te Atu, kua tika rava oki iaku tetai episekopo kia ikiia kia kotou, me kore, no rotopu ia kotou, no te akonoanga i roto i teia tuanga o te kainga vine a te Atu."
                },
                {
                    "number": 3,
                    "text": "E tika tikai, kua rave meitaki kotou ma te pakari i teia mea nei, ko ta te Atu oki ïa i anoano i te rima o te au tangata angaanga tatakitai, kia oronga atu i tetai akakiteanga o tana tuanga angaanga, i teia tuatau nei e mutukore uatu."
                },
                {
                    "number": 4,
                    "text": "Ko tei tu akarongo tikai e te pakari katoa, kua tau aia kia ariki mai i te au nooanga tei akateateamamaoia nona e toku Metua."
                },
                {
                    "number": 5,
                    "text": "Tika tikai taku e karanga atu kia kotou, ka oronga mai oki te au ereta o te akonoanga i roto i teia tuanga o te kainga vine i tetai akakiteanga o ta ratou angaanga ki te episekopo, ko te ka ikiia e au i roto i teia tuanga o toku kainga vine."
                },
                {
                    "number": 6,
                    "text": "Ka vai teia au mea nei ki runga i tetai akapapaanga, e ka orongaia atu ki te episekopo i Ziona."
                },
                {
                    "number": 7,
                    "text": "E ka kitea mai oki te angaanga a te episekopo na roto i te au akaueanga tei orongaia mai, e te reo o te uipaanga."
                },
                {
                    "number": 8,
                    "text": "E teianei, tika tikai taku e karanga atu kia kotou, ko taku tavini ko Newel K. Whitney te tangata te ka ikiia e ka akataongaia oki teia mana nei. Ko te anoano teia o te Atu to kotou Atua, to kotou Akaora. Koia ïa. Amene."
                },
                {
                    "number": 9,
                    "text": "Te tuatua a te Atu, tei kapiti atu ki te ture tei orongaia mai, i te akakiteanga mai i te angaanga a te episekopo ko tei akataongaia ki roto i te akonoanga i roto i teia tuanga o te kainga vine, e ko teia tikai—"
                },
                {
                    "number": 10,
                    "text": "Kia akono i te are vairanga o te Atu; kia ariki mai i te au moni a te akonoanga i roto i teia tuanga o te kainga vine;"
                },
                {
                    "number": 11,
                    "text": "Kia rave i tetai tataanga tuatua no te au ereta mei tei akaueia ana i mua ana; e kia rave i te angaanga i ta ratou i anoano, e ka tutakiia atu oki ki tei rauka mai ia ratou, mei te mea e kua rava ta ratou no te tutaki atu;"
                },
                {
                    "number": 12,
                    "text": "E kia akatapu katoa ia oki teia ei meitaki no te akonoanga, ki tei ngere e tei putaua."
                },
                {
                    "number": 13,
                    "text": "E me kare a tetai moni kia tutaki mai, ka raveia tetai tataanga tuatua, e ka tukuia atu ki te episekopo o Ziona, nana e tutaki atu i te kaiou mei roto mai i ta te Atu ka tuku atu ki roto i tona rima."
                },
                {
                    "number": 14,
                    "text": "E ko te angaanga a te aronga akarongo ko tei rave i te angaanga o te au mea vaerua, i te akaaereanga i te evangelia e te au mea katoa o te basileia no te akonoanga, e ki to te ao nei, ka tutaki katoa ratou i te kaiou ki te episekopo i Ziona;"
                },
                {
                    "number": 15,
                    "text": "E no roto mai oki ïa i te akonoanga, no te mea kia tau oki ki te ture, ko te au tangata katoatoa te ka aere atu ki Ziona ka tuku aia i te au mea katoatoa ki mua i te episekopo i Ziona."
                },
                {
                    "number": 16,
                    "text": "E teianei, tika tikai taku e karanga atu kia kotou, pouroa te au ereta i roto i teia tuanga o te kainga vine, no te mea e ka oronga atu i tetai akakiteanga no ta ratou au angaanga e tikaʼi ki te episekopo i roto i teia tuanga o teia kainga vine nei—"
                },
                {
                    "number": 17,
                    "text": "Ei pepa akapapuanga mei konei atu i te akavanui, me kore ra i te episekopo, i roto i teia tuanga o te kainga vine, ki te episekopo i Ziona, ka riro ei akatikaanga ki te au tangata katoatoa, no te au mea ravarai, ei ipukarea, e ka arikiia mai oki ei akaaere meitaki e ei tangata angaanga akarongo tikai kia rauka tetai ipukarea;"
                },
                {
                    "number": 18,
                    "text": "Ko te kore aea aia e arikiia mai e te episekopo i Ziona."
                },
                {
                    "number": 19,
                    "text": "E teianei, tika tikai taku e karanga atu kia kotou, ko te au ereta katoatoa te ka oronga atu i tetai akakiteanga ki te episekopo o te akonoanga i roto i teia tuanga o te kainga vine, kia akatikaia ratou e te akonoanga, me kore ra e te au akonoanga, tana i angaanga ana, kia akapapuia mai aia e tana au tataanga tuatua katoa i te au mea katoa."
                },
                {
                    "number": 20,
                    "text": "E pera katoa, ko taku au tavini tei ikiia ei aronga tata i taku akonoanga kia pati ratou i tetai tauturu ki te episekopo me kore ra te au episekopo i te au mea te ka anoanoia—"
                },
                {
                    "number": 21,
                    "text": "Kia neneiia te au eeuanga, e kia tukuia atu ki te au ope o te enua nei; e kia rauka katoa ia ratou tetai moni te ka akapuapinga i te akonoanga i roto i te au mea ravarai;"
                },
                {
                    "number": 22,
                    "text": "E rauka katoa ia ratou i te akapapu ia ratou uaorai i te au mea ravarai, e kia kiteaia ei au tavini pakari."
                },
                {
                    "number": 23,
                    "text": "E teianei, i na, ka riro teia ei akaraanga ki te au mangamanga o taku akonoanga, noatu e tei teea enua ratou te ngai i akatumuiaʼi. E teianei te akaoti nei au i taku tuatuaanga. Amene."
                },
                {
                    "number": 24,
                    "text": "Tetai au tuatua ei kapiti atu ki te au ture o te basileia, no runga i te au mema o te akonoanga—ko ratou ko tei ikiia e te Vaerua Tapu kia aere atu ki Ziona, e ratou katoa tei manuia kia aere atu ki Ziona—"
                },
                {
                    "number": 25,
                    "text": "Kia apai atu oki ratou i tetai pepa akatikaanga ki te episekopo mei nga ereta e toko toru o te akonoanga, e me kore ra, e pepa no ko mai i te episekopo;"
                },
                {
                    "number": 26,
                    "text": "Ko te riro aea te aronga te ka aere atu ki te enua ko Ziona ei aronga kare e tuatuaia e e aronga angaanga meitaki. E akaraanga katoa oki teia. Amene."
                }
            ]
        },
        "/study/scriptures/dc-testament/dc/73": {
            "uri": "/study/scriptures/dc-testament/dc/73",
            "title": "Te Apiianga E Te Au Koreromotu 73",
            "data_type": "chapter",
            "chapter_name": "Tuanga 73",
            "chapter_summary": [
                "1–2, Kia ako ua rai a Iosepha Timeti e Sidney Rigdon; 3–6, Kia akauri ua rai raua i te Bibilia tapu e tae uatu ki tona openga."
            ],
            "verses": [
                {
                    "number": 1,
                    "text": "E tika tikai, te tuatua maira te Atu, kua tau oki iaku kia tutu uatu rai ratou i te evangelia, e kia ako atu i te au akonoanga i roto i te au oire e pini uake, e tae uatu ki te uipaanga maata;"
                },
                {
                    "number": 2,
                    "text": "E reira, i na, ka akakiteia atu kia ratou, na roto i te reo a te uipaanga, ta ratou au ngai ka aere ei."
                },
                {
                    "number": 3,
                    "text": "Teianei, tika tikai taku e karanga atu kia korua, e taku nga tavini e Iosepha Timeti, Tamaiti, e Sidney Rigdon, kua tau rava, i na te Atu ei, kia akauri akaou ia te puka;"
                },
                {
                    "number": 4,
                    "text": "E mei te mea oki e, ka rauka kia raveia te tutu aere ki roto i te au oire e pini uake, e tae uatu ki te tuatau o te uipaanga; e i muri ake i te reira, e mea tau rava kia rave akaou atu rai i te angaanga akaurianga e oti ua atu."
                },
                {
                    "number": 5,
                    "text": "E kia riro teia ei akaraanga ki te au ereta e rauka uatu tetai kite ou, mei tei tataia."
                },
                {
                    "number": 6,
                    "text": "E teianei, kare aku e oronga akaou atu kia kotou i teia taime nei. E tatua i to kotou taukupu ma te akono meitaki. Koia ïa. Amene."
                }
            ]
        },
        "/study/scriptures/dc-testament/dc/74": {
            "uri": "/study/scriptures/dc-testament/dc/74",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/dc/75": {
            "uri": "/study/scriptures/dc-testament/dc/75",
            "title": "Te Apiianga E Te Au Koreromotu 75",
            "data_type": "chapter",
            "chapter_name": "Tuanga 75",
            "chapter_summary": [
                "1–5, Ko te au ereta tei akarongo tikai e tei tutu i te evangelia kua rauka te ora mutukore; 6–12, E pure kia tae mai te Akapumaana, koia te ka apii i te au mea katoatoa; 13–22, Ka noo te au ereta ei akava i tei patoi i ta ratou karere; 23–36, Ko te kopu tangata o te au ereta ka rauka mai te tauturu no ko mai i te Akonoanga."
            ],
            "verses": [
                {
                    "number": 1,
                    "text": "Tika, tika tikai taku e karanga atu kia kotou, ko au e tuatua atu nei na roto i te reo o toku Vaerua, koia te Alepha e te Omega, to kotou Atu e to kotou Atua—"
                },
                {
                    "number": 2,
                    "text": "E akarongo mai kotou ko tei akakite mai i to kotou au ingoa no te aere atu i te akakite aere i taku evangelia, e te topetope i taku kainga vine."
                },
                {
                    "number": 3,
                    "text": "I na, te karanga atu nei au kia kotou e ko toku anoano teia kia aere atu kotou e auraka e noo, e auraka katoa e kope ua, kia angaanga ra ma to kotou ririnui katoa—"
                },
                {
                    "number": 4,
                    "text": "I te akateiteianga i to kotou reo mei te tangi o te pu, i te akakiteanga i te tuatua-mou kia tau ki te au eeuanga e te au akaueanga taku i oronga atu kia kotou."
                },
                {
                    "number": 5,
                    "text": "E me tu akarongo tikai kotou, ka tukuia tetai au ruru sitona ki rungaʼo ia kotou, e ka akakoronaia kotou ki te ngateitei, e te kakā, e te kopapa mate kore, e te ora mutukore."
                },
                {
                    "number": 6,
                    "text": "No reira, tika tikai taku e karanga atu ki taku tavini e William E. McLellin, te akakore nei au i te akatikaanga taku i oronga atu kiaia kia aere atu ki te au enua i te pae itinga;"
                },
                {
                    "number": 7,
                    "text": "E te oronga atu nei au i tetai akatikaanga ou e tetai akaueanga ou katoa, e ako atu nei oki au, ko te Atu, iaia no te au koumuumu o tona ngakau;"
                },
                {
                    "number": 8,
                    "text": "E kua ara aia; kareka ra, kua akakore ra au i tana ara ma te karanga akaou atu kiaia e, e aere ki te au pa enua i apatonga."
                },
                {
                    "number": 9,
                    "text": "E kia aru katoa taku tavini a Luke Johnson iaia, e ma te akakite atu i te au mea taku i akakite atu kia raua—"
                },
                {
                    "number": 10,
                    "text": "E ma te kapiki atu i te ingoa o te Atu no te Akapumaana, ko te ka apii atu ia raua ki te au mea katoatoa tei tau no raua—"
                },
                {
                    "number": 11,
                    "text": "E ma te pure putuputu uatu rai kia kore oki raua e matapoiriia; e me rave oki raua i teia, ka noo tika au kia raua e tae uatu ki te openga."
                },
                {
                    "number": 12,
                    "text": "I na, ko te anoano teia o te Atu to kotou Atua no runga ia korua. Koia ïa. Amene."
                },
                {
                    "number": 13,
                    "text": "E pera katoa, tika tikai te tuatua maira te Atu, kia aere atu taku tavini a Orson Hyde e taku tavini katoa ko Samuel H. Smith ki to raua tere ki te pae enua i te itinga, e ma te akakite atu i te au mea taku i akaue atu kia raua; e me tu akarongo raua, i na, ei vaitata ua rai au ia raua e tae uatu ki te openga."
                },
                {
                    "number": 14,
                    "text": "E pera katoa, tika tikai taku e karanga atu ki taku tavini ko Lyman Johnson, e ki taku tavini katoa ko Orson Pratt, ka aere katoa atu oki raua ki to raua tere ki te au enua i te itinga; e i na, ei vaitata katoa oki au ia raua, e tae uatu ki te openga."
                },
                {
                    "number": 15,
                    "text": "E pera katoa, te karanga akaou atu nei au ki taku tavini ko Asa Dodds, e ki taku tavini katoa ko Calves Wilson, kia aere katoa atu raua ki te au enua i te opunga, e ma te akakite atu i taku evangelia, mei taku rai oki i akaue atu ia raua."
                },
                {
                    "number": 16,
                    "text": "E ko tei vai akarongo tikai ka autu aia i te au mea katoatoa, e ka akateiteiia mai oki ki runga i te rā openga."
                },
                {
                    "number": 17,
                    "text": "E pera katoa, te karanga akaou atu nei au ki taku tavini ko Major N. Ashley, e ki taku tavini katoa ko Burr Riggs, kia aere katoa atu oki raua ki te au enua i te tonga."
                },
                {
                    "number": 18,
                    "text": "Ae, kia aere pouroa oki ratou i to ratou tere, kia tau ki taku i akaue atu ia ratou, kia aere mei tetai are e ki tetai are, e mei tetai tapere ki tetai tapere, e mei tetai oire ki tetai oire."
                },
                {
                    "number": 19,
                    "text": "E noatu e eaa te are ta kotou ka tomo, e ariki ia mai kotou, e akaruke atu i ta kotou akameitakianga ki taua ngutuare ra."
                },
                {
                    "number": 20,
                    "text": "E noatu e eaa te are ta kotou ka tomo, e kare ratou e ariki mai ia kotou, e aere viviki atu mei taua are ra, e ma te ruru atu i te repo i to kotou vaevae ei kite no ratou i tei patoi mai ia kotou."
                },
                {
                    "number": 21,
                    "text": "E ka kī oki kotou i te rekareka e te mataora; e kia kite oki kotou e, me tae ki te rā akavaanga ko kotou te au akava no taua ngutuare ra, e na kotou e akaapa katoa atu ia ratou;"
                },
                {
                    "number": 22,
                    "text": "E ngari ake to te au etene kia tae ki te rā akavaanga, i to te aronga o taua ngutuare ra; no reira, e tatua i to kotou taukupu ma te tu akarongo, e ka rauka i reira ia kotou kia autu i te au mea katoatoa, e ka akateiteiia mai i te rā openga. Koia ïa. Amene."
                },
                {
                    "number": 23,
                    "text": "E pera katoa, te tuatua mai nei te Atu kia kotou, e kotou e te au ereta o taku akonoanga, ko tei oronga mai i to kotou au ingoa kia kite oki kotou i tona anoano no runga ia kotou—"
                },
                {
                    "number": 24,
                    "text": "I na, te karanga atu nei au kia kotou, ko te angaanga ïa a te akonoanga kia tauturu atu i te au kopu tangata, e kia tauturu katoa atu i te au kopu tangata o te aronga tei kapikiia e te ka tonoia atu kia akakite i te tuatua o te evangelia ki to te ao nei."
                },
                {
                    "number": 25,
                    "text": "No reira, te oronga atu nei au, ko te Atu, i teia akaueanga kia kotou, kia rauka mai ia kotou tetai au ngai no to kotou au kopu tangata, mei te mea e ka akatuera mai to kotou au taeake i to ratou ngakau."
                },
                {
                    "number": 26,
                    "text": "E ki te aronga katoatoa te ka rauka mai tetai ngai no to ratou au kopu tangata, e pera katoa te tauturu a te akonoanga no ratou, auraka ratou kia kope i te aere atu ki to te ao nei, noatu e ki te itinga me ki te opunga, ki te tokerau me ki te tonga."
                },
                {
                    "number": 27,
                    "text": "E pati ratou, e ka rauka ia ratou, e topapa, e ka akatueraia mai kia ratou, e ka akakiteia mai oki no runga mai, e te Akapumaana, e ka aere ratou kiea."
                },
                {
                    "number": 28,
                    "text": "E pera katoa, tika tikai taku e karanga atu nei kia kotou, ko te au tangata katoatoa te ka inangaroia kia tauturu i tona uaorai kopu tangata, e rave aia, e kare aia i reira e ngere i tona korona; e kia angaanga oki aia i roto i te akonoanga."
                },
                {
                    "number": 29,
                    "text": "Kia maroiroi te au tangata tatakitai i roto i te au mea katoatoa. E ko tei noonoo ua, kare ona ngai i roto i te akonoanga, mari ra kia tataraara aia ma te akatano i tona uaorai ravenga."
                },
                {
                    "number": 30,
                    "text": "No reira, kia kapitiia taku tavini a Simeon Carter e taku tavini ko Emer Harris ki roto i te angaanga;"
                },
                {
                    "number": 31,
                    "text": "E pera katoa taku tavini ko Ezra Thayre e taku tavini a Thomas B. Marsh;"
                },
                {
                    "number": 32,
                    "text": "E pera katoa taku tavini a Hyrum Smith e taku tavini ko Reynolds Cahoon;"
                },
                {
                    "number": 33,
                    "text": "E pera katoa taku tavini ko Daniel Stanton, e taku tavini ko Seymour Brunson;"
                },
                {
                    "number": 34,
                    "text": "E pera katoa taku tavini ko Sylvester Smith, e taku tavini ko Gideon Carter;"
                },
                {
                    "number": 35,
                    "text": "E pera katoa taku tavini ko Ruggles Eames, e taku tavini ko Stephen Burnett;"
                },
                {
                    "number": 36,
                    "text": "E pera katoa taku tavini ko Micah B. Welton e taku tavini katoa ko Eden Smith. Koia ïa. Amene."
                }
            ]
        },
        "/study/scriptures/dc-testament/dc/76": {
            "uri": "/study/scriptures/dc-testament/dc/76",
            "title": "Te Apiianga E Te Au Koreromotu 76",
            "data_type": "chapter",
            "chapter_name": "Tuanga 76",
            "chapter_summary": [
                "1–4, Ko te Atu te Atua; 5–10, Ko te au muna o te basileia ka akatueraia mai ki te katoatoa tei akarongo tika; 11–17, Ko te katoatoa ka aere mai ratou i roto i te tuakaouanga o te aronga tuatua-tika e te aronga tuatua-tika kore; 18–24, Ko te au iti tangata o te au ao e manganui, e tamariki tamaroa e te tamariki tamaine ratou na te Atua na roto i te tarangaara a Iesu Mesia; 25–29, Kua topa tetai angela a te Atua, e kua riro mai ko te diabolo; 30–49, Ko te au tamariki a te diabolo ka aue i te mamaeanga mutukore; ko te katoatoaanga o tei toe mai ka rauka tetai tuanga no te akaoraanga; 50–70, Te kakā e te tutaki a tei akamutukoreia ki roto i te basileia tiretiera; 71–80, Ko te aronga te ka noo ki roto i te basileia teretetiera; 81–113, Te turanga o te aronga i roto i te au kakā tiretia, teretetiera, e tiretiera; 114–119, Ka kite tei akarongo tikai i te orama o te au tuanga o te kakā."
            ],
            "verses": [
                {
                    "number": 1,
                    "text": "E akarongo mai, e to te rangi, e ariu mai to taringa, e to te enua nei, e kia rekareka oki e te au tangata o reira, ko te Atu oki te Atua, e kare atu e Akaora ke atu iaia."
                },
                {
                    "number": 2,
                    "text": "E kite pakari maata oki tona, e te umere i tona ra au aerenga, e ko te angaanga tana e rave nei, kare rava e tangata e kite."
                },
                {
                    "number": 3,
                    "text": "Kare tona akakoroanga e ngaro, e kare rava e tangata e rauka kia tapū i tona rima."
                },
                {
                    "number": 4,
                    "text": "Ko tai rai ona tu e mutukore ua atu, e kare rava tona mataiti e akamutu."
                },
                {
                    "number": 5,
                    "text": "Te tuatua maira te Atu—E Atu aroa ua au e te takinga meitaki ki te aronga tei mataku mai iaku, e ka mataora i te akangateitei atu i tei tavini iaku ma te tika e te tuatua-mou e tae uatu ki te openga."
                },
                {
                    "number": 6,
                    "text": "E tutaki maata oki to ratou, e mutukore oki to ratou kakā."
                },
                {
                    "number": 7,
                    "text": "E ka eeu oki au i te au muna katoatoa kia ratou, ae, ko te au muna ngaro katoatoa o toku basileia mei taito mai, e pera katoa ki te au uki ka tu mai, e ka akakite atu oki au kia ratou i te au mea memeitaki o toku anoano no runga i te au mea katoatoa o toku nei basileia."
                },
                {
                    "number": 8,
                    "text": "Ae, pera katoa ko te au mea vavaria mutukore ka kite ratou, e ko te au mea te ka tupu ka akakite atu au kia ratou, e pera katoa ko te au mea o te au uki e manganui."
                },
                {
                    "number": 9,
                    "text": "E ka maata oki to ratou kite, e ka tae to ratou mārama ki te rangi; e ka ngaro oki te kite o te aronga pakari ki mua ia ratou, e ka puapinga kore oki te mārama o te aronga kite."
                },
                {
                    "number": 10,
                    "text": "Na roto oki i toku Vaerua ka akamāramaʼi au ia ratou, e na toku nei mana e akakite atu ei au i te au muna o toku nei anoano—e pera oki ki te au mea kare e kiteaia e te mata tangata, e kare oki te taringa e akarongo, e kare oki e ō ki roto i te ngakau tangata."
                },
                {
                    "number": 11,
                    "text": "Ko maua oki, ko Iosepha Timeti, Tamaiti, e Sidney Rigdon, tei roto maua i te Vaerua i te rā tai ngauru ma ono o Peperuare, i te mataiti o to tatou Atu, e tai tauatini e varu anere e toru ngauru ma rua—"
                },
                {
                    "number": 12,
                    "text": "Na roto i te mana o te Vaerua, kua puera to maua mata, e kua maata mai to maua mārama, kia kite e kia mārama katoa i te au mea a te Atua—"
                },
                {
                    "number": 13,
                    "text": "E pera katoa te au mea mei muatangana mai no mua ake i te ao nei, tei akatakaia e te Metua na roto i tana Tamaiti Anau Tai, ko tei noo ki te umauma o te Metua, mei muatangana mai ra;"
                },
                {
                    "number": 14,
                    "text": "Ta maua e akapapu nei; e ko te tuatua ta maua e akakite nei ko te kīanga ïa o te evangelia a Iesu Mesia, koia te Tamaiti, ta maua i kite ana e ta maua oki i tuatua ana i roto i te orama no te rangi mai."
                },
                {
                    "number": 15,
                    "text": "No te mea, ia maua e rave ra i te akaurianga, ta te Atu oki i iki ia maua, kua tae mai maua ki te irava rua ngauru ma iva o te pene rima o Ioane, ko tei orongaia mai kia maua mei teia ka aru mai—"
                },
                {
                    "number": 16,
                    "text": "I te tuatuaanga no te tuakaouanga o tei mate ra, e no runga i te aronga te ka akarongo i te reo o te Tamaiti a te Tangata:"
                },
                {
                    "number": 17,
                    "text": "E kua aere maira ki vao; tei rave ana i te meitaki ra, ei te tuakaouanga o te aronga apakore; e tei rave ana i te kino ra, ei te tuakaouanga o te aronga apa."
                },
                {
                    "number": 18,
                    "text": "Na teia i akakeu ia maua kia umere, no te mea kua orongaia mai kia maua e te Vaerua."
                },
                {
                    "number": 19,
                    "text": "E ia maua e uriuri ra no teia au mea nei, kua akatukia maira te Atu i te kite o to maua mata kua puera iora, e kua pini rava akera maua i te mārama o te Atu."
                },
                {
                    "number": 20,
                    "text": "E kua kite iora maua i te kakā o te Tamaiti, ki te rima katau o te Metua, e kua ariki mai i tona kīanga tikai;"
                },
                {
                    "number": 21,
                    "text": "E kua kite atu i te au angela tapu, e ratou katoa tei akatapuia ki mua i tona terono, i te akamorianga i te Atua, e te Punua Mamoe, i te akamorianga iaia e tuatau e tuatau uatu."
                },
                {
                    "number": 22,
                    "text": "E teianei, i muri ake i te au kite papu e manganui tei orongaia mai nona, ko teia i reira te kite openga rava atu o te katoatoa, ta maua e oronga nona: Te ora nei aia!"
                },
                {
                    "number": 23,
                    "text": "Kua kite oki maua iaia, i te rima katau o te Atua; e kua rongo oki matou i te reo i te akakiteanga mai e koia te Anau Tai a te Metua—"
                },
                {
                    "number": 24,
                    "text": "E nana oki, e na roto iaia, e nona oki, i angaiaʼi te au ao nei, e ko te au iti tangata o reira, e au tamaroa e e au tamaine anau ïa na te Atua."
                },
                {
                    "number": 25,
                    "text": "Kua kite katoa oki maua i teia, e kua akakite, e ko tetai angela a te Atua e mana tona i mua i te aroaro o te Atua, kua patoi atu oki aia i te Tamaiti Anau Tai, ta te Metua i akaperepere e tei noo ana ki te umauma o te Metua, e kua tiriaia mai ki raro mei mua mai i te aroaro o te Atua e te Tamaiti,"
                },
                {
                    "number": 26,
                    "text": "E kua tuatuaia oki aia e ko te Mate Mutukore, kua aue oki to te rangi iaia—ko Lusifero oki aia, tetai tamaiti o te popongi."
                },
                {
                    "number": 27,
                    "text": "E kua kite oki maua, e i na, kua inga aia! Kua inga, tetai tamaiti a te popongi!"
                },
                {
                    "number": 28,
                    "text": "E ia maua rai i roto i te Vaerua, kua akaue mai te Atu ia maua kia tata maua i teia orama nei; kua kite oki maua ia Satani, taua ovi taito, te diabolo, ko tei patoi i te Atua, e tei kimi kia apai ke i te basileia o to tatou Atua e tana Mesia—"
                },
                {
                    "number": 29,
                    "text": "No reira, kua akatupu aia i te tamaki ki te aronga tapu o te Atua, ma te koropini ia ratou e pini uake."
                },
                {
                    "number": 30,
                    "text": "E kua kite oki maua i tetai orama i te mamae o te aronga tana i akakai tamaki atu e tei autu, e kua tae maira te reo o te Atu kia maua:"
                },
                {
                    "number": 31,
                    "text": "No reira kua tuatua maira te Atu no runga i te aronga katoatoa tei kite ana i toku mana, e kua akariroia ei aronga rave, e kua akatika ia ratou uaorai na roto i te mana o te diabolo kia autuia, e kia pikikaa i te tuatuamou ma te patoi i toku mana—"
                },
                {
                    "number": 32,
                    "text": "Ko ratou oki te au tamaroa a te mate mutukore, e kua karanga oki au e, e ngari ake ratou kia kore e anauia mai;"
                },
                {
                    "number": 33,
                    "text": "Kua riro ratou ei vairanga no te kino, tei akavaia kia mamae i te riri o te Atua, e ko te diabolo e tana au angela ka noo ratou e mutukore uatu;"
                },
                {
                    "number": 34,
                    "text": "No runga oki i taku e tuatua atu nei, kare oki e akakoreia tana ara i teia ao nei, e pera katoa ki te ao a muri ake—"
                },
                {
                    "number": 35,
                    "text": "Ko tei uuna i te Vaerua Tapu i muri ake i te raukaanga, e kua pikikaa i te Tamaiti Anau Tai a te Metua, e kua akasatauro iaia no ratou uaorai, e kua ta akama iaia ki te atea ua."
                },
                {
                    "number": 36,
                    "text": "Ko te aronga teia te ka tiriaia atu ki roto i te roto aʼi e te teio, ma te diabolo katoa oki e tana au angela—"
                },
                {
                    "number": 37,
                    "text": "E ko te aronga anake oki teia te ka mana te rua o te mate ki runga ia ratou;"
                },
                {
                    "number": 38,
                    "text": "Ae, tika tikai, ko te aronga anake te kare e akaoraia i roto i te tuatau o te Atu, i muri ake i te mamae anga i tona riri."
                },
                {
                    "number": 39,
                    "text": "E ko te toeanga rava, ka apainaia mai ratou na roto i te tuakaouanga o tei mate ra, na roto i te autuanga e te kakā o te Punua Mamoe, tei tāia ia, ko tei noo ana ki te umauma o te Metua, i mua ake ka angaiaʼi te au ao."
                },
                {
                    "number": 40,
                    "text": "E ko teia te evangelia, te karere meitaki, ta te reo no roto mai i te rangi i akakite mai kia maua—"
                },
                {
                    "number": 41,
                    "text": "Koia oki, kua aere mai aia ki te ao nei, koia a Iesu, kia akasatauroia no te ao nei, e kia apai i te ara a to te ao nei, e kia akatapu i to te ao nei, e kia tamā i te reira mei te au mea tika kore ravarai;"
                },
                {
                    "number": 42,
                    "text": "E na roto oki iaia e oraʼi te au tangata ravarai ta te Metua i tuku ki tona mana, e tei angaia e ïa;"
                },
                {
                    "number": 43,
                    "text": "Ko tei akakakā i te Metua, e tei akaora i te au angaanga a tona ra rima, mari ua ra ko te au tamaroa a te mate mutukore, ko tei patoi i te Tamaiti i muri ake i to te Metua eeuanga mai iaia."
                },
                {
                    "number": 44,
                    "text": "No reira, ka akaora aia i te katoatoa rava, mari ua ko ratou—ka aere ke ratou ki roto i te akautungaanga ope kore, koia te akautungaanga openga kore, koia te akautungaanga mutukore, kia tutara ma te diabolo e tana au angela e mutukore uatu, te ngai kare to ratou toketoke e mate, e kare oki te aʼi e mate, e ko to ratou ra mamarai te reira—"
                },
                {
                    "number": 45,
                    "text": "E ko to ratou openga, e to ratou ngai katoa, e to ratou ra mamaeanga ia, kare e tangata i kite;"
                },
                {
                    "number": 46,
                    "text": "E kare oki te reira i eeuia mai, kare ake rai, e kare rai oki e eeuia mai ki te tangata nei, mari ra kia ratou tei akariroia ei aronga raverave;"
                },
                {
                    "number": 47,
                    "text": "Kareka ra, kua akaari atu oki au, te Atu, ki tetai aronga e manganui na roto i te orama, i na ra, kua topiri akaou ia;"
                },
                {
                    "number": 48,
                    "text": "No reira, ko te ope, ko te atea, ko te teitei, e te oonu, e te mamae, kare ratou i mārama, e kare katoa oki tetai uatu tangata i kite, mari ua ra ko tei akatakaia ki teia akaapaanga nei."
                },
                {
                    "number": 49,
                    "text": "E kua rongo oki maua i te reo i te na ko anga e: E tata i te orama, e i na, ko te openga rai teia o te orama no te mamaeanga o te aronga atua kore."
                },
                {
                    "number": 50,
                    "text": "E i na, te akapapu akaou nei maua i te tuatua—no te mea, kua kite oki maua e kua akarongo katoa, e ko teia oki te kite papu o te evangelia a te Mesia no runga ia ratou te ka tuakaou mai i roto i te tuakaouanga o te aronga tuatua-tika—"
                },
                {
                    "number": 51,
                    "text": "Ko ratou oki teia tei ariki i te kite o Iesu, e tei irinaki ki tona ra ingoa e kua bapetizoia mei te tu o tona tanumiaanga ia, kua tanumia oki ki raro i te vai na roto i tona ingoa, e kua tau oki teia ki te akaueanga tana i oronga mai—"
                },
                {
                    "number": 52,
                    "text": "E na roto oki i te akonoanga i te au akaueanga ka oreiia e ka tamāia ratou mei ta ratou au ara, e ka ariki mai oki i te Vaerua Tapu na roto i te tukuanga rima o tei akataongaia e tei topiriia ki teia mana nei;"
                },
                {
                    "number": 53,
                    "text": "E ko tei autu na roto i te akarongo ra, e kua topiriia e te Vaerua Tapu o te taputou, ta te Metua oki e oronga mai ki te katoatoa rava tei rauka te tuatua-tika e te tuatua-mou."
                },
                {
                    "number": 54,
                    "text": "Ko ratou oki taua aronga ra o te akonoanga a te Tama Mua."
                },
                {
                    "number": 55,
                    "text": "E ko ratou oki taua aronga ra ta te Metua i oronga atu i te au mea katoatoa ki roto i to ratou rima—"
                },
                {
                    "number": 56,
                    "text": "Ko ratou oki taua aronga ra ko tei riro ei au taunga, ei au ariki, e tei ariki i tona kīanga tikai, e tona kakā katoa;"
                },
                {
                    "number": 57,
                    "text": "E kua riro ei au taunga na Tei Teitei Roa; i raro ake i te akanoonooanga a Melekizedeka, e i raro ake i te akanoonooanga a Enoka, e ko te akanoonooanga ïa a te Tamaiti Anau Tai."
                },
                {
                    "number": 58,
                    "text": "No reira, mei tei tataia, e au atua ratou, koia te au tama a te Atua—"
                },
                {
                    "number": 59,
                    "text": "No reira, no ratou te au mea ravarai nei, noatu e ora me e mate, me kore ra ko te au mea i teianei, e me kore ko te au mea te ka tae mai, na ratou katoatoa ïa, e kua riro ratou no te Mesia, e ko te Mesia ra no te Atua ïa."
                },
                {
                    "number": 60,
                    "text": "E ka autu ratou i te au mea katoatoa."
                },
                {
                    "number": 61,
                    "text": "No reira, auraka tetai tangata e akakakā i roto i te tangata nei, kia akakakā ra aia i te Atua, ko te ka tuku i te au enemi ravarai ki raro i tona vaevae."
                },
                {
                    "number": 62,
                    "text": "Ka noo oki teia ki mua i te aroaro o te Atua e tana Mesia e tuatau e tuatau uatu."
                },
                {
                    "number": 63,
                    "text": "Ko teia oki te aronga tana ka apai mai, me aere mai aia na roto i te tiao rangi kia tutara ki te enua nei e ki rungaʼo i tona iti tangata."
                },
                {
                    "number": 64,
                    "text": "E ko ratou oki teia te ka tuanga i roto i te tuakaouanga mua."
                },
                {
                    "number": 65,
                    "text": "E ko ratou oki teia te ka tu mai i roto i te tuakaouanga o te aronga tuatua-tika."
                },
                {
                    "number": 66,
                    "text": "E ko ratou oki teia te ka aere mai ki te Maunga ko Ziona, e ki te oire katoa o te Atua ora, te ngai tuā rangi, te ngai tapu rava atu i to te katoatoa rava."
                },
                {
                    "number": 67,
                    "text": "E ko ratou oki teia tei tae ki tetai urupu tare kore ia o te angela, ki te ngai putuputuanga o te akonoanga a Enoka, e ta te Tama Mua."
                },
                {
                    "number": 68,
                    "text": "E ko ratou oki teia tei tataia to ratou au ingoa ki te ao ra, e ko te Atua oki e te Mesia te akava no te katoatoa rava."
                },
                {
                    "number": 69,
                    "text": "E ko ratou oki teia ko te au tangata tuatua-tika tei akaapakoreia na roto ia Iesu te vaa tuatua o te koreromotu ou, ko tei rave mai i teia tarangaara apakore na roto i te maringianga o tona uaorai toto."
                },
                {
                    "number": 70,
                    "text": "E ko ratou oki teia tei rauka te kopapa tiretiera, tei rauka te kakā o te rā, koia te kakā o te Atua, te mea teitei rava atu, ko tei tataia te kakā ra o te rā e e mea matau ïa."
                },
                {
                    "number": 71,
                    "text": "E pera katoa, kua kite akaou maua i te ao teretetiera, e i na, teia oki te aronga no te kakā o te marama, e ko to ratou kakā, e tuke rai ïa mei to te akonoanga a te Tama Mua tei ariki mai i te kīanga o te Metua, koia oki, e tuke oki te kakā o te marama mei to te rā i roto i te reva."
                },
                {
                    "number": 72,
                    "text": "I na, ko ratou oki teia tei mate ma te kore e ture;"
                },
                {
                    "number": 73,
                    "text": "E pera katoa, ko ratou ko te au vaerua o te tangata tei vai ki roto i te are tapekaanga, ta te Tamaiti oki i atoro atu, e tei ako katoa atu oki i te evangelia kia ratou, e kia akavaia oki ratou kia aite mei to te au tangata i te kopapa nei;"
                },
                {
                    "number": 74,
                    "text": "Ko tei kore oki i ariki i te kite papu o te Mesia i te kopapa nei, i na ra, i muri akera kua ariki."
                },
                {
                    "number": 75,
                    "text": "E ko ratou oki teia ko te au tangata pikikaa kore o te enua nei, ko tei akamatapoia na roto i te kikite o te tangata nei."
                },
                {
                    "number": 76,
                    "text": "Ko ratou oki teia tei ariki i tona ra kakā, i na ra, kare e ko te kīanga tikai."
                },
                {
                    "number": 77,
                    "text": "Ko ratou oki teia tei ariki i te aroaro o te Tamaiti, i na ra, kare e ko te kīanga o te Metua."
                },
                {
                    "number": 78,
                    "text": "No reira, e au kopapa teretetiera ratou, e kare i te au kopapa tiretiera, tei tuke rai oki i te kakā, mei to te marama oki e tuke rai tona kakā mei to te rā."
                },
                {
                    "number": 79,
                    "text": "Ko te aronga oki teia kare i maroiroi to ratou kite papu ia Iesu; no reira, kare i rauka ia ratou te korona ki rungaʼo i te basileia o to tatou Atua."
                },
                {
                    "number": 80,
                    "text": "E teianei, ko te openga teia o te orama ta maua i kite no te teretetiera, ta te Atu oki i akaue mai ia maua kia tata, ia maua i roto rai i te Vaerua."
                },
                {
                    "number": 81,
                    "text": "E pera katoa, kua kite maua i te kakā tiretia koia te kakā meangiti ake, koia katoa oki te kakā o te etu, e tuke tona kakā mei to te marama i roto i te reva."
                },
                {
                    "number": 82,
                    "text": "Ko ratou oki teia tei kore i ariki mai i te evangelia a te Mesia, e pera katoa te kite papu o Iesu."
                },
                {
                    "number": 83,
                    "text": "Ko ratou oki teia tei kore i pikikaa i te Vaerua Tapu."
                },
                {
                    "number": 84,
                    "text": "Ko ratou oki teia tei tiriaia ki raro ia ade."
                },
                {
                    "number": 85,
                    "text": "Ko ratou oki teia te kare e akaoraia mei te diabolo e tae uatu ki te tuakaouanga openga, e oti ua atu te angaanga a te Atu, koia te Mesia te Punua Mamoe."
                },
                {
                    "number": 86,
                    "text": "Ko ratou oki teia tei kore i ariki i tona kīanga tikai i roto i te ao mutukore, mari ra ko te Vaerua Tapu na roto i te matuapuruanga o te teretetiera;"
                },
                {
                    "number": 87,
                    "text": "E ko te teretetiera, kua na roto ïa i te angaanga o te tiretiera."
                },
                {
                    "number": 88,
                    "text": "E ko te tiretia kua rauka mai ia ratou na roto i te matuapuruanga a te au angela tei akatakaia ei angaanga no ratou, me kore ra tei ikiia ei au vaerua matuapuru no ratou; ko ratou oki te ka riro ei aronga tuanga no te akaoraanga."
                },
                {
                    "number": 89,
                    "text": "No reira kua kite katoa oki maua, i roto i te orama rangi, i te kakā tiretia, ko tei takore i te au akamāramaanga;"
                },
                {
                    "number": 90,
                    "text": "E kare rava e tangata i kite i te reira, mari ua ko te tangata ta te Atua i eeu mai kiaia."
                },
                {
                    "number": 91,
                    "text": "No reira kua kite maua i te kakā teretetiera tei turama atu i te au mea katoa i te kakā tiretia i roto katoa i te kakā, e te mana, e te ririnui, e te tutaraanga."
                },
                {
                    "number": 92,
                    "text": "No reira kua kite katoa maua i te kakā tiretiera, tei turama i te au mea katoatoa—ko te ngai e tutaraʼi te Atua, koia te Metua, i runga i tona ra terono e tuatau e tuatau uatu;"
                },
                {
                    "number": 93,
                    "text": "E ka tupou oki te au mea ravarai ki mua i tona terono ma te akaaka e te tapu, e ma te akakakā atu iaia e tuatau e tuatau uatu."
                },
                {
                    "number": 94,
                    "text": "Ko te ka noo ki mua i tona ra aroaro, ko te akonoanga ïa a te Tama Mua; e ka akara oki mei ta ratou i akaraia ana, e ka kite ratou mei ta ratou i kitea ana, i te mea oki e kua rauka ia ratou tona kīanga e tona aroa ua;"
                },
                {
                    "number": 95,
                    "text": "E ka akaaiteite oki aia ia ratou i roto i te mana, e i roto i te maroiroi, e i roto i te akaaereanga."
                },
                {
                    "number": 96,
                    "text": "E ko te kakā o te basileia tiretiera, e okotai ïa, mei te kakā rai oki o te rā ra e okotai."
                },
                {
                    "number": 97,
                    "text": "E ko te kakā o te basileia teretetiera, e okotai ïa, mei te kakā rai oki o te marama ra e okotai."
                },
                {
                    "number": 98,
                    "text": "E ko te kakā o te basileia tiretia e okotai ïa, mei te kakā rai oki o te au etu e okotai; e tuke oki tetai etu ki tetai i te kakā, no reira, e tuke rai te kakā o tetai mei tetai i roto i te ao tiretia;"
                },
                {
                    "number": 99,
                    "text": "Ko ratou oki teia tei riro no Paulo, e no Apolo, e no Kepha."
                },
                {
                    "number": 100,
                    "text": "Ko ratou oki teia ko tei karanga e, no tetai teia e no tetai atu tera—no te Mesia tetai pae e no Ioane tetai pae, e no Mose tetai pae, e no Elia tetai pae, e no Esaia tetai pae, e no Isaia tetai pae, e no Enoka;"
                },
                {
                    "number": 101,
                    "text": "I na ra, kare i ariki i te evangelia, e kare katoa i te kite papu o Iesu, e to te au peroveta, e pera katoa i te koreromotu mutukore."
                },
                {
                    "number": 102,
                    "text": "E te openga iora, ko ratou pouroa teia te kare e uipaia mai ma te aronga tapu, e kare e apainaia mai ki runga ki te akonoanga a te Tama Mua, e arikiia atu i roto i te tiao."
                },
                {
                    "number": 103,
                    "text": "E ko ratou oki teia tei pikikaa, e te purepure, te akaturi, te akavare, e te aronga katoa e anoano e kua tuatua i te tuatua pikikaa."
                },
                {
                    "number": 104,
                    "text": "Ko ratou oki teia tei mamae i te riri o te Atua i te enua nei."
                },
                {
                    "number": 105,
                    "text": "Ko ratou oki teia tei mamae i te akautungaanga o te aʼi matekore."
                },
                {
                    "number": 106,
                    "text": "Ko ratou oki teia tei tiriaia ki raro ia ade e tei apai i te riri i te Atua Mana Katoatoa, e tae uatu ki te kīanga o te au tuatau, e ka tuku ei te Mesia i te au enemi ki raro ake i tona vaevae, e ka akatika oki aia i tana angaanga;"
                },
                {
                    "number": 107,
                    "text": "E ka oronga atu ei aia i te basileia, ki te Metua, ma te topata kore, i te na ko anga atu e: Kua autu au e ko au anake rai te takatakai i te taomianga vine, koia oki te taomianga vine o te riri otooto o te Atua Mana Katoatoa."
                },
                {
                    "number": 108,
                    "text": "Ei reira aia e akakoronaiaʼi ki te korona o tona kakā, e kia noo ki rungaʼo i te terono o tona mana, e ka tutaraʼi e tuatau e tuatau uatu."
                },
                {
                    "number": 109,
                    "text": "I na e i na ra, kua kite maua i te kakā e te au tangata katoa e noo i te ao tiretia, e kua aite tikai ratou ki te au etu o te rangi tuatini, e me kore ra mei te one taatai i te maata."
                },
                {
                    "number": 110,
                    "text": "E kua akarongoia atu te reo o te Atu i te na ko anga e: ka tuku pouroa to ratou turi ki raro, e ka aaki te au arero ravarai kiaia tei noo ki rungaʼo i te terono e tuatau e tuatau uatu;"
                },
                {
                    "number": 111,
                    "text": "Ka akavaia oki ratou kia tau ki ta ratou au angaanga, e ka rauka mai te tutaki ki te tangata tatakitai kia tau ki tana au angaanga i rave, tona uaorai tutaraanga, te au nooanga tei akateateamamaoia;"
                },
                {
                    "number": 112,
                    "text": "E ka riro ratou ei au tavini no Tei Teitei Roa; i na ra, ko te ngai ta te Atua e te Mesia e noo ra, kare ratou e tae ki reira, e tuatatau uatu."
                },
                {
                    "number": 113,
                    "text": "Ko te openga teia o te orama ta maua i kite, tei akaueia maua kia tata ia maua rai i roto i te Vaerua."
                },
                {
                    "number": 114,
                    "text": "I na ra, e angaanga maata e te umere tikai ta te Atu, e te au mea muna o tona ra basileia tana i akaari mai kia maua, ko tei maata atu i te au akamāramaanga i tona kakā, te maroiroi, e te tutaraanga;"
                },
                {
                    "number": 115,
                    "text": "Kua akaue mai aia ia maua e auraka e tata i teia ia maua e noo ra i roto i te Vaerua, e kare oki e akatikaia te tangata nei kia karanga;"
                },
                {
                    "number": 116,
                    "text": "Kare katoa e rauka i te tangata nei kia akakite atu i teia, ka kitea ua ia e ka mārama katoa na roto anake i te mana o te Vaerua Tapu, ta te Atua oki i oronga mai ki te aronga tei inangaro iaia, e tei akatiamā ia ratou ki mua iaia;"
                },
                {
                    "number": 117,
                    "text": "Ki te aronga tana i oronga mai i teia tikaanga no te akara e te kite no ratou uaorai;"
                },
                {
                    "number": 118,
                    "text": "E na roto i te mana e te akakiteanga o te Vaerua, ka rauka i reira ia ratou i te kopapa nei, kia noo ki mua i tona aroaro i roto i te ao kakā."
                },
                {
                    "number": 119,
                    "text": "Kia akakakāia te Atua e te Punua Mamoe, te ngateitei e te mana kia vai e tuatau e tuatau uatu. Amene."
                }
            ]
        },
        "/study/scriptures/dc-testament/dc/77": {
            "uri": "/study/scriptures/dc-testament/dc/77",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/dc/78": {
            "uri": "/study/scriptures/dc-testament/dc/78",
            "title": "Te Apiianga E Te Au Koreromotu 78",
            "data_type": "chapter",
            "chapter_name": "Tuanga 78",
            "chapter_summary": [
                "1–4, Kia teateamamao e kia akatumu te aronga tapu i tetai are vairanga, 5–12, Ko te taangaanga ma te pakari i to ratou au apinga ka arataki te reira ki te akaoraanga; 13–14, Kia takake te Akonoanga mei te mana o teia nei ao; 15–16, Kua tavini a Mikaela (Adamu) i raro ake i te akatereanga a Tei Tapu (Iesu Mesia); 17–22, Kia akameitakiia tei akarongo tikai, ka rauka ia ratou te au mea katoatoa."
            ],
            "verses": [
                {
                    "number": 1,
                    "text": "Kua tuatua atura te Atu kia Iosepha Timeti, Tamaiti, i te na ko anga e: E akarongo mai kiaku, te tuatua maira te Atu to kotou Atua, ko tei akataongaia ki te kautaunga teitei o taku nei akonoanga, ko tei uipa mai ia kotou ki te ngai okotai;"
                },
                {
                    "number": 2,
                    "text": "E akarongo atu ki te ako a tei akataonga ia kotou mei runga mai, ko te ka tuatua mai ki roto i to kotou nga taringa i te au tuatua o te pakari, kia rauka ia kotou te akaoraanga na roto i te mea ta kotou i tuku mai ki mua iaku, te tuatua maira te Atu ko te Atua."
                },
                {
                    "number": 3,
                    "text": "E tika tikai taku e karanga atu kia kotou, kua tae te tuatau, e kua vaitata rava; e i na, ka anoanoia tetai taokotaianga no toku iti tangata, i roto i te akaaereanga e te akatinamouanga i te au angaanga o te are vairanga no tei putaua o toku iti tangata, i roto i teia ngai nei e i roto katoa i te enua ko Ziona—"
                },
                {
                    "number": 4,
                    "text": "No tetai ngai tinamou tikai e te mutukore e te akanooanga o taku akonoanga, kia tere te akakoroanga ta kotou i papau, ki te akaoraanga o te tangata nei, e ki te kakā o to kotou Metua i te ao ra;"
                },
                {
                    "number": 5,
                    "text": "Kia aiteite oki kotou i roto i te tapekaanga o te au mea o te ao ra, ae, e pera katoa te au mea o te enua nei, no te raukaanga mai i te au mea o te ao ra."
                },
                {
                    "number": 6,
                    "text": "No te mea, me kare kotou e aiteite i roto i te au mea o te enua nei, kare katoa oki kotou e aiteite i te arikianga mai i te au mea o te ao ra;"
                },
                {
                    "number": 7,
                    "text": "E me ka anoano kotou kia oronga atu au i tetai ngai no kotou i roto i te ao tiretiera, ka akateateamamao oki kotou ia kotou e tikaʼi na roto i te raveanga i te au mea taku i akaue atu e i anoano ia kotou."
                },
                {
                    "number": 8,
                    "text": "E teianei, tika tikai te tuatua maira te Atu, e mea tau rava kia raveia te au mea i raro ake i toku kakā, na roto ia kotou tei topiriia i roto i teia akanooanga nei;"
                },
                {
                    "number": 9,
                    "text": "E me kore e koia oki, kia tika i taku tavini ia Newel K. Whitney e taku tavini katoa ia Iosepha Timeti, Tamaiti, e taku tavini ko Sidney Rigdon kia noo ki roto i te pupu konitara a te aronga tapu i roto ia Ziona;"
                },
                {
                    "number": 10,
                    "text": "Me kare, te kimi nei oki a Satani i te taruri ke i to ratou ngakau mei te tuatua-mou, kia akamatapo ia ratou e kia kore katoa oki e mārama i te au mea tei akateateamamaoia no ratou."
                },
                {
                    "number": 11,
                    "text": "No reira, e akaueanga teia taku e oronga atu nei kia kotou, kia akapapa e kia akataokotai ia kotou uaorai na roto i tetai tapekaanga me kore ra koreromotu mutukore te ka kore rava e matara."
                },
                {
                    "number": 12,
                    "text": "E ko te ka aati i te reira, ka ngere aia i tona taonga e tona turanga katoa i roto i te akonoanga, e ka orongaia atu oki ki te pāpāanga a Satani e tae uatu ki te rā o te akaoraanga."
                },
                {
                    "number": 13,
                    "text": "I na, teia oki te akapapaanga taku e akateateamamao atu nei ia kotou, e te tango, e te akaraanga taku e oronga atu nei kia kotou, kia rauka oki ia kotou i te rave i te au akaueanga tei orongaia atu kia kotou;"
                },
                {
                    "number": 14,
                    "text": "E na roto oki i toku mana, e noatu i te au tumatetenga te ka tae ki rungaʼo ia kotou, kia tu takake mai te akonoanga koia anake ua ki rungaʼo i te au mea ora katoatoa tei angaia i raro ake i te ao tiretiera;"
                },
                {
                    "number": 15,
                    "text": "Kia rauka oki ia kotou kia aere mai ki te korona tei akateateamamaoia no kotou, e kia akariroia ei au tutara ki rungaʼo i te au basileia e manganui, te tuatua maira te Atu ko te Atua, Tei Tapu i Ziona nei, tei akatumu i te au tango o Adamu-Onidi-Amana;"
                },
                {
                    "number": 16,
                    "text": "Ko tei iki ia Mikaela ei tama ariki no kotou, e kua akatumu i tona vaevae, e kua akanoo iaia ki runga roa, e kua oronga atu kiaia i te au taviri o te akaoraanga i raro ake i te ako e te akaaereanga a Tei Tapu, e kare oki ona akamataanga rā e kare oki e openga o tona ora."
                },
                {
                    "number": 17,
                    "text": "Tika, tika tikai, taku e karanga atu kia kotou, e au tamariki rikiriki ua kotou, e kare ake rai kotou i mārama ake i te maataanga o te au akameitakianga a te Metua i roto i tona rima tana i akateateamamao no kotou;"
                },
                {
                    "number": 18,
                    "text": "E kare oki e rauka ia kotou kia akakoromaki i te au mea katoatoa i teia taime; kareka ra, kia mataora kotou, e ka arataki oki au ia kotou. No kotou oki te basileia e te au akameitakianga katoa no kotou ïa, e te au apinga nui o te mutukore no kotou ïa."
                },
                {
                    "number": 19,
                    "text": "E ko tei ariki mai i te au mea katoatoa ma te akameitakianga tikai ka akakakāia aia; e ka kapitiia atu te au mea o teia enua nei kiaia, e anere uatu te maata, ae, kia maata atu."
                },
                {
                    "number": 20,
                    "text": "No reira, e rave i te au mea taku i akaue atu ia kotou, te tuatua maira to kotou Akaora, koia te Tamaiti Amana, ko tei akateateamamao i te au mea katoa i mua ake ka apai ei aia ia kotou;"
                },
                {
                    "number": 21,
                    "text": "Ko kotou oki te akonoanga a te Tama Mua, e ka apai oki aia ia kotou ki runga ki roto i te tiao, e ma te iki atu i te au tangata tatakitai ki ta ratou tuanga."
                },
                {
                    "number": 22,
                    "text": "E ko te tavini akarongo tikai e te pakari ka riro iaia te au mea katoatoa. Amene."
                }
            ]
        },
        "/study/scriptures/dc-testament/dc/79": {
            "uri": "/study/scriptures/dc-testament/dc/79",
            "title": "Te Apiianga E Te Au Koreromotu 79",
            "data_type": "chapter",
            "chapter_name": "Tuanga 79",
            "chapter_summary": [
                "1–4, Kua kapikiia a Jared Carter kia tutu i te evangelia na roto i te Akapumaana."
            ],
            "verses": [
                {
                    "number": 1,
                    "text": "Tika tikai taku e karanga atu kia koe, ko toku anoano teia, kia aere akaou atu taku tavini ko Jared Carter ki te au enua i te pae itinga, mei tetai ngai ki tetai ngai, e mei tetai oire ki tetai oire, na roto i te mana o te akataongaanga i akataongaiaʼi aia, i te akakiteanga i te karere mataora e te rekareka maata, koia te evangelia mutukore."
                },
                {
                    "number": 2,
                    "text": "E ka tono atu au i te Akapumaana kiaia, e nana e apii atu iaia ki te tuatua-mou e te mataara katoa tana ka aere;"
                },
                {
                    "number": 3,
                    "text": "E mei te mea e e tu akarongo tikai tona, ka akakorona akaou au iaia ki te ruru sitona."
                },
                {
                    "number": 4,
                    "text": "No reira, kia rekareka toou ngakau, e taku tavini e Jared Carter, e auraka e mataku, te tuatua maira te Atu, koia a Iesu Mesia. Amene."
                }
            ]
        },
        "/study/scriptures/dc-testament/dc/80": {
            "uri": "/study/scriptures/dc-testament/dc/80",
            "title": "Te Apiianga E Te Au Koreromotu 80",
            "data_type": "chapter",
            "chapter_name": "Tuanga 80",
            "chapter_summary": [
                "1–5, Kua kapikiia a Stephen Burnett e Eden Smith kia tutu ki roto i te ngai ua ta raua ka iki."
            ],
            "verses": [
                {
                    "number": 1,
                    "text": "Tika tikai, te tuatua maira te Atu kia koe e taku tavini e Stephen Burnett: E aere koe, e aere koe ki roto i te ao nei e tutu atu i te evangelia ki te au mea ora te ka na raro mai i te tangi o toou reo."
                },
                {
                    "number": 2,
                    "text": "E me ka inangaro koe i tetai tokorua noou, ka oronga atu au i taku tavini ia Eden Smith."
                },
                {
                    "number": 3,
                    "text": "No reira, e aere korua e tutu i taku evangelia, me ki te tokerau e me ki te tonga, ki te itinga e me ki te opunga, kare e manatā, kare oki korua e ngaro."
                },
                {
                    "number": 4,
                    "text": "No reira, e akakite i te au mea ta korua i akarongo, e irinaki tikai, e i kite e kua tika."
                },
                {
                    "number": 5,
                    "text": "I na, ko te anoano tikai o tei kapiki ia korua, to korua Akaora, koia a Iesu Mesia. Amene."
                }
            ]
        },
        "/study/scriptures/dc-testament/dc/81": {
            "uri": "/study/scriptures/dc-testament/dc/81",
            "title": "Te Apiianga E Te Au Koreromotu 81",
            "data_type": "chapter",
            "chapter_name": "Tuanga 81",
            "chapter_summary": [
                "1–2, Ka mouia ua rai te au taviri o te basileia e te Ruru Peresideni Mua; 3–7, Me e akarongo tikai a Frederick G. Williams i tana angaanga, ka rauka iaia te ora mutukore."
            ],
            "verses": [
                {
                    "number": 1,
                    "text": "Tika, tika tikai taku e karanga atu kia koe e taku tavini e Frederick G. Williams: E akarongo ki te reo o tei tuatua mai, e ki te tuatua a te Atu ko toou Atua, ma te akarongo atu ki te kapikianga i kapikiiaʼi koe, kia riro oki koe ei taunga teitei i roto i taku akonoanga, e te konitara oki ki taku tavini ko Iosepha Timeti, Tamaiti;"
                },
                {
                    "number": 2,
                    "text": "Kua oronga atu oki au i te au taviri o te basileia kiaia, ko tei vai ua ana rai ki te Ruru Peresideni o te Kautaunga Teitei:"
                },
                {
                    "number": 3,
                    "text": "No reira, tika tikai, kua akakite oki au iaia, e ka akameitaki katoa iaia, e pera katoa koe, mei te mea e ka tu akarongo tikai koe i te ako i runga i te taonga taku i akataka ia koe, e kia pure putuputu, i te atea e i roto katoa i toou ngakau, i te ngai o te katoatoa e i te ngai muna, e i roto katoa i taau angaanga i te akakiteanga i te evangelia ki runga i te enua o te au mea e ora nei, e ki rotopu i toou au taeake."
                },
                {
                    "number": 4,
                    "text": "E me rave koe i teia au mea nei, te rave ra koe i te mea maata rava atu ki toou au tangata tupu, e ka tauturu te reira i te akamata i te kakā ona ra, o toou Atu."
                },
                {
                    "number": 5,
                    "text": "No reira, kia tu akarongo; e noo ki te taonga taku i akataka ia koe; e tauturu atu i tei apikepike, e akatu mai i te rima tei tautau ki raro, e ma te akamaroiroi atu i te au turi ru ua ra."
                },
                {
                    "number": 6,
                    "text": "E me tu akarongo tikai koe e tae uatu ki te openga, ka rauka ia koe te korona o te kopapa mate kore, e te ora mutukore i roto i te nooanga taku i akonokono i roto i te ngutuare o taku Metua."
                },
                {
                    "number": 7,
                    "text": "I na, e i na ra, ko teia oki te tuatua a te Alepha e te Omega, koia a Iesu Mesia. Amene."
                }
            ]
        },
        "/study/scriptures/dc-testament/dc/82": {
            "uri": "/study/scriptures/dc-testament/dc/82",
            "title": "Te Apiianga E Te Au Koreromotu 82",
            "data_type": "chapter",
            "chapter_name": "Tuanga 82",
            "chapter_summary": [
                "1–4, Me e maata te ka orongaia atu, e maata rai te ka anoanoia; 5–7, Kua tutara te poiri i roto i te ao; 8–13, Kua tapekaia te Atu me rave tatou i tana ka tuatua mai; 14–18, Kia maata mai te manea e te tu tapu tikai i Ziona; 19–24, Kia kimi te tangata katoatoa i te meitaki no tona tangata tupu."
            ],
            "verses": [
                {
                    "number": 1,
                    "text": "Tika, tika tikai taku e karanga atu kia kotou, e taku au tavini, mei te mea e kua akakore kotou tetai ki tetai i ta kotou au ara, te akakore katoa atu nei au, ko te Atu, i ta kotou."
                },
                {
                    "number": 2,
                    "text": "Kareka ra, te vai nei oki tetai aronga i rotopu ia kotou e ara maata tikai ta ratou; ae, e pera katoa oki kotou pouroa kua ara anake; i na ra, e tika tikai taku e karanga atu kia kotou, kia matakite mei teianei, e akamotu mai mei te ara, ko te iri aea tetai akavaanga mamae ki rungaʼo i to kotou upoko."
                },
                {
                    "number": 3,
                    "text": "E ko te tangata e maata tei orongaia atu tana, e maata katoa te ka anoanoia mei iaia; e ko tei ara ki te mārama maata, ka maata katoa tona akaapaanga ka rauka mai."
                },
                {
                    "number": 4,
                    "text": "Kua kapiki mai kotou kiaku no te au eeuanga, e kua oronga atu au kia kotou; e me kare kotou e akono i taku au tuatua, taku i oronga atu kia kotou, kua riro kotou ei aronga aati ture; e ka raveia te akavaanga tika, te utunga tei akonoia e taku ture."
                },
                {
                    "number": 5,
                    "text": "No reira, ko taku e tuatua nei ki tetai, te tuatua ra au ki te katoatoa rava: E akara, ka totoā oki te diabolo i tona mana, e ka tutara oki te poiri;"
                },
                {
                    "number": 6,
                    "text": "E ka tutungiia oki te riri o te Atua ki rungaʼo i te au tangata o te enua nei; e kare rava e tangata e rave i te meitaki, no te mea kua aere ke te katoatoa mei te mataara tikai."
                },
                {
                    "number": 7,
                    "text": "E teianei, tika tikai taku e karanga atu kia kotou, kare rava au, ko te Atu, e tuku atu i tetai ara ei apa no kotou; e aere i to kotou aerenga e auraka e ara akaou; i na ra, ko te tangata tei ara ka oki mai rai tana ara mua ki rungaʼo iaia, te tuatua maira te Atu to kotou Atua."
                },
                {
                    "number": 8,
                    "text": "E pera katoa, te karanga akaou atu nei au kia kotou, te oronga atu nei au i tetai akaueanga ou kia kotou, kia mārama oki kotou i toku anoano no runga ia kotou;"
                },
                {
                    "number": 9,
                    "text": "E me kore ra, te oronga atu nei au i tetai akaaereanga kia kotou e ka akapeea oki kotou me akatutu mai ki mua iaku, e kia uri atu rai oki ei akaoraanga no kotou uaorai."
                },
                {
                    "number": 10,
                    "text": "Ka tapeka au ko te Atu iaku uaorai me rave kotou mei taku i tuatua atu; i na ra, me kore kotou e rave mei taku i akaue atu, kare ïa a kotou taputouanga."
                },
                {
                    "number": 11,
                    "text": "No reira, tika tikai taku e karanga atu kia kotou, kua tau rava oki i taku nga tavini ko Edward Partridge e Newel K. Whitney, A. Sidney Gilbert e Sidney Rigdon, e taku tavini katoa ko Iosepha Timeti, e John Whitmer e Oliver Cowdery, e W. W. Phelps e Martin Harris kia taokotai ia ratou na roto i tetai tapekaanga e te koreromotu te ka kore rava e matara na roto i te aati ture, mari ua ra kia aru ua mai te akavaanga i muri ake, i roto i ta kotou au tuanga angaanga—"
                },
                {
                    "number": 12,
                    "text": "Kia akara atu i te oraanga o te putaua, e te au mea katoa tei tau ki te au episekopo i te enua ko Ziona e te enua katoa ko Kirtland;"
                },
                {
                    "number": 13,
                    "text": "Kua akatapu oki au i te enua ko Kirtland i roto i toku tuatau ei meitaki no te aronga tapu a Tei Teitei Roa, e no tetai titi ki Ziona."
                },
                {
                    "number": 14,
                    "text": "Ka tupu oki to Ziona manea ki te maataanga e tikaʼi, e te tapu katoa; ka akamaataia tona au kotinga; ka akamaroiroiia tona au titi; ae, e tika tikai taku e karanga atu nei kia kotou, ka tu akaou mai a Ziona e ka aao mai i tona kakau manea tikai."
                },
                {
                    "number": 15,
                    "text": "No reira, te oronga atu nei au i teia akaueanga, kia tapekaia kotou ki teia koreromotu, e ka raveia oki te reira kia tau ki te au ture a te Atu."
                },
                {
                    "number": 16,
                    "text": "I na, e pakari katoa teia i roto iaku ei meitaki no kotou."
                },
                {
                    "number": 17,
                    "text": "E kia aiteite oki kotou, e me kore ra, kia aiteite ta kotou ka rauka mai no runga i te au ngai, ei meitaki no te raveanga i te au mea no ta kotou au tuanga angaanga, te au tangata katoatoa kia tau ki tana i anoano e tana i inangaro, mei te mea oki e kua tika tona au anoano—"
                },
                {
                    "number": 18,
                    "text": "E ka riro teia ei meitaki no te akonoanga a te Atua ora, kia akapuapinga te au tangata tatakitai i tana taleni, e kia rauka akaou mai i te tangata tatakitai nei tetai au taleni ke atu, ae, tatakitai anere i te maata, kia tukuia atu ki roto i te are vairanga o te Atu, e kia riro mai ei apinga tikai na te akonoanga katoatoa—"
                },
                {
                    "number": 19,
                    "text": "Kia kimi oki te tangata tatakitai i te meitaki o tona tangata tupu, e ma te mata akara tinamou ki te kakā o te Atua."
                },
                {
                    "number": 20,
                    "text": "Kua akataka oki au i teia akanooanga nei ei mea mutukore kia kotou, e ki to kotou au tangata te ka na muri mai, mei te mea e kare kotou e ara."
                },
                {
                    "number": 21,
                    "text": "E ko te tangata te ka apa ki teia koreromotu nei, e tei akaketaketa atu i tona ngakau i te patoi atu i te reira, ka akaapaia aia kia tau ki te au ture o taku nei akonoanga, e ka tukuia atu oki ki te pāpāanga a Satani e tae uatu ki te rā o te akaoraanga."
                },
                {
                    "number": 22,
                    "text": "E teianei, tika tikai taku e karanga atu kia kotou, teia te pakari, e rave mai i tetai au taeake no kotou uaorai mei roto i te mamona o te au mea tika kore, e kare oki ratou e takore ia kotou."
                },
                {
                    "number": 23,
                    "text": "E akaruke i te akavaanga kiaku, naku oki te reira, e naku rai e tutaki atu. Ei au to kotou; ka vai uatu rai taku au akameitakianga kia kotou."
                },
                {
                    "number": 24,
                    "text": "E ka riro mai oki te basileia ia kotou, e ka vai e tuatau uatu, mei te mea e kare kotou e inga mei to kotou mou pirianga tikai. Koia ïa. Amene."
                }
            ]
        },
        "/study/scriptures/dc-testament/dc/83": {
            "uri": "/study/scriptures/dc-testament/dc/83",
            "title": "Te Apiianga E Te Au Koreromotu 83",
            "data_type": "chapter",
            "chapter_name": "Tuanga 83",
            "chapter_summary": [
                "1–4, E tikaanga to te au vaine e ta ratou au tamariki ki ta ratou au tane e to ratou au metua tane no to ratou tauturu; 5–6, E tikaanga to te au vaine takaua e te au tamariki otare ki te Akonoanga no to ratou tauturu."
            ],
            "verses": [
                {
                    "number": 1,
                    "text": "Tika tikai te tuatua maira te Atu, i runga atu i te au ture o te akonoanga no runga i te au vaine ma te au tamariki, ko tei piri mai ki te akonoanga e kua mate ta ratou au tane, me kore ra to ratou au metua tane:"
                },
                {
                    "number": 2,
                    "text": "E tikaanga to te au vaine ki ta ratou au tane no to ratou oraanga, e tae uatu ki te tuatau e apainaiaʼi ta ratou au tane; e me kare a ratou aati ture i rave ka akonoia mai ratou ki roto i te akonoanga."
                },
                {
                    "number": 3,
                    "text": "E me kare ra ratou e tu akarongo ana, kare ratou e akonoia mai ki te akonoanga; i na ra, ka noo rai ratou ki runga i to ratou ipukarea kia tau ki te au ture o te enua."
                },
                {
                    "number": 4,
                    "text": "E tikaanga to te au tamariki katoatoa ki to ratou au metua no to ratou oraanga e tae uatu to ratou au mataiti no te kimi i to ratou puapinga."
                },
                {
                    "number": 5,
                    "text": "E i muri ake i te reira, e tikaanga to ratou ki te Akonoanga, koia oki, ki te are vairanga kai o te Atu, mei te mea e kare o to ratou au metua mea ei oronga atu i tetai ipukarea no ratou."
                },
                {
                    "number": 6,
                    "text": "E ka vai oki te are vairanga na roto i te au akatapuanga a te akonoanga; e ka tauturuia oki te au vaine takaua, e te au matiroeroe, e pera katoa tei putaua. Amene."
                }
            ]
        },
        "/study/scriptures/dc-testament/dc/84": {
            "uri": "/study/scriptures/dc-testament/dc/84",
            "title": "Te Apiianga E Te Au Koreromotu 84",
            "data_type": "chapter",
            "chapter_name": "Tuanga 84",
            "chapter_summary": [
                "1–5, Ka akatuia oki te Ierusalema Ou e te iero ki Missouri; 6–17, Kua orongaia mai te tikaanga o te kautaunga mei ia Mose e tae uatu kia Adamu; 18–25, Ko te kautaunga teitei tei akaaere i te au oroa o te evangelia; 26–32, Na te kautaunga akaaka e akaaere i te evangelia akateateamamao; 33–44, Ka rauka i te au tane te oraanga mutukore na roto i te taputou e te koreromotu a te kautaunga, 45–53, Ka akamāramarama te Vaerua o te Mesia i te au tangata, e tei roto te ao nei i te ara; 54–61, Kia akakite te aronga tapu i te au mea tei rauka ia ratou; 62–76, Kia tutu aere atu ratou i te evangelia, e ka aru mai te au akairo; 77–91, Kia aere atu te au ereta ma te kore e pute moni me kore te pute manga, e na te Atu e oronga mai i ta ratou ka anoano; 92–97, Ka tatari te maki mate e te taumaa i te ka patoi i te evangelia; 98–102, Ko te imene ou no te akaoraanga ia Ziona; 103–110, Kia tu te au tangata tatakitai ki roto i tona uaorai taonga e kia angaanga ki roto i tona uaorai kapikianga; 111–120, Kia akakite atu te au tavini o te Atu i te kino maata o te tanea i te au rā openga."
            ],
            "verses": [
                {
                    "number": 1,
                    "text": "E eeuanga na Iesu Mesia ki tona tavini ko Iosepha Timeti, Tamaiti, e nga ereta e ono, i to ratou taokotaianga i to ratou ngakau e ma te akateitei i to ratou au reo ki runga."
                },
                {
                    "number": 2,
                    "text": "Ae, te tuatua a te Atu no runga i tana akonoanga, tei akatumuia i teia au rā openga nei no te akaokianga mai i tona iti tangata, mei tana oki i tuatua mai na roto i te vaa o tona au peroveta, e no te akaputuputuanga o tona aronga tapu kia tu ki runga i te Maunga ko Ziona, e ka riro oki ïa te oire Ierusalema Ou."
                },
                {
                    "number": 3,
                    "text": "E ka akatuia oki taua oire ra, e ka akamata oki ki te enua iero, tei ikiia e te maikao rima o te Atu, i roto i te kotinga opunga o te enua ko Missouri, e na te rima o Iosepha Timeti e akatapu atu i te reira, e tetai atu aronga ke ta te Atu i mataora meitaki."
                },
                {
                    "number": 4,
                    "text": "Tika tikai ko teia oki te tuatua a te Atu, e ka akatuia oki te oire ko Ierusalema Ou na roto i te akaputuputuanga o te aronga tapu, e ka akamata ki teia ngai nei, koia te ngai o te iero, koia oki ko te iero te ka akatuia atu i teia uki nei."
                },
                {
                    "number": 5,
                    "text": "E tika tikai kare teia uki e pou takiri i te ngaro e oti ei teia are i te akatuia ki te Atu, e ka noo tamou oki tetai tiao ki rungaʼo i te reira, e ko taua tiao ra ko te kakā ïa o te Atu, e ka kī rava oki te are i taua kakā ra."
                },
                {
                    "number": 6,
                    "text": "E kia tau ki teia Kautaunga Tapu nei, ko te au tamaroa a Mose, kua rauka mai ia ratou teia mana nei i raro ake i te rima o to ratou metua ongai ko Ietero;"
                },
                {
                    "number": 7,
                    "text": "E kua rauka mai ia Ietero i raro ake i te rima o Kaleba;"
                },
                {
                    "number": 8,
                    "text": "E kua rauka mai ia Kaleba i raro ake i te rima o Eliu;"
                },
                {
                    "number": 9,
                    "text": "E Eliu i raro ake i te rima o Ieremia;"
                },
                {
                    "number": 10,
                    "text": "E Ieremia i raro ake i te rima o Gada;"
                },
                {
                    "number": 11,
                    "text": "E Gada i raro ake i te rima o Esaia;"
                },
                {
                    "number": 12,
                    "text": "E kua rauka ia Esaia i raro ake i te rima o te Atua."
                },
                {
                    "number": 13,
                    "text": "Te noo katoa ra a Esaia i te tuatau o Aberahama, e nana aia i akameitaki—"
                },
                {
                    "number": 14,
                    "text": "E kua rauka mai oki ia Aberahama teia kautaunga mei ko mai ia Melekizedeka, e kua rauka mai oki iaia na roto mai i tona au metua tane, e tae uatu kia Noa;"
                },
                {
                    "number": 15,
                    "text": "E mei ia Noa e tae uatu kia Enoka, na roto tika mai i to raua ai metua;"
                },
                {
                    "number": 16,
                    "text": "E mei ia Enoka kia Abela, ko tei tāiaia na roto i te akakoro kino a tona tuakana, ko tei rauka mai te kautaunga na roto i te au akaueanga a te Atua, na roto i te rima o tona metua tane ko Adamu, koia oki te tangata mua—"
                },
                {
                    "number": 17,
                    "text": "E te vai nei rai taua kautaunga ki roto i te akonoanga a te Atua i roto i te au uki ravarai, e kare oki e akamataanga o te au rā, kare katoa e openga o te au mataiti."
                },
                {
                    "number": 18,
                    "text": "E kua akatinamou katoa oki te Atu i tetai kautaunga ki rungaʼo ia Aarona e tana uanga, i roto i to ratou uki katoatoa, e ka tupu uatu rai taua kautaunga ra e ka vai e tuatau uatu, e ko taua kautaunga ra tei raro ake ïa i te akanooanga tapu roatu a te Atua."
                },
                {
                    "number": 19,
                    "text": "E ko teia kautaunga teitei, nana e taangaanga i te evangelia e e mou katoa i te taviri o te au mea muna o te basileia, koia te taviri o te kite o te Atua."
                },
                {
                    "number": 20,
                    "text": "No reira, i roto ïa i te au angaanga oroa tapu ka akaariia mai ei te mana tu atua."
                },
                {
                    "number": 21,
                    "text": "E me kare oki e angaanga oroa tapu, e ma te kare katoa oki e tikaanga o te kautaunga, kare te mana o te tu atua e akaariia mai ki te tangata i te kopapa nei;"
                },
                {
                    "number": 22,
                    "text": "E naringa oki e kare teia, kare rava e tangata e ora me kite i te mata o te Atua, ko te Metua."
                },
                {
                    "number": 23,
                    "text": "I teia nei, kua apii mārama atu a Mose i teia ki te tamariki a Iseraela i roto i te medebara, e kua tamata pakari tikai kia akatapu i tona iti tangata kia rauka oki ia ratou kia akara i te mata o te Atua;"
                },
                {
                    "number": 24,
                    "text": "I na ra, kua akaketaketa atu rai ratou i to ratou ngakau e kare ratou i akatikaia ki mua i tona aroaro; e no reira, no te riri o te Atu, e kua maata rava oki tona riri ia ratou, kua akakite iora aia e auraka rava ratou kia tomo ki roto i tona akangaroianga ia ratou e noo ra i roto i te medebara, e ko taua akangaroianga ra, koia tona kakā."
                },
                {
                    "number": 25,
                    "text": "No reira, kua apai ke aia ia Mose mei rotopu atu ia ratou, e pera katoa te Kautaunga Tapu;"
                },
                {
                    "number": 26,
                    "text": "E kua vai mai rai te kautaunga akaaka, e ko taua kautaunga ra tei aia te taviri o te matuapuruanga angela e te evangelia akateateamamao;"
                },
                {
                    "number": 27,
                    "text": "E ko te reira oki te evangelia o te tataraara, e o te bapetizoanga, e te akakoreanga o te au ara, e te ture katoa o te au akaueanga kopapa, ta te Atu i tuku mai no tona riri kia vai uatu rai ki runga i te ngutuare o Aarona e ki runga katoa i te tamariki a Iseraela e tae ua mai a Ioane, ta te Atua i akatu mai, tei kī i te Vaerua Tapu mei roto mai i te kopu o tona metua vaine."
                },
                {
                    "number": 28,
                    "text": "E kua bapetizoia oki aia i tona ouanga, e kua akataongaia aia e te angela a te Atua ki teia mana i te tuatau e varu ona rā, kia akaorureau i te basileia o Iuda, e kia akatika i te arataa o te Atu ki mua i te mata o tona iti tangata, ei akateateamamao ia ratou no te aerenga mai o te Atu, tei orongaia te au mana katoatoa ki tona rima."
                },
                {
                    "number": 29,
                    "text": "E pera katoa, ka anoanoia te nga taonga ereta e te episekopo ei tuanga no te kautaunga teitei."
                },
                {
                    "number": 30,
                    "text": "E pera katoa, ka anoanoia te nga taonga puapii e te diakono ei tuanga no te kautaunga akaaka, koia oki te kautaunga tei akatinamouia ki runga ia Aarona e tana au tamaroa."
                },
                {
                    "number": 31,
                    "text": "No reira, mei taku i karanga atu no runga i te au tamaroa a Mose—ka oronga oki te au tamaroa a Mose e pera katoa te au tamaroa a Aarona i tetai orongaanga tau e te atinga ki roto i te are o te Atu, koia te are te ka akatuia ki te Atu i roto i teia uki nei ki rungaʼo i te ngai akatapuia tei akatakaia e au—"
                },
                {
                    "number": 32,
                    "text": "E ka akakīia oki te au tamaroa a Mose e Aarona ki te kakā o te Atu, ki runga i te Maunga ko Ziona i roto i te are o te Atu, e ko kotou oki taua au tamaroa ra; e manganui katoa oki taku i kapiki e kua tono atu kia akatupu i taku akonoanga."
                },
                {
                    "number": 33,
                    "text": "E ko tei tu akarongo tikai i te raukaanga mai o teia nga kautaunga nei taku oki i tuatua atu ana, e te akamaataanga i to ratou kapikianga, ka akatapuia ïa e te Vaerua ki te akaouanga o to ratou au kopapa."
                },
                {
                    "number": 34,
                    "text": "Ka riro mai oki ratou ei au tamaroa na Mose e na Aarona e te uanga katoa na Aberahama, e te akonoanga ma te basileia, e ko ratou tei ikiia e te Atua ra."
                },
                {
                    "number": 35,
                    "text": "E pera katoa ko te katoatoa rava tei ariki mai i teia kautaunga, kua ariki katoa mai iaku nei, te tuatua maira te Atu;"
                },
                {
                    "number": 36,
                    "text": "Ko tei ariki mai i toku ra au tavini, kua ariki katoa mai ïa iaku nei;"
                },
                {
                    "number": 37,
                    "text": "E ko tei ariki mai iaku ra, kua ariki katoa mai ïa i taku Metua;"
                },
                {
                    "number": 38,
                    "text": "E ko tei ariki mai i taku Metua ra, kua ariki katoa mai ïa i te basileia o taku Metua; e no reira ko te au mea katoatoa o taku Metua ra, ka orongaia atu ïa kiaia."
                },
                {
                    "number": 39,
                    "text": "E ka raveia oki teia kia tau ki te taputou e te koreromotu a te kautaunga."
                },
                {
                    "number": 40,
                    "text": "No reira, ko ratou katoatoa tei ariki mai i te kautaunga, kua ariki katoa ïa i te taputou e te koreromotu a taku Metua, e kare e rauka iaia kia aati; e kare katoa e rauka i te akatakake."
                },
                {
                    "number": 41,
                    "text": "I na ra, ko te ka aati i teia koreromotu nei i muri ake i tona arikianga i te reira, e kua uri ke atu mei te reira, kare rava tana ara e akakoreia i teia ao e pera katoa ki te ao a muri ake."
                },
                {
                    "number": 42,
                    "text": "E aue oki ratou katoatoa tei kore i ariu mai ki teia kautaunga nei ta kotou i ariki ake nei, e taku oki e akatinamou atu nei kia kotou tei tae mai i teia rā nei, na roto i toku uaorai reo mei te rangi atu nei; e kua tuku atu oki au i te urupu angela o te rangi e taku au angela katoa ei tiaki ia kotou."
                },
                {
                    "number": 43,
                    "text": "E teianei te oronga atu nei au i tetai akaueanga kia kotou kia matakite ia kotou uaorai, kia akarongo meitaki mai i te au tuatua no te ora mutukore."
                },
                {
                    "number": 44,
                    "text": "E ka ora oki kotou mei te au tuatua katoatoa te ka mama mai mei roto mai i te vaa o te Atua."
                },
                {
                    "number": 45,
                    "text": "E tuatua-mou te tuatua a te Atua, e noatu eaa tei tuatuamou e mārama ïa, e noatu eaa tei mārama e Vaerua ïa, koia te Vaerua o Iesu Mesia."
                },
                {
                    "number": 46,
                    "text": "Na te Vaerua oki e oronga mai i te mārama ki te au tangata katoatoa te ka aere mai ki te ao nei; e na te Vaerua oki e akamārama mai i te au tangata ravarai i roto i te ao nei, te ka akarongo ki te reo o te Vaerua."
                },
                {
                    "number": 47,
                    "text": "E ko te au tangata katoatoa te ka akarongo atu ki te reo o te Vaerua, ka ariu aia ki te Atua, koia te Metua."
                },
                {
                    "number": 48,
                    "text": "E ka apii mai oki te Metua iaia no te koreromotu tana i akaou e i akatinamou ki runga ia kotou, e tei akatinamouia ki runga ia kotou ei meitaki no kotou, kare oki ei meitaki no kotou anake ua, mari ra ei meitaki no te ao katoa nei."
                },
                {
                    "number": 49,
                    "text": "Tei roto oki te ao katoa nei i te ara, e ma te ngunguruanga i raro ake i te poiri e i raro ake i te tapekaanga o te ara."
                },
                {
                    "number": 50,
                    "text": "E na teia oki e kite ei kotou e, tei raro ratou i te tapekaanga o te ara, no te mea kare ratou e aere mai kiaku nei."
                },
                {
                    "number": 51,
                    "text": "Ko tei kore e aere mai kiaku ra, tei raro aia i te tapekaanga o te ara."
                },
                {
                    "number": 52,
                    "text": "E ko tei kore e ariki mai i toku reo kare rai aia i matau i toku reo, e kare oki e noku."
                },
                {
                    "number": 53,
                    "text": "E na teia e kite ei kotou i te aronga tika mei te aronga kino e te ngurunguru nei te ao katoa i raro ake i te tapekaanga o te ara e te poiri katoa e teia noaʼi."
                },
                {
                    "number": 54,
                    "text": "E kua akapoiriia na to kotou au manako i te au tuatau i topa ake nei no te irinaki kore, e no te mea kua apai mama ua kotou i te au mea tei rauka ia kotou—"
                },
                {
                    "number": 55,
                    "text": "E no te parau e te irinaki kore i tupu ei te akaapaanga o te katoaanga o te akonoanga."
                },
                {
                    "number": 56,
                    "text": "E ka vai rai teia akaapaanga ki rungaʼo i te tamariki a Ziona, ko te katoatoa rava."
                },
                {
                    "number": 57,
                    "text": "E ka noo rai ratou ki raro ake i teia akaapaanga e tae uatu ki te tuatau e tataraaraʼi ratou ma te akamaara i te koreromotu ou, koia te Puka a Momoni e te au akaueanga i mua na taku i oronga atu kia ratou, kare ei tuatua ua, mari ra, kia rave katoa kia tau ki taku i tata—"
                },
                {
                    "number": 58,
                    "text": "Kia apai mai oki ratou i te ua tei tau no te basileia o to ratou Metua; me kore oki te vai ra te akautungaanga e te akavaanga te ka riringiia mai ki rungaʼo i te tamariki a Ziona."
                },
                {
                    "number": 59,
                    "text": "E ka riro ainei te au tamariki o te basileia i te akaviivii i toku enua tapu? Tika tikai taku e karanga atu kia kotou, Kare."
                },
                {
                    "number": 60,
                    "text": "Tika, tika tikai, taku e karanga atu kia kotou e akarongo mai nei i taku au tuatua, koia toku reo, kia akameitaki rava ia kotou mei te mea e ka ariki kotou i teia au mea nei;"
                },
                {
                    "number": 61,
                    "text": "Ka akakore oki au i ta kotou au ara ki teia akaueanga nei—kia akamou i to kotou manako na roto i te tu rangatira e te vaerua o te pure, i te akakiteanga atu ki to te ao katoatoa no te au mea tei akaariia atu kia kotou."
                },
                {
                    "number": 62,
                    "text": "No reira, e aere kotou ki roto i te ao katoa nei; e ki te au ngai kare e rauka kia aere kotou e tono atu i tetai, kia aere te kite papu mei ia kotou atu ki roto i te ao katoa e ki te au mea ora ravarai."
                },
                {
                    "number": 63,
                    "text": "E mei taku oki i tuatua atu ki taku au aposetolo, e kua pera katoa au i te tuatuaanga kia kotou, ko kotou oki taku au aposetolo, koia katoa te au taunga teitei a te Atua; ko kotou oki taua aronga ra ta taku Metua i oronga mai kiaku ra; e ko kotou oki toku au oa;"
                },
                {
                    "number": 64,
                    "text": "No reira, mei taku oki i tuatua atu ki taku ra au aposetolo, te tuatua akaou atu nei kia kotou, e ko te au tangata te ka irinaki atu ki ta kotou au tuatua, e ka bapetizoia ki te vai no te akakoreanga i te ara, ka rauka ia ratou te Vaerua Tapu."
                },
                {
                    "number": 65,
                    "text": "E ka aru oki teia au akairo nei ia ratou tei irinaki—"
                },
                {
                    "number": 66,
                    "text": "E ka rave oki ratou i te au angaanga umere e manganui na roto i toku nei ingoa;"
                },
                {
                    "number": 67,
                    "text": "E ka tuaru oki ratou i te demoni na roto i toku nei ingoa;"
                },
                {
                    "number": 68,
                    "text": "E ka akaora oki ratou i te maki na roto i toku nei ingoa;"
                },
                {
                    "number": 69,
                    "text": "E ka akapuera oki ratou i te mata o te matapo na roto i toku nei ingoa, e ka akarongo te taringa o te taringa turi;"
                },
                {
                    "number": 70,
                    "text": "E ka tuatua akaou te arero o te tangata murare;"
                },
                {
                    "number": 71,
                    "text": "E me ka oronga atu tetai tangata i te poitini kia ratou, kare rava te reira e riro ei kino no ratou;"
                },
                {
                    "number": 72,
                    "text": "E kare e mana o te poitini o te ovi kia takino atu ia ratou."
                },
                {
                    "number": 73,
                    "text": "I na ra, e akaueanga taku e oronga atu nei kia ratou, e auraka oki ratou e akapaapaa ua ia ratou no teia au mea nei, auraka oki e tuatua atu i te reira ki to te ao nei; kua orongaia atu oki teia au mea nei kia kotou ei meitaki e ei akaoraanga ra."
                },
                {
                    "number": 74,
                    "text": "Tika, tika tikai, taku e karanga atu kia kotou, ko ratou ko tei irinaki kore ki ta kotou au tuatua, e kare oki i bapetizoia ki roto i te vai na roto i toku nei ingoa, no te akakoreanga i ta ratou au ara, kia rauka oki ia ratou te Vaerua Tapu, ka akaapaia ïa, e kare oki e tae ki te basileia o taku Metua te ngai e nooia ra e taku Metua e au katoa."
                },
                {
                    "number": 75,
                    "text": "E ko teia eeuanga kia kotou, e te akaueanga, te taangaanga iatu nei te reira mei teia ora tikai ki to te ao katoa nei, e te evangelia ki te katoatoa rava ïa tei kore i ariki ake i te reira."
                },
                {
                    "number": 76,
                    "text": "I na ra, tika tikai taku e tuatua atu nei ki te katoatoa rava tei orongaia atu te basileia—e mei ia kotou atu oki te tutuangaia atu kia ratou, kia tataraara oki ratou i ta ratou au angaanga kino i rave ana; no te mea e ka akaapaia no to ratou au ngakau kikino e te irinaki kore, e pera katoa oki ki to kotou au taeake i Ziona no to ratou tu patoitoi kia kotou i te tuatau i tono atu ei au ia kotou."
                },
                {
                    "number": 77,
                    "text": "E te karanga akaou atu nei au kia kotou, e taku au oa, mei teianei atu ka kapiki au ia kotou e au oa, e mea tau rava kia oronga atu au i teia akaueanga kia kotou, kia riro mai oki kotou mei toku au oa tikai i te au rā tei o ratou au, i te aereanga i te tutu i te evangelia na roto i toku nei mana;"
                },
                {
                    "number": 78,
                    "text": "Kare oki au e akatika ia ratou kia apai i tetai pute moni me kore ra te pute manga, auraka katoa kia rua pereue."
                },
                {
                    "number": 79,
                    "text": "I na, te tono nei au ia kotou ei timataanga ki to te ao nei, e kua tau te rave angaanga ki tana tutaki."
                },
                {
                    "number": 80,
                    "text": "E ko tetai uatu tangata te ka aere e tutu i teia evangelia o te basileia, e kare e akamutu i te rave ua rai ma te tu akarongo tikai i roto i te au mea katoatoa, kare rava e roiroi i roto i tona manako, kare katoa oki e akapoiriia, kare katoa i roto i tona kopapa, kare katoa te au paupauanga; e kare rava tetai kata rauru o tona upoko e topa ki te one ma te kore rava e kiteaia. E kare oki ratou e pongi, e kare katoa oki e kaki vai."
                },
                {
                    "number": 81,
                    "text": "No reira, auraka e manako atu i to apopo, no ta kotou ka kai, e me kore ra ko ta kotou ka inu, e me kore ra to kotou kakau."
                },
                {
                    "number": 82,
                    "text": "No te mea, ka maara na i te au lili o te enua, te peea nei to ratou tupu; kare ratou i angaanga, kare oki i iro; e ko te au basileia o te ao nei, i roto i to ratou au kakā, kare rava te reira i arite i tetai o ratou nei."
                },
                {
                    "number": 83,
                    "text": "Ko to kotou Metua oki i te rangi tei kite e kia rauka taua au mea katoa ra ia kotou e tikaʼi."
                },
                {
                    "number": 84,
                    "text": "No reira, na apopo rai e akamanako atu i tana uaorai."
                },
                {
                    "number": 85,
                    "text": "Eiaa kotou e manako na mua ake e eaa ta kotou ka tuatua; i na ra, e akaputuputu ki roto i to kotou au manako i te au taime ravarai i te tuatua o te ora, e ka orongaia atu kia kotou i taua ora tikai te tuanga tei tau no te au tangata tatakitai."
                },
                {
                    "number": 86,
                    "text": "No reira, auraka rava atu tetai tangata i rotopu ia kotou, ko teia akaueanga nei oki no te au tangata akarongo katoatoa tei kapikiia e te Atua i roto i te akonoanga kia rave i te angaanga tapu, mei teia ora tikai e apai i tetai moni e te pute manga, te ka aere atu i te akakite i teia evangelia o te basileia nei."
                },
                {
                    "number": 87,
                    "text": "I na, te tono nei au ia kotou ki vao kia ako atu i to te ao nei no ta ratou au angaanga tika kore, e ma te apii atu kia ratou i tetai akavaanga te ka tae mai."
                },
                {
                    "number": 88,
                    "text": "E ko te ka ariki mai ia kotou ra, ka tae katoa atu au ki reira, e ka aere oki au na mua ia kotou. Ka noo oki au ki to kotou rima katau e ki te kaui katoa, e ka noo toku Vaerua ki roto i to kotou ngakau, e ka koropini taku au angela ia kotou, no te akamaroiroi ia kotou."
                },
                {
                    "number": 89,
                    "text": "Ko tei ariki mai ia kotou na kua ariki mai ïa iaku, e ko ratou oki te ka angai ia kotou, e ka akakakau ia kotou, e ka oake moni atu na kotou."
                },
                {
                    "number": 90,
                    "text": "E ko te ka angai atu ia kotou, me kore ra ka akakakau ia kotou, me kore ra ka oake moni atu na kotou, kare rava aia e ngere i tona tutaki."
                },
                {
                    "number": 91,
                    "text": "E ko tei kore e rave i teia au mea nei, kare aia i te pipi naku; na teia oki e kite ei kotou i taku pipi tikai."
                },
                {
                    "number": 92,
                    "text": "Ko tei kore i ariki mai ia kotou na, e aere ke atu kotou mei iaia ko kotou anake, e ma te tamā atu i to kotou vaevae ki te vai, ei vai mā tikai, me e vera e me e anu, e ma te akakite i toou kite ki to kotou Metua i te ao ra, e auraka e oki akaou atu ki taua tangata ra."
                },
                {
                    "number": 93,
                    "text": "E noatu e koai te tapere e te oire ta kotou ka tomo, e rave pera rai kotou."
                },
                {
                    "number": 94,
                    "text": "Kareka ra, e kimi meitaki tikai, e auraka e akaperepere; e aue oki ki tera are, me kore ra ki tera tapere me kore ko te oire tei patoi mai ia kotou, me kore ra ta kotou ra au tuatua, e me kore ra ko to kotou kite no runga iaku."
                },
                {
                    "number": 95,
                    "text": "Aue, te tuatua akaou atu nei au, ki tera are, me kore ra ki tera tapere me kore te oire tei patoi ia kotou, me kore ko ta kotou tuatua, e me kore ko to kotou kite no runga iaku;"
                },
                {
                    "number": 96,
                    "text": "Kua tuku oki au, ko te Mana Katoatoa, i toku nga rima ki rungaʼo i te au iti tangata, kia ta mamae ia ratou no to ratou kino."
                },
                {
                    "number": 97,
                    "text": "E ka tae te au maki mate, e kare te reira e akaateaia atu mei runga i te enua e oti rava taku angaanga, ko te ka akapotoia atu na roto i te tuatua-tika—"
                },
                {
                    "number": 98,
                    "text": "E kite uatu te katoatoa iaku nei, e vai nei, mei te mea meangiti e tae uatu ki tei maata rava, e ka akakīia ki te kite o te Atu, e ka kite oki te mata e te mata, e ka akateitei i to ratou reo, e ka imene oki ratou ma te reo okotai i teia imene ou i te na ko anga e:"
                },
                {
                    "number": 99,
                    "text": "Kua akaoki akaou mai te Atu ia Ziona;Kua akaora te Atu i tona iti tangata, ko Iseraela,Kia tau ki te ikianga o te aroa ua,Ko tei akaokiia mai na roto i te akarongoE te koreromotu a to ratou au metua."
                },
                {
                    "number": 100,
                    "text": "Kua akaora te Atu i tona iti tangata;E kua tapekaia a Satani e kare e tuatau akaou.Kua akaputuputu mai te Atu i te au mea katoatoa ki te ngai okotai.Kua akaoki mai te Atu ia Ziona ki raro nei mei runga mai.Kua akatu akaou mai te Atu ia Ziona mei raro mai."
                },
                {
                    "number": 101,
                    "text": "Kua angaanga pakari tikai te enua e kua akaari mai i tona maroiroi;E kua akatumuia te tuatuamou ki roto i tona ngakau;E kua katakata mai te rangi ki rungaʼo iaia;E kua kakauia aia ki te kakā o tona Atua;E te tu ra aia ki rotopu i tona ra iti tangata."
                },
                {
                    "number": 102,
                    "text": "Te kakā, e te ngateitei, e te mana, e te ririnui,No to tatou Atua oki ïa; no te mea kua kī aia i te aroa ua,Te tika, te aroa ua e te tuatuamou, e te au,E tuatau e tuatau uatu, Amene."
                },
                {
                    "number": 103,
                    "text": "E pera katoa, tika, tika tikai, taku e karanga atu kia kotou, e mea tau rava i te au tangata katoatoa te ka aere atu ka akakite aere atu i taku evangelia mutukore, e mei te mea e e kopu tangata to ratou, e te rauka maira te moni mei te apinga aroa, kia tuku atu oki ratou i te reira kia ratou, e me kore ra kia taangaanga ei puapinga no ratou, mei ta te Atu ka akaaere ia ratou, e kua tau oki te reira iaku."
                },
                {
                    "number": 104,
                    "text": "E ko te aronga kare o ratou kopu tangata e e moni ta ratou e rauka mai nei, e tuku atu i te reira ki te episekopo i Ziona, e me kore ra ki te episekopo i Ohio, kia akatapuia oki te reira no te apaianga mai i te au eeuanga e te nenei katoa anga oki i te reira, e no te akatumuanga ia Ziona."
                },
                {
                    "number": 105,
                    "text": "E me ka oronga atu tetai tangata i tetai pereue kia kotou, me kore ra e tuuti, e apai i to kotou mea takere e oronga atu no te putaua, e ka aere atu ei ma te mataora i to kotou tere."
                },
                {
                    "number": 106,
                    "text": "E me e tangata tetai i rotopu ia kotou tei maroiroi i te Vaerua, kia apai atu aia i tei apikepike kiaia, kia akameitakiia atu aia ma te tu maru tikai, e kia rauka katoa iaia te maroiroi."
                },
                {
                    "number": 107,
                    "text": "No reira, e apai atu kotou ia ratou tei akataongaia ki te kautaunga akaaka, e ka tono atu ei ia ratou na mua ake ia kotou kia akapapa i te au araveianga, e kia akateateamamao katoa i te arataa, e kia akatupu i te au angaanga tei kore i rauka ia kotou i te rave."
                },
                {
                    "number": 108,
                    "text": "I na, ko teia oki te mataara ta taku au aposetolo, i te tuatau taito, i te akatupuanga i taku akonoanga kiaku."
                },
                {
                    "number": 109,
                    "text": "No reira, kia noo te au tangata tatakitai ki tona uaorai taonga, e rave i tana angaanga i kapikiiaʼi; e auraka oki te upoko e karanga atu ki te vaevae e kare ona inangaro i nga vaevae; me kare oki e nga vaevae ka akapeea i reira te kopapa e tu ei?"
                },
                {
                    "number": 110,
                    "text": "Pera katoa te kopapa i te anoanoanga i te au mero katoatoa, kia meitaki kapipiti oki ratou, e kia vai apakore tikai te au mea katoatoa."
                },
                {
                    "number": 111,
                    "text": "E i na, kia tere atu katoa te au taunga teitei, e pera katoa te au ereta, e te au taunga akaaka katoa; i na ra, ko te au diakono e te au puapii ka ikiia ratou ei tiaki i te akonoanga, ei au aronga matuapuru no te akonoanga."
                },
                {
                    "number": 112,
                    "text": "E ko te episekopo ko Newel K. Whitney, ka aere katoa oki aia ki te au ngai e ki rotopu i te au akonoanga, i te kimianga i tei putaua e kia tauturuia atu to ratou au ngai e ngere nei na roto i te taakaakaanga i te aronga apinganui e te ngakau parau."
                },
                {
                    "number": 113,
                    "text": "Kia tutaki katoa oki aia i tetai mata kia akaaere e kia rave i tana angaanga kimi moni mei tana ka akaaere atu."
                },
                {
                    "number": 114,
                    "text": "Kareka ra, kia aere atu oki te episekopo ki te oire ko New York, e ki te oire katoa ko Albany, e ki te oire katoa ko Boston, kia ako atu i te tangata o taua nga oire ra ki te tangi o te evangelia, ma te reo maata, no te akataneaanga maata e te takoreanga e tiaki ua mai nei ia ratou mei te mea e ka patoi ratou i teia au mea nei."
                },
                {
                    "number": 115,
                    "text": "No te mea me ka patoi ratou i teia au mea nei, kua vaitata oki te ora no to ratou akavaanga, e ka akarukeia mai to ratou au are ma te tanea kia ratou."
                },
                {
                    "number": 116,
                    "text": "Kia irinaki mai oki aia kiaku kia kore oki aia e taekokoia; e kare rava oki tetai kata rauru ona e ngaro me topa ki runga i te one."
                },
                {
                    "number": 117,
                    "text": "E tika tikai taku e karanga atu nei kia kotou, ko te toenga o taku au tavini, e aere kotou i te tuatau tau ia kotou, i roto i to kotou au kapikianga, ki taua au oire e te au tapere rongonui, i te akoanga atu i to te ao nei na roto i te tuatua-tika no to ratou au tu tika kore e te angaanga kino, ma te akamāramarama meitaki i te takoreanga atu o te kino i te au rā openga nei."
                },
                {
                    "number": 118,
                    "text": "E no kotou oki, te tuatua maira te Atu Mana Katoatoa, ka aae ei au i to ratou au basileia; e kare oki au e ruru ua i te enua nei, i na ra, ka ngaueue oki te au rangi katoa."
                },
                {
                    "number": 119,
                    "text": "No te mea, kua tuku oki au, ko te Atu, i toku rima kia tatara i te au mana o te rangi; kare kotou e kite i teianei, a tetai taime ra ka kite ei kotou, e ka kite oki e ko au tikai teia, e ka aere mai au ka tutara ma toku iti tangata."
                },
                {
                    "number": 120,
                    "text": "Ko au te Alepha e te Omega, te momua e te akaopenga. Amene."
                }
            ]
        },
        "/study/scriptures/dc-testament/dc/85": {
            "uri": "/study/scriptures/dc-testament/dc/85",
            "title": "Te Apiianga E Te Au Koreromotu 85",
            "data_type": "chapter",
            "chapter_name": "Tuanga 85",
            "chapter_summary": [
                "1–5, Ka rauka mai te au ipukarea i Ziona na roto i te akatapuanga; 6–12, Na tetai ma te ririnui e te maroiroi e oronga ki te aronga tapu i to ratou ipukarea i Ziona."
            ],
            "verses": [
                {
                    "number": 1,
                    "text": "Ko te angaanga a te karaka o te Atu, tana i iki, kia akono i tetai tua, e te akapapaanga tua katoa o te akonoanga no te au mea katoatoa te ka tupu i Ziona, e te au aronga katoa tei akatapu i tetai au tuanga apinga, e kua rauka te ipukarea kia tau ki te ture e no ko mai i te episekopo;"
                },
                {
                    "number": 2,
                    "text": "E pera katoa te tu o to ratou oraanga, to ratou akarongo, e te angaanga; e pera katoa ratou tei akaruke i te akonoanga i muri ake i te raukaanga o to ratou ipukarea."
                },
                {
                    "number": 3,
                    "text": "Kare oki i aiteite ki te anoano e te akaueanga a te Atua e ko ratou tei kore i rauka to ratou ipukarea na roto i te akatapuanga, kia tika ki tana ture, tana oki i oronga mai, e kia tuku atu aia i te tuanga ngauru ki runga i tona iti tangata, no te akateateamamao atu ia ratou no te rā akautungaanga e te kāanga, kia kapitiia oki to ratou au ingoa ki te iti tangata o te Atua."
                },
                {
                    "number": 4,
                    "text": "Auraka katoa oki to ratou akapapaanga kia vai, e me kore ra kia vaioia ki te ngai ka kiteaia mai ki runga i tetai uatu o te au tataanga me kore ra te tua o te akonoanga."
                },
                {
                    "number": 5,
                    "text": "Kare oki to ratou au ingoa e kiteaia, e pera katoa te ingoa o to ratou au metua tane, e pera katoa te ingoa o te au tamariki e tataia ki roto i te puka ture a te Atua, te tuatua maira te Atu Sabaota ra."
                },
                {
                    "number": 6,
                    "text": "Ae, te tuatua maira te reo iti poepoe, ko tei koumuumu mai e tei koputa mai i te au mea katoatoa, i tetai au taime e riro ana te reira ei akakeukeu i toku au ivi kia tae ki te akakiteanga mai e:"
                },
                {
                    "number": 7,
                    "text": "E ka tae akera e naku, na te Atu ko te Atua, e tono ei i tetai ma te maroiroi e te ririnui, e te mouanga i te sepeta o te mana ki tona rima, e kua kakauia ki te mārama ei tapokianga, ka tuatua mai tona vaa i te au tuatua, koia te tuatua mutukore; kareka tona au ngakau e vairanga ïa o te tuatua-mou, ei akamako i te ngutuare o te Atua, e kia akatakaia na roto i te kelero te au ipukarea o te aronga tapu tei kitea to ratou ingoa, e te ingoa o to ratou au metua, e ta ratou au tamariki, tei tataia ki roto i te puka ture a te Atua;"
                },
                {
                    "number": 8,
                    "text": "E ko taua tangata ra, tei kapikiia e te Atua e tei ikiia, ko tei tuku atu i tona rima ei tapū i te araka a te Atua, ka inga aia ki te koke o te mate, mei te pu rakau tei korapaia e te mārama ririnui o te uira."
                },
                {
                    "number": 9,
                    "text": "E ko ratou katoatoa tei kore i tataia ki roto i te puka akamaaraanga, kare rai o ratou ipukarea a taua rā ra, i na ra ka tipupuia ratou kia pou, e ko to ratou tuanga ka ikiia mai no ratou i rotopu i te aronga irinaki kore, tei reira te aueanga e te pakatianga nio."
                },
                {
                    "number": 10,
                    "text": "Kare au e tuatua atu nei i teia au mea e naku uaorai; no reira, mei ta te Atua e tuatua ra, ka akatupu katoa aia."
                },
                {
                    "number": 11,
                    "text": "E ko ratou e mou nei i te Kautaunga Teitei, tei kore i kitea to ratou ingoa i te tataangaia ki roto i te puka o te ture, me kore ra kua kitea mai e kua akaruke i te akonoanga, me kore ra kua tipuia ki vao i te akonoanga, e mei roto katoa i te kautaunga akaaka, me kore ra te au mema, a taua rā ra kare rai e kitea to ratou ipukarea i rotopu i te aronga tapu a Tei Teitei Roa ra;"
                },
                {
                    "number": 12,
                    "text": "No reira, ka raveia te reira mei tei raveia ki te au tamariki a te taunga, mei tei tataia ki roto i te pene rua e te irava ono ngauru ma tai e te ono ngauru ma rua o Ezera."
                }
            ]
        },
        "/study/scriptures/dc-testament/dc/86": {
            "uri": "/study/scriptures/dc-testament/dc/86",
            "title": "Te Apiianga E Te Au Koreromotu 86",
            "data_type": "chapter",
            "chapter_name": "Tuanga 86",
            "chapter_summary": [
                "1–7, Kua oronga mai te Atu i te aiteanga o te parabole no runga i te sitona e te au zizania; 8–11, Ko te au akameitakianga o te kautaunga, kia ratou ïa tei ariki i te ipukarea na roto i te ture e kia tau ki te pae kopapa."
            ],
            "verses": [
                {
                    "number": 1,
                    "text": "Tika tikai, te tuatua maira te Atu kia kotou e taku au tavini, no runga i te parabole o te sitona e te zizania:"
                },
                {
                    "number": 2,
                    "text": "I na, tika tikai taku e karanga atu nei, ko te ao nei oki te kainga, e ko te au aposetolo oki te ruru ua;"
                },
                {
                    "number": 3,
                    "text": "E i muri ake i to ratou vareaangaia e te moe, kua tae mai te tangata takingakino maata o te akonoanga, te akarukeanga, te akaturi, koia a Babulonia, tei akaue i te au pa enua katoatoa kia inu i tana kapu, e tei roto i to ratou ngakau te enemi, koia a Satani, i te nooanga ei tutara—I na te ruru ra aia i te zizania; e no reira, kua ngaromia e te zizania te sitona e kua tuaru atu i te akonoanga ki roto i te medebara."
                },
                {
                    "number": 4,
                    "text": "E i na ra, i roto i te au rā openga, i teia nei e akamata nei te Atu i te akatupu mai i te tuatua, e te tupu mai nei te rau e te vai maru nei rai—"
                },
                {
                    "number": 5,
                    "text": "I na, tika tikai taku e karanga atu kia kotou, te kapiki ra te au angela ki te Atu i te ao e te po, kua papa e te tiaki ua ra kia tonoia kia aere e kokoti i te au aua;"
                },
                {
                    "number": 6,
                    "text": "I na ra, kua karanga atura te Atu kia ratou, auraka e utiuti atu i te zizania i te mea e te vai maru ua ra te rau (tika tikai e paruparu oki to kotou akarongo) ko te takore aea katoa atu kotou i te sitona."
                },
                {
                    "number": 7,
                    "text": "No reira, e akaruke kia tupu kapipiti te sitona e te zizania e tae uatu ki te tuatau tau tikai no te kokoti; ei reira kotou e akaputu mai ei i te sitona mei roto mai i te zizania, e i muri ake i te akaputuputuanga i te sitona, i na, ka ruruiaʼi te zizania, e ka vai te kainga no te tutungi atu."
                },
                {
                    "number": 8,
                    "text": "No reira te tuatua maira te Atu kia kotou, ko tei mou i te kautaunga na roto tika mai i to kotou au metua tane—"
                },
                {
                    "number": 9,
                    "text": "E aronga ipukarea oki kotou kia tau ki te ture, i te pae kopapa nei, e kua uunaia mei te ao nei ma te Mesia i roto i te Atua—"
                },
                {
                    "number": 10,
                    "text": "No reira kua vai rai to kotou oraanga e te kautaunga katoa, e kia vai uatu rai na roto ia kotou e to kotou ai metua e tikaʼi, e tae uatu ki te akaokianga mai o te au mea katoatoa tei tuatuaia mai e te vaa o te au peroveta tapu mei te akamataanga mai o te ao nei."
                },
                {
                    "number": 11,
                    "text": "No reira, ka akameitakiia kotou me rave tinamou kotou na roto i toku meitaki, ei mārama ki te au Etene, e na roto i teia kautaunga nei, ei akaora ki toku iti tangata ko Iseraela. Na te Atu i tuatua mai i teia. Amene."
                }
            ]
        },
        "/study/scriptures/dc-testament/dc/87": {
            "uri": "/study/scriptures/dc-testament/dc/87",
            "title": "Te Apiianga E Te Au Koreromotu 87",
            "data_type": "chapter",
            "chapter_name": "Tuanga 87",
            "chapter_summary": [
                "1–4, Kua totouia mai te tamaki i rotopu i te Tuanga Tokerau e te Tuanga Tonga; 5–8, E kino maata te ka tupu ki runga i te katoatoa o te iti tangata o te enua nei."
            ],
            "verses": [
                {
                    "number": 1,
                    "text": "Tika tikai, te tuatua maira te Atu no runga i te tamaki te ka tupu mai a teia au tuatau nei te ka akamata mai i te tuanga South Carolina, te ka akatupu i te mate e te mii maata ki te au tangata e manganui;"
                },
                {
                    "number": 2,
                    "text": "E ka tae mai te tuatau e maringi ua mai ei te tamaki ki rungaʼo i te au pa enua katoatoa, e ka akamata oki ki teia ngai nei."
                },
                {
                    "number": 3,
                    "text": "E i na, ka akatakakeia te au Tuanga Tokerau e te au Tuanga Tonga, e ka kapiki atu te Tuanga Tonga ki tetai au pa enua ke, e ki te pa enua katoa ko Paretane, mei tei tuatuaia, e ka kapiki katoa atu ratou ki tetai au pa enua ke atu, ei paruru oki ia ratou uaorai mei tetai pa enua ke; ei reira e totoa atu ei te tamaki ki rungaʼo i te au pa enua katoatoa."
                },
                {
                    "number": 4,
                    "text": "E ka tae akera, i muri ake i te au rā e manganui, ka tu mai te au tuikaa e ka tamaki atu ki to ratou au pu, ko te ka teateamamaoia atu e tei apiiia atu no te tamaki."
                },
                {
                    "number": 5,
                    "text": "E ka tae katoa akera e ko te toenga ko tei toe mai o te enua, ka teateamamao atu ia ratou uaorai, e ka riri otooto ratou, e ka akakino atu i te au Etene ki tetai ririanga mamae tikai."
                },
                {
                    "number": 6,
                    "text": "E no reira, na roto oki i te koke e te akamaringianga toto e mii ei te au tangata o te enua nei; e na roto katoa i te onge, e te maki mate, e te ngaruerue enua, e te mangungu o te rangi, e te korapaanga ririnui o te uira, ka riro oki teia ei kiteanga no te tangata i te riri, e te kino, e te rima akautungaanga o te Atua Mana Katoatoa, e tae uatu ki te akaotianga i akaueia ei takore pouroa i te au pa enua katoa;"
                },
                {
                    "number": 7,
                    "text": "E ko te aue a te aronga tapu, e te toto o te aronga tapu, ka akamotu te reira e kare e tae akaou mai ki roto i te taringa o te Atu Sabaota, mei te one mai, ei akaoko i to ratou au enemi."
                },
                {
                    "number": 8,
                    "text": "No reira, e tu ki te au ngai tapu, e auraka e akaatea; e tae ua atu ki te rā e tae mai ei te Atu; e i na, ka aere viviki mai, te tuatua maira te Atu. Amene."
                }
            ]
        },
        "/study/scriptures/dc-testament/dc/88": {
            "uri": "/study/scriptures/dc-testament/dc/88",
            "title": "Te Apiianga E Te Au Koreromotu 88",
            "data_type": "chapter",
            "chapter_name": "Tuanga 88",
            "chapter_summary": [
                "1–5, Ka rauka i te aronga tapu akarongo taua Akapumaana koia oki te taputou o te oraanga mutukore; 6–13, Kua akatereia e kua akaaereia te au mea katoatoa e te mārama o te Mesia; 14–16, Ka na roto mai te tuakaouanga i te akaoraanga; 17–31, Ko te kauraroanga ki te ture tiretiera, te ture teretetiera, me kore ra te ture tiretia, te akateateamamao ra i te au tangata no te reira au basileia e te au kakā; 32–35, Ko ratou te ka anoano kia noo ki roto i te ara ka vai viivii uatu rai; 36–41, Kua akatereia te au basileia e te ture; 42–45, Kua oronga mai te Atua i tetai ture no te au mea katoatoa; 46–50, Ka mārama te tangata i te Atua katoa; 51–61, Ko te parabole o te tangata i te tonoanga atu i tona au tavini ki roto i te aua e te atoro atu anga ia ratou tatakitai; 62–73, E akavaitata atu ki te Atu, e ka kite koe i tona mata; 74–80, E akatapuia kotou ma te apii atu tetai ki tetai i te au apiianga o te basileia; 81–85, Ko te au tangata tatakitai ko tei akamatakiteia atu ana, kia akamatakite atu i tona tangata tupu; 86–94, Na te au akairo, te au tienianga i roto i te enua e te reva, e te au angela e teateamamao i te mataara no te okianga mai o te Atu; 95–102, Ko te tangi pu a te au angela te ka kapiki atu i tei mate i roto i to ratou turanga; 103–116, E au tangi pu angela te ka akakite no te akaoki akaou anga mai o te evangelia, te ingaanga o Babulonia, e te tamakianga a te Atua maata; 117–126, E kimi i te kite, akatu i te are o te Atua (iero), e akakakauia kotou ki te tapeka o te aroa ua; 127–141, Kua tukuia mai te akanoonooanga o te apii a te au peroveta, e pera katoa te angaanga oroa o te tamāanga o te nga vaevae."
            ],
            "verses": [
                {
                    "number": 1,
                    "text": "Tika tikai, te tuatua maira te Atu kia kotou tei uipa mai kia ariki mai i tona anoano no runga ia kotou:"
                },
                {
                    "number": 2,
                    "text": "I na, kua riro teia ei marekaanga ki to kotou Atu, e kua rekareka oki te au angela ia kotou, kua tae te apinga aroa o ta kotou au pure ki roto i te taringa o te Atu Sabaota, e kua tataia oki ki roto i te puka o te au ingoa o tei akatapuia, koia te aronga o te ao tiretiera."
                },
                {
                    "number": 3,
                    "text": "No reira, te tono atu nei au i tetai Akapumaana ke, ki rungaʼo ia kotou e taku au taeake, kia noo oki ki roto i to kotou au ngakau, koia te Vaerua Tapu o te taputou; e koia taua Akapumaana rai taku i taputou atu ki taku au pipi, mei tei tataia ki roto i te kite papu o Ioane."
                },
                {
                    "number": 4,
                    "text": "Ko teia Akapumaana nei ko te taputou ïa taku e oronga atu nei kia kotou no te ora mutukore, koia te kakā o te basileia tiretiera;"
                },
                {
                    "number": 5,
                    "text": "Koia te kakā o te akonoanga a te Tama Mua, koia ta te Atua, tei tapu rava atu i te au mea katoatoa, na roto ia Iesu Mesia tana Tamaiti—"
                },
                {
                    "number": 6,
                    "text": "Koia oki ko tei oki atu ki runga, e tei eke mai ana ki raro ake i te au mea ravarai, e kua marama aia i te au mea katoatoa, e kia o aia ki roto i te au mea katoatoa e na roto i te au mea katoatoa, te mārama o te tuatua-mou;"
                },
                {
                    "number": 7,
                    "text": "Kua kakā oki taua tuatuamou ra. Ko te mārama teia o te Mesia. E tei roto katoa oki aia i te rā, e te mārama o te rā, e te mana katoa i angaiaʼi."
                },
                {
                    "number": 8,
                    "text": "E pera katoa tei roto katoa oki aia i te marama, e koia oki te mārama o te marama, e te mana katoa i angaiaʼi;"
                },
                {
                    "number": 9,
                    "text": "E pera katoa te mārama o te au etu, e te mana katoa i angaiaʼi;"
                },
                {
                    "number": 10,
                    "text": "E pera katoa te enua nei e tona mana, e koia te one ta kotou e tu nei."
                },
                {
                    "number": 11,
                    "text": "E ko te mārama tei kakā mai, ko tei oronga mai i te mārama kia kotou, na roto mai ïa iaia tei akamārama mai i to kotou nga mata, e ko taua mārama rai oki tei akakeu i to kotou au māramaanga;"
                },
                {
                    "number": 12,
                    "text": "E no mua mai oki taua mārama ra i te aroaro o te Atua kia akakī i te mareva tini o te ao ra—"
                },
                {
                    "number": 13,
                    "text": "E ko te mārama i roto i te au mea katoatoa, tei oronga mai i te ora ki te au mea katoatoa, e ko te reira oki te ture tei riro ei akaaere i te au mea katoatoa, koia te mana o te Atua tei noo ki runga i tona ra terono, tei vai ki roto i te vairanga mutukore, e tei rotopu oki i te au mea katoatoa."
                },
                {
                    "number": 14,
                    "text": "E teianei, tika tikai taku e karanga atu kia koe, na roto oki i te akaoraanga tei raveia no kotou, i raukaʼi te tuakaouanga mei te mate mai."
                },
                {
                    "number": 15,
                    "text": "Ko te vaerua oki e te kopapa e vaerua tangata ïa."
                },
                {
                    "number": 16,
                    "text": "E ko te tuakaouanga mei te mate mai ko te akaoraanga ïa o te vaerua tangata."
                },
                {
                    "number": 17,
                    "text": "E ko te akaoraanga o te vaerua, ka na roto oki te reira iaia tei akakeu i te au mea ravarai, e i roto mai i tona umauma i akaueia mai ei e ko te putaua e tei maru i te enua nei te ka riro ia ratou te reira."
                },
                {
                    "number": 18,
                    "text": "No reira, kia akatapuia mei te au mea tika kore katoatoa, e kia akateateamamaoia oki no te kakā tiretiera;"
                },
                {
                    "number": 19,
                    "text": "E i muri ake e akakī ei i te au mea i angaiaʼi, ka akakoronaia te reira ki te kakā, i mua i te aroaro o te Atua te Metua;"
                },
                {
                    "number": 20,
                    "text": "Kia rauka oki teia i te au kopapa o te aronga o te basileia tiretiera e tuatau e tuatau uatu; no te mea, e no teia tumu nei oki i maaniiaʼi e i angaiaʼi, e no teia tumu katoa nei i akatapuiaʼi ratou."
                },
                {
                    "number": 21,
                    "text": "E ko ratou tei kore i akatapuia na roto i te ture taku i oronga atu kia ratou, koia te ture a te Mesia, ka orongaia tetai basileia ke no ratou e tikaʼi, koia te basileia teretetiera, me kore ra ko te basileia tiretia."
                },
                {
                    "number": 22,
                    "text": "E ko tei kore e rauka kia akono i te ture o te basileia tiretiera, kare rai e rauka iaia te kakā tiretiera."
                },
                {
                    "number": 23,
                    "text": "E ko tei kore e rauka kia akono i te ture o te basileia teretetiera, kare rai e rauka iaia te kakā teretetiera."
                },
                {
                    "number": 24,
                    "text": "E ko tei kore e rauka kia akono i te ture o te basileia tiretia, kare rai e rauka iaia te kakā tiretia; e no reira kare aia e tau ki tetai basileia kakā. No reira kia noo aia ki te basileia e kare oki i te basileia kakā."
                },
                {
                    "number": 25,
                    "text": "E teianei, tika tikai taku e karanga atu kia kotou, te akono nei te ao nei i te ture o te basileia tiretiera, no te mea te akakī nei i te au mea i angaiaʼi, kare i aati i te ture—"
                },
                {
                    "number": 26,
                    "text": "No reira, ka akatapuia; ae, noatu e ka mate te reira, e ka akakeu akaou ia, e ka noo te reira ma te mana i akakeuiaʼi, e ka rauka oki i te aronga tuatua-tika."
                },
                {
                    "number": 27,
                    "text": "Noatu ra oki e ka mate ratou, ka tu akaou mai ratou ma te kopapa vaerua."
                },
                {
                    "number": 28,
                    "text": "E ko ratou e e vaerua tiretiera to ratou ka rauka rai ia ratou taua kopapa natura ra; e ka rauka katoa rai ia kotou to kotou au kopapa, e to kotou kakā ko taua kakā ra tei akakeu i to kotou au kopapa."
                },
                {
                    "number": 29,
                    "text": "E kotou tei akakeuia ki tetai tuanga o te kakā tiretiera, ko te reira rai ta kotou ka rauka mai, ko te kīanga oki."
                },
                {
                    "number": 30,
                    "text": "E ko tei akakeuia ki tetai tuanga o te kakā teretetiera, ko te reira rai ta ratou ka rauka mai, ko te kīanga oki."
                },
                {
                    "number": 31,
                    "text": "E pera katoa, e ko tei akakeuia ki tetai tuanga o te kakā tiretia, ko te reira rai ta ratou ka rauka mai, ko te kīanga oki."
                },
                {
                    "number": 32,
                    "text": "E ko ratou tei toe mai ka akakeu katoa ia rai; kareka ra, ka oki akaou ratou ki to ratou ngai tikai, ei ariki atu i ta ratou i anoano kia rauka mai, no te mea kare ratou i anoano i te ariki i te au mea tei akatakaia kia rauka mai ia ratou."
                },
                {
                    "number": 33,
                    "text": "Eaa ra ta te tangata nei puapinga me orongaia tetai apinga aroa kiaia, e kare aia e ariki mai i te apinga aroa? I na, kare ona mataoraanga ki te reira tei orongaia atu kiaia, kare katoa e mataora atu kiaia tei oronga mai i te apinga aroa."
                },
                {
                    "number": 34,
                    "text": "E pera katoa, tika tikai taku e karanga atu kia kotou, ko tei akaaereia e te ture ra, kua akonoia rai te reira e te ture, e kua apakore mai e kua akatapuia e ïa."
                },
                {
                    "number": 35,
                    "text": "Ko tei aati i te ture ra, e kare e akono i te ture, i na ra, kua kimi kia riro mai ei ture kiaia uaorai, e kua anoano i te noo ki roto i te ara, e noo takiri atura ki roto i te ara, kare rava te reira e rauka kia akatapuia e te ture, e kare katoa e te aroa ua, e te tika, e kare katoa e te akavaanga. No reira, ka noo viivii ua atu rai ratou."
                },
                {
                    "number": 36,
                    "text": "E ture to te au basileia pouroa i orongaia mai;"
                },
                {
                    "number": 37,
                    "text": "E manganui oki te au basileia; kare rava e ngai e kare e basileia; e kare rava e basileia e kare ona ngai, noatu e e basileia maata me kore ra e mea meangiti ua."
                },
                {
                    "number": 38,
                    "text": "E ki te au basileia tatakitai, kua orongaia atu tetai ture; e ki te au ture tatakitai, e au taputouanga rai tetai e te au kotinga katoa."
                },
                {
                    "number": 39,
                    "text": "Ko te au tangata katoatoa tei kore i akono i teia au turanga nei, kare te reira i tikaia."
                },
                {
                    "number": 40,
                    "text": "Ka piri rai oki te kite ki te kite; e ka rauka rai i te pakari te pakari, ka takave te tuatua-mou i te tuatua-mou, ka inangaro te tiamā i te tiamā rai, ka piri rai te mārama ki te mārama, ka aroa rai te aroa ua i te aroa ua; ka aere rai te tuatua-tika ka kimi i tana uaorai; ka aere rai oki te akavaanga ki mua i te mata o tei noo ki rungaʼo i te terono e ka akaaere e ka tutara i te au mea katoatoa."
                },
                {
                    "number": 41,
                    "text": "Kua marama aia i te au mea katoatoa, e tei mua iaia te au mea katoatoa, e kua takapini katoa iaia te au mea katoatoa, e tei rungaʼo aia i te au mea katoatoa, e tei roto oki i te au mea katoatoa, e kua na roto oki i te au mea katoa, e kua takapini ua i te au mea katoa, e nana, na te Atua te au mea katoatoa, e tuatau e tuatau uatu."
                },
                {
                    "number": 42,
                    "text": "E pera katoa, tika tikai taku e karanga atu kia kotou, kua oronga mai oki aia i tetai ture ki te au mea katoatoa, ka tere e ka uri ei ratou i roto i to ratou uaorai au taime e to ratou au tuatau katoa;"
                },
                {
                    "number": 43,
                    "text": "E kua akamouia to ratou au akaaereanga, koia te au akaaereanga o te au rangi e te enua nei, ko tei mārama i te enua e te au etu katoatoa."
                },
                {
                    "number": 44,
                    "text": "E kua oronga oki ratou i te mārama tetai ki tetai i roto i to ratou taime e to ratou tuatau katoa, i roto i to ratou au miniti, i to ratou au ora, i to ratou au rā, i to ratou au epetoma, i to ratou au mārama, i to ratou au mataiti—ko teia au mea katoatoa nei okotai ïa mataiti i te Atua, i na ra, kare i te tangata nei."
                },
                {
                    "number": 45,
                    "text": "Te taka nei te enua i runga i tona nga peau, e te oronga mai nei te rā i tona mārama i te ao, e te oronga mai nei te marama i tona mārama i te po, e te oronga katoa mai nei te au etu i to ratou mārama, i to ratou takaanga na runga i to ratou peau i roto i to ratou kakā, i rotopu i te mana o te Atua."
                },
                {
                    "number": 46,
                    "text": "Ka akaaite ra au i teia au basileia ki te aa, kia māramaʼi koe?"
                },
                {
                    "number": 47,
                    "text": "I na, e au basileia anake teia, e me kua kite ana tetai tangata i tetai mea iti o teia, kua kite rai aia i reira i te Atua e aaere ra i roto i tona ngateitei e te mana."
                },
                {
                    "number": 48,
                    "text": "Te karanga atu nei au kia kotou, kua kite ana aia iaia; kareka ra, koia tei aere mai ki tona tikai kare oki i māramaia mai."
                },
                {
                    "number": 49,
                    "text": "I kakā mai ana te mārama ki te poiri, kare te poiri i mārama atu; kareka ra, te vai ra te rā e māramaʼi kotou i te Atua katoa, no tei akakeuia i roto iaia e na roto iaia."
                },
                {
                    "number": 50,
                    "text": "Ei reira kotou e kite ei e kua kite ana kotou iaku, e ko au teia, e ko au oki te mārama tika tikai tei vai ki roto ia kotou na, e tei roto oki kotou iaku; me kore ra, kare ïa kotou e mou."
                },
                {
                    "number": 51,
                    "text": "I na, ka akatau au i teia au basileia ki tetai tangata e tana kainga, e kua tono atura aia i tona au tavini ki roto i te aua kia ko i te kainga."
                },
                {
                    "number": 52,
                    "text": "E kua karanga atura aia ki te mea mua: E aere koe e angaanga i roto i te kainga, e me pou te ora okotai ra ka aere atu au kia koe, e ka kite oki koe i te mataora o taku mata."
                },
                {
                    "number": 53,
                    "text": "E kua karanga atura aia ki te rua: E aere katoa koe e angaanga i roto i te kainga, e i roto i te ora rua ra ka atoro atu au ia koe na, e ka kite oki koe i toku tu mataora o taku mata."
                },
                {
                    "number": 54,
                    "text": "E pera katoa ki te toru, kua na ko atu aia e: ka atoro au ia koe."
                },
                {
                    "number": 55,
                    "text": "E ki te ā o te tavini mei te reira rai e tae uatu ki te ngauru ma rua o te tangata."
                },
                {
                    "number": 56,
                    "text": "E kua aere atu te atu o te kainga ki te tavini mua i roto i te ora mua, e kua noo ki ona i taua ora katoatoa ra, e kua rekareka tikai aia i te mārama o te mata o tona pu."
                },
                {
                    "number": 57,
                    "text": "E i reira kua akaruke atu aia i te tavini mua kia rauka oki iaia kia aere atu ki te rua, pera ki te toru, e te ā, e tae uatu ki te ngauru ma rua o te tavini."
                },
                {
                    "number": 58,
                    "text": "Kua pera ratou i te ariki pouroa i te mārama o te mata o to ratou pu, te au tangata tatakitai ki tona uaorai ora, e ki tona taime, e tona tuatau—"
                },
                {
                    "number": 59,
                    "text": "Kua akamata oki aia mei te mea mua, e tae uatu ki te openga, e mei te mea openga ki te mea mua, e mei te mea mua ki te mea openga;"
                },
                {
                    "number": 60,
                    "text": "Te au tangata ravarai ki to ratou uaorai akanooanga, e pou uatu tona ora, e kia tau katoa rai oki ki ta tona pu i akaue mai iaia, kia akakakāia tona pu na roto iaia, e mei iaia ki tona pu, kia akakakāia ratou katoatoa."
                },
                {
                    "number": 61,
                    "text": "No reira, ka akatau oki au i teia au basileia nei ki teia parabole nei, e te au tangata katoa i reira ra—te au basileia ravarai ki to ratou uaorai ora, e to ratou taime, e to ratou tuatau, kia tau oki ki te akaue ta te Atua i rave."
                },
                {
                    "number": 62,
                    "text": "E pera katoa, tika tikai taku e karanga atu kia kotou, e taku au taeake, ka akaruke au i teia au tuatua kia kotou kia uriuri i roto i to kotou ngakau, ma teia akaueanga taku e oronga atu kia kotou, e kia kapiki mai kotou kiaku ko i vaitata ake au—"
                },
                {
                    "number": 63,
                    "text": "E akavaitata mai kotou kiaku e naku e akavaitata atu kia kotou; e kimi pu tikai kotou iaku e ka kitea au e kotou; e pati, e orongaia mai kia kotou, e topapa atu, e kiritiia mai kia kotou."
                },
                {
                    "number": 64,
                    "text": "Noatu eaa ta kotou ka pati ki toku Metua ma toku nei ingoa ka orongaia atu te reira kia kotou, i tei tau no kotou;"
                },
                {
                    "number": 65,
                    "text": "E me pati kotou i tetai mea tei kore i tau no kotou, ka riro te reira ei akaapaanga ia kotou."
                },
                {
                    "number": 66,
                    "text": "I na, ko ta kotou e rongo ana mei te reo o tetai i te kapikianga i te medebara—i roto i te medebara, no te mea kare oki kotou e kite iaia—ko toku reo, no te mea e Vaerua ua toku reo; e Vaerua tuatua-mou toku; ka noo rai oki te tuatua-mou e kare e opengaanga; e mei te mea e tei roto ia kotou na, ka maata atu te reira."
                },
                {
                    "number": 67,
                    "text": "E me ka akara tinamou mai to kotou mata ki toku kakā, ka kī te katoaanga o to kotou au kopapa i te mārama, e kare rava i reira e poiri i roto ia kotou; e ko taua kopapa ra tei kī i te mārama ra ka kite aia i te au mea katoatoa."
                },
                {
                    "number": 68,
                    "text": "No reira, e akatapu ia kotou uaorai kia irinaki to kotou au manako ki te Atua anake, e ka tae mai te au rā e kite ei kotou iaia; ka eeu oki aia i te arai i tona mata kia kotou, e ka rave aia i te tuatau e tau iaia, e te ravenga e tau iaia, kia tau ki tana i anoano."
                },
                {
                    "number": 69,
                    "text": "E akamaara i te taputou maata e te openga taku i papau kia kotou; e tuaru ke mei ia kotou i to kotou au manako puapinga kore e ta kotou au kata maata."
                },
                {
                    "number": 70,
                    "text": "E noo kotou, e noo kotou ki teia ngai, e ma te kapiki atu i tetai putuputuanga tapu, ko te au aronga mua oki i angaanga i roto i teia basileia openga."
                },
                {
                    "number": 71,
                    "text": "E ko ratou ta ratou i ako atu i to ratou aerenga kia kapiki i te Atu, e kia akamanako meitaki i te akoanga tei rauka ia ratou ki roto i to ratou ngakau, no tetai tuatau poto."
                },
                {
                    "number": 72,
                    "text": "I na, e i na ra, ka akono au i ta kotou au anana, e ka akatupu mai au i tetai au ereta e ka tono atu ki o ratou."
                },
                {
                    "number": 73,
                    "text": "I na, ka akarapurapu au i taku angaanga i tona tuatau."
                },
                {
                    "number": 74,
                    "text": "E ka oronga atu au kia kotou, e te aronga angaanga mua i roto i teia basileia openga nei, i tetai akaueanga kia uipa mai kotou ki te ngai okotai, e ma te akataokotai ia kotou uaorai, kia akateateamamao ia kotou, e ma te akatapu ia kotou; ae, e tamā i to kotou au ngakau, e ma te orei i to kotou rima e to kotou vaevae ki mua iaku, kia rauka oki iaku i te tamā ia kotou;"
                },
                {
                    "number": 75,
                    "text": "Kia rauka oki iaku i te akapapu atu ki to kotou Metua, e ki to kotou Atua, e toku Atua, e kua mā oki kotou mei te toto o teia uki tangata kino nei; kia rauka oki iaku i te akatupu i tei taputouia, teia taputou openga e te maata, taku i papau kia kotou, a te rā taku ka anoano."
                },
                {
                    "number": 76,
                    "text": "Pera katoa, te oronga katoa atu nei au i tetai akaueanga kia pure tamou uatu rai kotou ma te akakore i te kai mei teia tuatau e aere uatu."
                },
                {
                    "number": 77,
                    "text": "E te oronga atu nei au i tetai akaueanga kia kotou kia apii kotou tetai ki tetai i te au apiianga o te basileia."
                },
                {
                    "number": 78,
                    "text": "E apii kotou ma te maroiroi e ka tae atu toku aroa ua kia kotou, kia akamārama meitaki ia tikai kotou i roto i te au tu kite, te tikaanga, te apiianga, te ture o te evangelia, e te au mea katoatoa e tau no te basileia o te Atua, tei tau oki kia mārama kotou;"
                },
                {
                    "number": 79,
                    "text": "No te au mea o te rangi e te enua nei, e to raro ake i te enua; te au mea tei vai ana, te au mea e vai nei, e te au mea te ka tae mai e tikaʼi; te au mea i teia enua nei, te au mea i te ngai atea; te au tamaki e te au manamanata o te iti tangata, e te akavaanga i runga i te enua, e te kite katoa o te au enua e te au basileia—"
                },
                {
                    "number": 80,
                    "text": "Kia papa kotou i te au mea katoatoa me tae ki te tuatau e tono akaou ei au ia kotou kia akamaata i te kapikianga taku i kapiki ia kotou kia rave, e te angaanga taku i akamana ia kotou."
                },
                {
                    "number": 81,
                    "text": "I na, ka tono au ia kotou kia akapapu ma te ako atu i te tangata, e ko te au tangata katoatoa tei akoia, nana e ako atu i tona tangata tupu e tikaʼi."
                },
                {
                    "number": 82,
                    "text": "No reira, kua vaioia ratou ma te kore e kotoeanga, e tei runga i to ratou uaorai au upoko ta ratou au ara."
                },
                {
                    "number": 83,
                    "text": "Ko tei kimi vave mai iaku ra ka kiteaia au, e kare rava e kopaeia atu."
                },
                {
                    "number": 84,
                    "text": "No reira, e noo kotou, ma te angaanga pakari tikai, kia apakore oki kotou i roto i ta kotou au angaanga kia aere atu ki rotopu i te au Etene no te taime openga, ko ratou ravarai ta te vaa o te Atua ka akakite mai, kia ruru ana i te ture e ma te topiri i te tuatua akakite, e ma te akapapa i te aronga tapu no te ora o te akavaanga te ka tae mai;"
                },
                {
                    "number": 85,
                    "text": "Kia oro ke oki to ratou au vaerua i te riri o te Atua, te akataneaanga o te kino e tiaki ua mai nei i te aronga kino, i teia ao nei e te ao a muri ake. Tika tikai, taku e karanga atu kia kotou, kia tika oki i te aronga kare e ko te au ereta mua kia angaanga uatu rai i roto i te aua vine e tae uatu ki te tuatau e kapiki mai ei te Atu ia ratou, kare oki i tae ake to ratou tuatau; kare to ratou kakau i mā ake mei te toto o teia uki tangata."
                },
                {
                    "number": 86,
                    "text": "E mou piri i te rangatira i rangatiraʼi kotou; auraka kotou kia piritia ki roto i te ara, i na ra, kia mā toou rima, e tae ua mai te Atu."
                },
                {
                    "number": 87,
                    "text": "Kare oki e maata atu ra te au rā toe e ru ei te enua nei e ka oro ki tera ngai ki tera ngai mei te tangata kona kava te tu; e ka uuna te rā i tona mata, e kare oki e akatika mai i tona mārama; e ka muramura oki te marama mei te toto te tu; e ka riri tikai te au etu, e ka akatopa oki ia ratou ki raro mei te ua suke tei topa mai mei runga i tetai pu suke."
                },
                {
                    "number": 88,
                    "text": "E i muri ake i to kotou kite papu ka tae mai te riri maata e te makitakita ki rungaʼo i te tangata."
                },
                {
                    "number": 89,
                    "text": "E i muri ake i to kotou kite papu ka tae mai te kite papu o te ngaruerue enua, ko te ka akatupu mai i te ngunguruanga ki rotopu iaia, e ka topa te au tangata ki runga i te one e kare e rauka akaou i te tu mai ki runga."
                },
                {
                    "number": 90,
                    "text": "E ka tae katoa mai te kite papu o te reo o te au aruru mangungu, e te reo o te au uira, e te reo o te au matangi ririnui, e te reo o te au aruru ngaru o te tai i te aatu maataanga mai ki muao i to ratou kotinga tikai."
                },
                {
                    "number": 91,
                    "text": "E ka turituri te au mea katoatoa; e e mea papu roa, ka akaapikepike te au pukuatu o te tangata; e ka tae oki te mataku ki te au tangata katoatoa."
                },
                {
                    "number": 92,
                    "text": "E ka rere oki te au angela na rotopu i te mareva o te rangi, i te kapikianga ma te reo maata, ma te akatangianga i te pu a te Atua, i te na ko anga e: E akapapa kotou, e akapapa kotou, e te au tangata o te enua nei; te tae mai nei oki te akavaanga a to tatou Atua. I na, e i na ra, te aere mai nei te Tane Akaipoipo Ou; e aere atu e aravei iaia."
                },
                {
                    "number": 93,
                    "text": "E ka tae viviki mai oki tetai akairo maata i runga i te rangi, e ka kite kapiti oki te au tangata katoatoa."
                },
                {
                    "number": 94,
                    "text": "E ka akatangi oki tetai angela ke i tana pu, i te na ko anga e: Taua akonoanga maata ra, te metua vaine o te au mea viivii; ko tei akariro i te au pa enua ravarai kia inu i te uaina o te riri o tana ra akaturi, tei takingakino i te aronga tapu o te Atua, tei akamaringi i to ratou toto—koia katoa oki tei noo ki rungaʼo i te au vai e manganui, e ki rungaʼo i te au enua o te pa moana—I na, koia te zizania o te enua; kua ruruia; e au tapeka pakari tikai tona, e kare rava e tangata e rauka kia tatara i te reira; e no reira; kua papa aia kia tungiaia. E ka akatangi aia i tana pu kia roa te tangi maata, e ka akarongo mai te au pa enua ravarai."
                },
                {
                    "number": 95,
                    "text": "E ka muteki te rangi mei te apa ora te roa; e i muri uake i reira ka ooraia mai te arai o te rangi, mei tetai pokaikai tuatua tei ooraia i muri ake ka pokai akaou iaʼi, e ka eeuia oki te arai i te mata o te Atu;"
                },
                {
                    "number": 96,
                    "text": "E ko te aronga tapu i te enua nei, e ora nei, ka akakeuia ratou e ka apai ravaia ki runga kia aravei atu iaia."
                },
                {
                    "number": 97,
                    "text": "E ko ratou tei moe ki roto i to ratou au vaarua, ka tu mai ïa ki runga, e ka akatueraia oki to ratou au vaarua; e ka apaina katoa ia oki ratou kia aravei atu iaia i rotopu i te pou o te rangi—"
                },
                {
                    "number": 98,
                    "text": "No te Mesia oki ratou, te mou mua, ko ratou oki te ka mama mai ma ïa katoa i te taime mua, e ko ratou tei runga i te enua nei e tei roto i to ratou au vaarua, te ka apainaia atu kia aravei mua iaia; e ka tupu pouroa oki teia na roto i te reo o te tangi pu a te angela a te Atua."
                },
                {
                    "number": 99,
                    "text": "E i muri ake i teia ka akatangi akaou mai tetai angela i tana, koia te rua o te pu; e ka tae mai i reira te akaoraanga o taua aronga ra o te Mesia me tae ki tona aerenga mai, ko tei rauka to ratou tuanga i roto i taua are tapekaanga tei akonoia no ratou, kia ariki oki ratou i te evangelia, e kia akavaia kia tau ki ta te tangata i te kopapa nei."
                },
                {
                    "number": 100,
                    "text": "E pera katoa, ka akatangi katoa ia tetai pu ke, koia te toru o te pu; ka aere mai i reira te au vaerua o te tangata te ka akavaia, e kua kitea mai ratou ki raro ake i te akaapaanga;"
                },
                {
                    "number": 101,
                    "text": "E ko teia oki te katoaanga o te aronga mate, e kare oki ratou e ora akaou e pou uatu te okotai tauatini mataiti, kare rava atu, e tae uatu te openga o te enua nei."
                },
                {
                    "number": 102,
                    "text": "E ka tangi akaou mai tetai pu ke, koia te ā o te pu, i te na ko anga e: Kua kiteaia mai i rotopu i te aronga te ka vai e tae uatu ki te rā maata e te openga, koia te openga tikai, te ka noo viivii uatu rai."
                },
                {
                    "number": 103,
                    "text": "E ka tangi akaou mai tetai pu ke, koia te rima o te pu, koia katoa te rima o te angela ko tei apai mai i te evangelia mutukore—i te rereanga na rotopu i te mareva o te rangi, ki te au iti tangata katoa, ki te au kopu, ki te au reo, e te tangata katoatoa;"
                },
                {
                    "number": 104,
                    "text": "E ko te tangi teia o tana pu, i te na ko anga ki te tangata katoatoa, e i te rangi e te enua nei, e to raro ake i te enua—ka akarongo oki te au taringa ravarai i te reira, e ka tuturi oki te au turi ravarai, e ka aaki oki te au vaa, i to ratou rongoanga i te tangi o te pu i te na ko anga e: E mataku i te Atua, ma te akakakā atu iaia tei noo ki runga i te terono, e tuatau e tuatau uatu; te vaitata mai nei oki te ora o tana akavaanga."
                },
                {
                    "number": 105,
                    "text": "E pera katoa, ka akatangi akaou mai tetai angela i tana pu, koia te ono o te angela, i te na ko anga e: Kua topa aia ko tei akainu i te pa enua ravarai ki te uaina o te riri o tana ra akaturi, kua topa aia, kua topa!"
                },
                {
                    "number": 106,
                    "text": "E pera katoa, ka akatangi akaou mai tetai angela i tana pu, koia te itu o te angela, i te na ko anga e: Kua oti; kua oti! Kia autu te Punua Mamoe a te Atua, e kua takatakai i te taomianga vine koia anake, koia te taomianga vine o te riri otooto o te Atua Mana Katoatoa."
                },
                {
                    "number": 107,
                    "text": "Ei reira te au angela e akakoronaiaʼi ki te kakā o tona ririnui, e ka akakīia te aronga tapu ki tona kakā, e ka rauka mai to ratou ipukarea e ka aiteite oki kiaia."
                },
                {
                    "number": 108,
                    "text": "Ei reira te angela mua ka akatangi akaou ei i tana pu ki roto i te taringa o te aronga ora katoatoa, e ma te eeu mai i te au angaanga muna a te tangata nei, e te angaanga ririnui a te Atua i roto i te okotai tauatini mataiti mua."
                },
                {
                    "number": 109,
                    "text": "Ei reira te rua o te angela ka akatangi ei i tana pu, e akakite mai ei i te au angaanga muna a te tangata nei, e te au manako e te au anoano o to ratou au ngakau, e te au angaanga ririnui a te Atua i roto i te rua o te tauatini mataiti—"
                },
                {
                    "number": 110,
                    "text": "Ka pera uatu rai e tae uatu ki te itu o te angela i te akatangianga i tana pu, e ka tu aia ki runga i te enua nei e te tai katoa, e ma te taputou atu na roto i te ingoa o tei noo ki runga i te terono, kare atu oki e taime akaou; e ka tapekaia oki a Satani, taua ovi takere ra, ko tei karangaia e ko te diabolo, e kare rava e tataraia e pou uatu te okotai tauatini mataiti."
                },
                {
                    "number": 111,
                    "text": "Ei reira, ka tukuia aia no tetai tuatau poto ua, kia rauka oki iaia kia akaputuputu i tona au nuku vaeau."
                },
                {
                    "number": 112,
                    "text": "E ko Mikaela, te itu o te angela, koia te angela maata, ka akaputuputu aia i tona nuku vaeau, koia te urupu o te rangi."
                },
                {
                    "number": 113,
                    "text": "E ka akaputuputu mai te diabolo i tona nuku vaeau; koia te urupu o ade, ka aere mai ei tamaki mai oki kia Mikaela e tona nuku vaeau."
                },
                {
                    "number": 114,
                    "text": "Ei reira e tae mai ei te tamaki a te Atua ngateitei; e ka titiriia atu te diabolo e tona nuku ki roto i to ratou uaorai ngai, kia kore rava o ratou mana akaou ki rungaʼo i te aronga tapu."
                },
                {
                    "number": 115,
                    "text": "E ka tamaki oki a Mikaela i ta ratou tamakianga, e ka autu oki aia ki rungaʼo i tei kimi i te terono o tei noo ki rungaʼo i te terono, koia te Punua Mamoe."
                },
                {
                    "number": 116,
                    "text": "Ko te kakā teia o te Atua, e tei akatapuia; e kare oki ratou e kite akaou i te mate."
                },
                {
                    "number": 117,
                    "text": "No reira, tika tikai taku e karanga atu kia kotou, e taku au taeake, e kapiki mai i to kotou putuputuanga tapu, mei taku i akaue atu ia kotou."
                },
                {
                    "number": 118,
                    "text": "I te mea oki e, kare i rauka i te katoatoa te akarongo, e kimi pu tikai ma te apii tetai ki tetai i te au tuatua o te pakari; ae, e kimi ki roto i te au puka memeitaki i te tuatua o te pakari, e kimi i te kite na roto i te apiianga e te akarongo katoa."
                },
                {
                    "number": 119,
                    "text": "E akatumu ia kotou uaorai, e akateateamamao i te au mea pouroa tei inangaroia; e ma te akatumu i tetai are, ei are pureanga, ei are akakoreanga kai, ei are akarongo, ei are apiianga, ei are kakā, ei are akanooanga, ei are no te Atua;"
                },
                {
                    "number": 120,
                    "text": "Kia riro to kotou au tomoanga mai na roto i te ingoa o te Atu; e ko to kotou au tomoanga atu ki vao kia na roto katoa i te ingoa o te Atu; e kia riro ta kotou au aroaanga ei roto i te ingoa o te Atu, ma te rima takiia ki runga ki Tei Teitei Roa ra."
                },
                {
                    "number": 121,
                    "text": "No reira, e akamutu i ta kotou au tuatua puapinga kore, i te au kata maata, i to kotou au anoano tiamā kore, i to kotou au tu ngakau parau e te manako neneva, e ta kotou au mea tarevakē e rave ana."
                },
                {
                    "number": 122,
                    "text": "E iki i tetai puapii i rotopu ia kotou uaorai, e auraka oki te katoatoa rava kia tuatua i te taime okotai; e tai ra ka tuatua i te taime okotai e kia akarongo te katoatoa rava ki tana e tuatua ra, e me oti te katoatoa rava i te tuatua kia akameitakiia te katoatoa rava, e kia aiteite oki te tikaanga o te au tangata."
                },
                {
                    "number": 123,
                    "text": "E aroa kotou tetai ki tetai, auraka e morimori; e apii i te tauturu atu tetai ki tetai mei ta te evangelia i anoano."
                },
                {
                    "number": 124,
                    "text": "Auraka e noonoo ua; e patoi atu i te au mea viivii, auraka e kimi apa atu tetai ki tetai; auraka e moeroa kia roa atu i tei anoanoia; e moe vave, kia kore oki kotou e roiroi; e tu vave ki runga, kia maroiroi te kopapa e kia māramarama te manako."
                },
                {
                    "number": 125,
                    "text": "E ko tei maata atu i te au mea katoa nei, koia oki kia akakakau i to kotou kopapa ki te tuatua o te aroa ua, mei tetai kakau pu te tu, koia te tapeka o te tu apakore e te au."
                },
                {
                    "number": 126,
                    "text": "E pure putuputu uatu rai, kia kore kotou e matapoiriia, e tae ua mai au. I na, e i na ra, ka aere vave ua atu au, e ka apaiia kotou ki oku ra. Amene."
                },
                {
                    "number": 127,
                    "text": "E pera katoa, ko te akanooanga o te are tei akateateamamaoia no te ruru peresideni o te apii a te au peroveta, tei akatumuia ei akamārama ia ratou i te au mea katoatoa tei tau no ratou, e no te au aronga taonga ravarai o te akonoanga, koia oki, ko te aronga tei kapikiia ki te angaanga i roto i te akonoanga, akamata mai mei te taunga teitei, e tae uatu ki te diakono—"
                },
                {
                    "number": 128,
                    "text": "E ko teia oki te akanooanga o te are o te ruru peresideni o te apii: Ko tei ikiia ei peresideni, me kore ra ei puapii, ka kiteia aia i te tuanga ki tona uaorai ngai, ki roto oki i te are tei akateateamamaoia nona."
                },
                {
                    "number": 129,
                    "text": "No reira, ka riro e koia a mua ki roto i te are o te Atua, ki roto i tetai ngai te ka akarongo marie mai ma te meitaki te katoatoa rava o te tangata i tana tuatua, auraka ra kia tuatua maata."
                },
                {
                    "number": 130,
                    "text": "E me aere mai aia ki roto i te are o te Atua, e koia rai oki te ka na mua ki roto i te are e tikaʼi—i na, e manea tikai teia, kia riro oki aia ei akaraanga—"
                },
                {
                    "number": 131,
                    "text": "Kia tuku aia iaia uaorai ki roto i te pure na roto i te tuturianga ki mua i te Atua, ei tokene me kore ra ei akamaaraanga i te koreromotu mutukore."
                },
                {
                    "number": 132,
                    "text": "E me ka aere mai tetai na muri ake iaia, kia tika i te puapii kia tu mai ki runga, e ma te taki i tona rima ki runga ki te rangi, ae, kia tika tikai ki runga, e ma te aroa atu i tona taeake, i te na ko anga e:"
                },
                {
                    "number": 133,
                    "text": "Kare ainei koe, me kare, korua, me kare, kotou, i te taeake? Te aroa atu nei au ia koe na roto i te ingoa o te Atu ko Iesu Mesia, ei tokene me kore ra ei akamaaraanga i te koreromotu mutukore, e na roto oki i taua koreromotu ra i raukaʼi iaku kia ariki ia koe, ei taeake, na roto i te pirianga tei akonoia, kia kore e ngaueue, e kia kore e tuke, kia riro ei taeake noou e ei teina katoa na roto i te aroa ua o te Atua i te tapekaanga o te aroa, kia aere na roto i te au akaueanga katoatoa a te Atua ma te kore e apa, ma te akameitakianga, e tuatau e tuatau uatu. Amene."
                },
                {
                    "number": 134,
                    "text": "E ko tei kitea mai e kare e tau meitaki no teia aroa akaaraveianga kare ïa ona ngai i rotopu ia kotou; kare oki kotou e akatika kia akaviiviiia toku are e ïa."
                },
                {
                    "number": 135,
                    "text": "E koia tei tomo mai ki roto ma te tu akarongo tikai ki mua iaku, e e taeake aia, me kore ra e au taeake ratou, ka aroa atu ratou i te peresideni me kore ra i te puapii na roto i te takianga i te rima ki runga ki te rangi, ma teia pure rai e te koreromotu, e me kore ra na roto i te karangaanga e Amene, ei tokene rai."
                },
                {
                    "number": 136,
                    "text": "I na, tika tikai taku e karanga atu kia kotou, e akatauanga teia kia kotou no te tu o te aravei atu anga tetai ki tetai i roto i te are o te Atua, i roto i te apii a te au peroveta."
                },
                {
                    "number": 137,
                    "text": "E kua kapikiia kotou kia rave i teia na roto i te pure e te akameitakianga, i ta te Vaerua ka akakite atu i roto i ta kotou au angaanga katoatoa i roto i te are o te Atu, i roto i te apii a te au peroveta, kia riro mai oki ei ngai tapu, ei nao no te Vaerua Tapu ei tamā ia kotou."
                },
                {
                    "number": 138,
                    "text": "Auraka kotou e ariki mai i tetai i rotopu ia kotou ki roto i teia apii mari ua ra kua mā aia mei te toto o teia uki tangata nei;"
                },
                {
                    "number": 139,
                    "text": "E ka arikiia mai oki aia na roto i te angaanga oroa o te oreianga o nga vaevae, e no reira oki i akatumuiaʼi te angaanga oroa o te oreianga vaevae."
                },
                {
                    "number": 140,
                    "text": "E pera katoa, ko te angaanga oroa o te oreianga o nga vaevae na te peresideni te reira e rave, me kore ra na te ereta akaaere o te akonoanga."
                },
                {
                    "number": 141,
                    "text": "Kia akamataia te reira ki te pure; e i muri ake i te kaianga o te varaoa e te inuanga i te uaina, ka tatua aia iaia kia tau ki te akaraanga tei orongaia mai i roto i te pene taingauru ma toru o te tuatua akakite o Ioane no runga iaku. Amene."
                }
            ]
        },
        "/study/scriptures/dc-testament/dc/89": {
            "uri": "/study/scriptures/dc-testament/dc/89",
            "title": "Te Apiianga E Te Au Koreromotu 89",
            "data_type": "chapter",
            "chapter_name": "Tuanga 89",
            "chapter_summary": [
                "1–9, Ko te inu i te uaina, te kava kona, te kai avaava, e te inu i te au mea vera kua takoreia; 10–17, Ko te au rau rakau rikiriki, te au ua rakau, te kiko, e te ua kai kua akatakaia no te tangata e te au manu; 18–21, Na te kauraroanga ki te ture o te evangelia, pera te Reo o te Pakari, e rauka mai ei te au akameitakianga no te pae kopapa e te pae vaerua."
            ],
            "verses": [
                {
                    "number": 1,
                    "text": "Te Reo o te Pakari, ei meitaki no te pupu konitara o te au taunga teitei, tei uipa mai ki Kirtland, e no te akonoanga, e pera katoa ki te aronga tapu i Ziona—"
                },
                {
                    "number": 2,
                    "text": "Kua tonoia mai ei aroaanga; kare ei akaueanga me kore ra maroanga, mari ra na roto i te eeuanga e te reo o te pakari, i te akaarianga mai i te akanooanga e te anoano o te Atua na roto i te akaoraanga kopapa o te katoatoa ravaanga o te aronga tapu i te au rā openga nei—"
                },
                {
                    "number": 3,
                    "text": "Tei orongaia mai ei apiianga ma te taputou, i akapapaia mai kia rauka i te apikepike, e te paruparu rava atu o te aronga tapu katoatoa, ko tei riro me kore ra ko tei karangaia e aronga tapu."
                },
                {
                    "number": 4,
                    "text": "I na, tika tikai, te tuatua maira te Atu kia kotou: No te au kino e te akakoroanga e tupu nei e te ka rauka mai i roto i te ngakau o te au tangata rave angaanga kino i te au rā openga, kua ako ana au ia kotou, e kua ako na mua ia kotou, na roto i te orongaanga atu i teia reo o te pakari na roto i te eeuanga—"
                },
                {
                    "number": 5,
                    "text": "E me inu tetai tangata i te uaina me kore ra te kava i rotopu ia kotou, i na, kare oki te reira e meitaki, e kare oki e tau ki mua i te aroaro o to kotou Metua, mari ra ko te akaputuputuanga ia kotou ki te ngai okotai ma te rave i ta kotou kaianga oroa ki mua iaia."
                },
                {
                    "number": 6,
                    "text": "E, i na, ei uaina tikai, ae, ei uaina ou no roto mai i te ua o te vine ta kotou uaorai i maani."
                },
                {
                    "number": 7,
                    "text": "E, pera katoa, kare oki te au kava e tau no te kopu; mari ra ka tau no te oreianga i to kotou au kopapa."
                },
                {
                    "number": 8,
                    "text": "E pera katoa, kare te avaava e tau no te kopapa, e kare katoa oki e no te kopu, e kare oki e meitaki no te tangata nei, i na ra, e vairakau no te motu e no te au puakatoro maki katoatoa, kia raveia ma te akara meitaki tikai e te kite tikai."
                },
                {
                    "number": 9,
                    "text": "E pera katoa, kare te vai vera e tau no te kopapa me kore ra no te kopu."
                },
                {
                    "number": 10,
                    "text": "E pera katoa, tika tikai taku e karanga atu kia kotou, kua akataka te Atua i te au rau rakau meitaki ei akamatutuanga no te tangata nei, kia taangaangaia e ïa—"
                },
                {
                    "number": 11,
                    "text": "Te au rau rakau pouroa i to ratou ra tuatau, e te au ua rakau i to ratou ra tuatau; kia kaiia teia ma te pakari e te akameitakianga."
                },
                {
                    "number": 12,
                    "text": "Ae, ko te kiko katoa o te au manu vaevae ā o te enua, e to te au manu o te reva, kua akataka anake au, ko te Atu, i te reira ei kai na te tangata nei ma te akameitaki; kareka ra, kia raveia ma te kore e kai maata rava;"
                },
                {
                    "number": 13,
                    "text": "E ka riro te reira ei marekaanga noku mei te mea e kare kotou e kai i te reira, mari ua ra i te tuatau paroro, me kore ra te tuatau anu, me kore ra i te tuatau onge."
                },
                {
                    "number": 14,
                    "text": "Ko te au ua kai katoatoa e kai te reira na te tangata nei e na te au manu vaevae ā katoa, ei kai no te oraanga, kare oki e na te tangata ua nei mari ra na te au manu vaevae ā katoa o te kainga, e na te au manu o te rangi, e te au manu taetaevao e orooro ra ma te totoro aere i te enua nei;"
                },
                {
                    "number": 15,
                    "text": "Kua anga oki te Atua i teia ei meitaki no te tangata nei i te tuatau onge ua e te matepongi tikai."
                },
                {
                    "number": 16,
                    "text": "Ka meitaki oki te au tu uā kai katoatoa no te tangata nei, e pera katoa te au ua rakau; tei ua mai i te kai, noatu i raro i te enua e to runga ake i te enua—"
                },
                {
                    "number": 17,
                    "text": "Kareka ra, te sitona na te tangata ïa, e ko te kōni na te puakatoro ïa, e te outi na te oroenua ïa, e ko te au ua kai ngangaere na te manu reva ïa e te puaka, e no te au tu manu vaevae ā o te kainga, e ko te to na te au manu puapinga ïa, e ei inu māmā katoa, e pera katoa tetai au tu ua ke atu."
                },
                {
                    "number": 18,
                    "text": "E ko te aronga tapu katoatoa tei akamaara i te akono e te rave i teia au tuatua nei, te aere ra ïa ma te kauraro i te au akaueanga, ka rauka ia ratou te maroiroi ki to ratou pito e te roro katoa ki to ratou au ivi;"
                },
                {
                    "number": 19,
                    "text": "E ka kite oki ratou i te pakari e te kite maata uatu rai tei akaputuputuia, e pera katoa te kite tei unaia;"
                },
                {
                    "number": 20,
                    "text": "E ka oro ratou ma te kore e roiroi, e ka aere ma te kare e matapoiriia."
                },
                {
                    "number": 21,
                    "text": "E te oronga atu nei au ko te Atu i tetai taputou kia ratou, e ka na te pae mai te angela takore ia ratou, mei tei tupu ki te tamariki a Iseraela, e kare e tamate uatu ia ratou. Amene."
                }
            ]
        },
        "/study/scriptures/dc-testament/dc/90": {
            "uri": "/study/scriptures/dc-testament/dc/90",
            "title": "Te Apiianga E Te Au Koreromotu 90",
            "data_type": "chapter",
            "chapter_name": "Tuanga 90",
            "chapter_summary": [
                "1–5, Kua orongaia atu te au taviri o te basileia kia Iosepha Timeti e na roto iaia ki te Akonoanga; 6–7, Ko Sidney Rigdon e Frederick G. Williams ka angaanga raua ki roto i te Ruru Peresideni Mua; 8–11, Kia tutuia te evangelia ki te iti tangata o Iseraela, ki to te au Etene, e ki te ngati Iuda, e ki te au tangata katoa e akarongo mai ra i roto i tona uaorai reo; 12–18, Kia akanoonoo meitaki a Iosepha Timeti e tona nga konitara i te Akonoanga; 19–37, Tuketuke te au tangata ta te Atu i apii atu kia aere ma te tiratiratū e kia angaanga ki roto i tona basileia."
            ],
            "verses": [
                {
                    "number": 1,
                    "text": "I na, te tuatua maira te Atu, tika, tika tikai taku e karanga atu kia koe e taku tamaiti, kua akakoreia taau au ara, kia tau ki toou patianga, ko taau pure e te pure a to au taeake kua tae rava te reira ki roto i toku nga taringa."
                },
                {
                    "number": 2,
                    "text": "No reira, kua akameitakiia koe mei teianei atu tei mou i te au taviri o te basileia tei orongaia atu kia koe; e ka oki mai oki taua basileia no te taime openga."
                },
                {
                    "number": 3,
                    "text": "Tika tikai taku e karanga atu kia koe; kare rava te au taviri o teia basileia e apaina ke ia mei ia koe, ia koe i te ao nei, e kare katoa i te ao a muri ake;"
                },
                {
                    "number": 4,
                    "text": "Kareka ra, na roto oki ia koe te orongaangaia atu o te au eeuanga ki tetai ke, ae, ki te akonoanga oki."
                },
                {
                    "number": 5,
                    "text": "E ko te au tangata katoatoa tei rauka ia ratou te au eeuanga a te Atua, kia matakite ratou i te mouanga i te reira ko te manako aea ratou e e mea mama ua, e ko te riro ïa mai ratou ki raro i te akaapaanga, e ka turori e ka inga me tae mai te uriia, e te matangi katoa i te aangianga mai, e te ua katoa i te topaanga mai ki runga i to ratou are."
                },
                {
                    "number": 6,
                    "text": "E pera katoa, tika tikai taku e karanga atu ki toou nga taeake, kia Sidney Rigdon ma Frederick G. Williams, kua akakoreia ta raua au ara, e kua aiteite raua kia koe i te mouanga i te au taviri o teia basileia openga nei;"
                },
                {
                    "number": 7,
                    "text": "E na roto katoa i ta kotou au akatereanga te au taviri o te apii a te au peroveta, taku i akaue atu kia akatinamouia;"
                },
                {
                    "number": 8,
                    "text": "Ei reira oki ratou e apakore ei i roto i ta ratou angaanga no te akaoraanga o Ziona, e te iti tangata o Iseraela, e te au Etene katoa, ko ratou ravarai te ka irinaki;"
                },
                {
                    "number": 9,
                    "text": "E na roto i ta kotou akatereanga ka rauka mai ia ratou te tuatua, e na roto i ta ratou akatereanga ka aere atu te tuatua ki mua e tae rava atu ki te openga o te enua nei, ki te au Etene na mua, e oti, i na, ka uri mai ratou ki te ngati Iuda."
                },
                {
                    "number": 10,
                    "text": "E ka tae mai i reira te rā e eeuia mai ei te rima o te Atu na roto i te mana i te akaariuanga i te au iti tangata, te au iti tangata etene, te ngutuare o Iotepa, no te evangelia o to ratou akaoraanga."
                },
                {
                    "number": 11,
                    "text": "E ka tae akera i taua rā ra, ka rongo oki te au tangata tatakitai i te kīanga o te evangelia kia tau ki tana uaorai tuatua, e i roto i tona uaorai reo, na roto i te aronga tei akataongaia ki teia mana, na roto i te akatereanga a te Akapumaana, tei tukuia mai ki rungaʼo ia ratou no te eeuanga a Iesu Mesia."
                },
                {
                    "number": 12,
                    "text": "E teianei, tika tikai taku e karanga atu kia kotou, te oronga atu nei au i tetai akaueanga kia kotou kia rave uatu rai kotou ki roto i te angaanga e te ruru peresideni."
                },
                {
                    "number": 13,
                    "text": "E me oti ia koe teia akaurianga nei a te au peroveta, ka riro koe mei reira atu ei akaaere ki rungaʼo i te angaanga a te akonoanga e te apii katoa;"
                },
                {
                    "number": 14,
                    "text": "E mei tetai au tuatau ki tetai tuatau, kia tau ki ta te Akapumaana ka akakite atu, ka rauka mai tetai au eeuanga kia eeu mai i te au mea muna o te basileia;"
                },
                {
                    "number": 15,
                    "text": "E akamako meitaki i te au akonoanga, ma te apii e te tamou, e kia matau tikai ki te au puka memeitaki katoatoa, e te au tuatua, te au reo, e te au tangata."
                },
                {
                    "number": 16,
                    "text": "E ko teia oki ta kotou kimianga e ta kotou angaanga i roto i to kotou oraanga katoatoa, kia akaaere i roto i te pupu konitara, e kia akamako i te au angaanga puapinga katoatoa o teia akonoanga e te basileia katoa."
                },
                {
                    "number": 17,
                    "text": "Auraka e akama, e auraka katoa e maitu; i na ra, kia matakite i roto i to kotou au manako teitei e te parau, no te mea ka riro mai oki te reira ei puereere i to kotou au vaerua."
                },
                {
                    "number": 18,
                    "text": "E akamako meitaki i to kotou au ngutuare; e akaatea mamao atu i te tu kope e te au mea tiamā kore mei ia kotou."
                },
                {
                    "number": 19,
                    "text": "E teianei, tika tikai taku e karanga atu kia koe, kia akatakaia tetai ngai, i te viviki ua anga i te rauka mai, no te kopu tangata o toou konitara e te tata tuatua, koia a Frederick G. Williams."
                },
                {
                    "number": 20,
                    "text": "E kia tika i taku tavini ruaine, ko Iosepha Timeti, Metua, kia noo rai ki te ngai tana e noo ra e tona kopu tangata katoa; e auraka rava oki kia okoia atu e tae rava atu ki te taime e tuatua mai ei te Atu."
                },
                {
                    "number": 21,
                    "text": "E kia noo rai oki toku konitara, ko Sidney Rigdon, ki te ngai tana e noo nei i teianei e tae uatu ki te taime e tuatua mai ei te vaa o te Atu."
                },
                {
                    "number": 22,
                    "text": "E kia kimi pu tikai te episekopo i tetai mata, e kia riro aia ei tangata apinganui i te vairanga—ei tangata no te Atua, e te akarongo maroiroi tikai—"
                },
                {
                    "number": 23,
                    "text": "E kia raukaʼi oki iaia i te tutaki i te au kaiou; kia kore oki te are vairanga o te Atua e akaraanga taukore ki mua i te mata o te tangata nei."
                },
                {
                    "number": 24,
                    "text": "E kimi pu tikai, e pure putuputu uatu rai, e ma te irinaki tikai, e ka meitaki te au mea ravarai noou, me ka aere tiratiratū koe ma te akamaara i te koreromotu ta kotou i papau tetai ki tetai."
                },
                {
                    "number": 25,
                    "text": "Kia meangiti ua to kotou au kopu tangata, ko koe tikai e taku tavini ruaine e Iosepha Timeti, Metua; ko te aronga oki e kare e no to kotou au kopu tangata ratou;"
                },
                {
                    "number": 26,
                    "text": "E ko te au mea tei orongaia noou, no te akatupuanga i taku angaanga, auraka rava te reira kia apaina ke ia mei ia koe e orongaia atu ki tetai ke kare e tiamā ana—"
                },
                {
                    "number": 27,
                    "text": "Ko te ka araiia aea koe i te rave i te au mea taku i akaue atu ia koe."
                },
                {
                    "number": 28,
                    "text": "E pera katoa, tika tikai taku e karanga atu kia koe, kua tau rava iaku kia rauka i taku tavini vaine ko Vienna Jaques tetai moni kia tutaki i tana okoanga, e kia aere atu ki te enua ko Ziona;"
                },
                {
                    "number": 29,
                    "text": "E ko te toenga o te moni kia akatapuia mai te reira kiaku, e ka tutakiia aia i te tuatau i tau iaku."
                },
                {
                    "number": 30,
                    "text": "Tika tikai taku e karanga atu kia kotou, kua tau rava oki i roto i toku mata, kia aere atu aia ki te enua ko Ziona, e kia ariki mai i tetai ipukarea no ko mai i te rima o te episekopo;"
                },
                {
                    "number": 31,
                    "text": "Kia noo aia ma te au kia tau ki tona tu akarongo, e auraka oki kia noonoo ua i tona au rā mei reira e aere atu ki mua."
                },
                {
                    "number": 32,
                    "text": "E i na, tika tikai taku e karanga atu kia koe, kia tata koe i teia akaueanga, e ma te akakite atu ki toou au taeake i Ziona, na roto i te araveianga aroa, kua kapiki katoa oki au ia kotou kia akaaere ki rungaʼo ia Ziona i roto i toku uaorai tuatau."
                },
                {
                    "number": 33,
                    "text": "No reira, kia akamutu ratou i te tamanamanata mai iaku no runga i teia mea nei."
                },
                {
                    "number": 34,
                    "text": "I na, te karanga atu nei au kia koe e kua akamata to au taeake i Ziona i te tataraara, e kua rekareka te au angela ia ratou."
                },
                {
                    "number": 35,
                    "text": "Kareka ra, kare au i mareka rava i tetai au mea e manganui; e kare katoa oki au i mareka i taku tavini ia William E. McLellin, e pera katoa ki taku tavini ko Sidney Gilbert; e pera katoa te episekopo, e tetai pae atu e maata oki te au ara ta ratou ka tatara."
                },
                {
                    "number": 36,
                    "text": "I na ra, tika tikai taku e karanga atu kia koe, ka taumaro oki au, ko te Atu, kia Ziona, e ma te pati akatenga atu ki tona aronga ririnui, ma te ako atu iaia e tae uatu ki te tuatau e tiamā mai ei aia ki mua iaku."
                },
                {
                    "number": 37,
                    "text": "Kare oki aia e akaateaia mei tona ngai. Naku, na te Atu i tuatua atu i te reira. Amene."
                }
            ]
        },
        "/study/scriptures/dc-testament/dc/91": {
            "uri": "/study/scriptures/dc-testament/dc/91",
            "title": "Te Apiianga E Te Au Koreromotu 91",
            "data_type": "chapter",
            "chapter_name": "Tuanga 91",
            "chapter_summary": [
                "1–3, Kua tika te akauriangaia o te maataanga o te Apokiripa i na ra e maata te au tuatua tei akauriuriia mai e te au rima o te au tangata e kare e tika ana; 4–6, Ka puapinga no ratou te ka akamāramaramaia e te Vaerua."
            ],
            "verses": [
                {
                    "number": 1,
                    "text": "Tika tikai, te tuatua maira te Atu kia koe no runga i te au Apokiripa—E manganui oki te au mea tei vai ki roto i teia mea nei tei kiteaia mai e kua tika, e kua akauriia mai te maataanga ma te tika tikai;"
                },
                {
                    "number": 2,
                    "text": "E manganui katoa te au mea tei vai ki roto tei kitea mai e kare i tika, tei akauriuriia e te rima o te tangata nei."
                },
                {
                    "number": 3,
                    "text": "Tika tikai, taku e karanga atu kia koe, kare oki e anoanoia te Apokiripa kia akauriia."
                },
                {
                    "number": 4,
                    "text": "No reira, ko te ka tatau i te reira, kia mārama aia e, ka akakite mai oki te Vaerua i te tuatua-mou;"
                },
                {
                    "number": 5,
                    "text": "E ko te ka akamāramaia e te Vaerua, ka rauka iaia te puapinga mei reira mai;"
                },
                {
                    "number": 6,
                    "text": "E ko tei kore e ariki mei ko mai i te Vaerua, kare aia e puapingaia. No reira, kare e anoanoia kia akauriia. Amene."
                }
            ]
        },
        "/study/scriptures/dc-testament/dc/92": {
            "uri": "/study/scriptures/dc-testament/dc/92",
            "title": "Te Apiianga E Te Au Koreromotu 92",
            "data_type": "chapter",
            "chapter_name": "Tuanga 92",
            "chapter_summary": [
                "1–2, E akaueanga no runga i te akatomoanga ki te Akanooanga Taokotai."
            ],
            "verses": [
                {
                    "number": 1,
                    "text": "Tika tikai, te tuatua maira te Atu, ka oronga atu au ki te akanooanga taokotai tei akatumuia kia tau ki te akaueanga tei orongaia atu i mua ake, e eeuanga e te akaueanga no runga i taku tavini ko Frederick G. Williams, kia ariki kotou iaia ki roto i teia akanooanga. Ko taku e tuatua nei ki tetai, te tuatua nei au no te katoatoa rava."
                },
                {
                    "number": 2,
                    "text": "E pera katoa, te karanga atu nei au kia koe e taku tavini e Frederick G. Williams, ka riro koe ei mema oraora tikai i roto i teia akanooanga; e mei te mea e ka vai akarongo tikai koe i te akonoanga i te au akaueanga mua katoatoa ka akameitakiia mai koe e tuatau uatu. Amene."
                }
            ]
        },
        "/study/scriptures/dc-testament/dc/93": {
            "uri": "/study/scriptures/dc-testament/dc/93",
            "title": "Te Apiianga E Te Au Koreromotu 93",
            "data_type": "chapter",
            "chapter_name": "Tuanga 93",
            "chapter_summary": [
                "1–5, Ko te aronga akarongo katoatoa ka kite i te Atu; 6–18, Kua akapapu mai a Ioane e kua na roto te Tamaiti a te Atua i te aroa ua ki te aroa ua e rauka uatu iaia te kīanga tikai o te kakā o te Metua; 19–20, Ko te au tangata akarongo, ko te ka na roto i te aroa ua ki te aroa ua, ka rauka katoa ia ratou tona kīanga; 21–22, ko ratou tei anauia mai na roto i te Mesia ko ratou te Akonoanga a te Tama Mua; 23–28, Kua rauka i te Mesia te kīanga o te tuatua-tika katoatoa, e ka rauka katoa i te tangata na roto i te kauraro; 29–32, Mei muatangana mai te tangata e te Atua; 33–35, Ko te au mea i angaiaʼi te rangi e te enua nei, e au mea mutukore ïa, e ka rauka katoa i te tangata te kīanga o te rekareka i roto i te tuakaouanga; 36–37, Ko te kakā o te Atua e kite ïa; 38–40, E tiamā te tamariki i mua i te Atua no te akaoraanga o te Mesia; 41–53, Kua akaueia te au tane e akaaere nei kia akamako mai i to ratou au ngutuare tangata."
            ],
            "verses": [
                {
                    "number": 1,
                    "text": "Tika tikai, te tuatua maira te Atu: Ka tae akera e ko te au tangata te ka akaruke i ta ratou au ara e ka aere mai kiaku nei, e kua kapiki i toku ingoa, e kua kauraro i toku reo, e kua akono i taku au akaueanga, ka kite ratou i toku mata, ka kite ratou e te vai nei au;"
                },
                {
                    "number": 2,
                    "text": "E ko au taua mārama tika ra te ka turama i te tangata katoatoa te ka aere mai ki te ao nei;"
                },
                {
                    "number": 3,
                    "text": "E tei roto au i te Metua, e tei roto te Metua iaku, e ko te Metua e au e okotai ïa—"
                },
                {
                    "number": 4,
                    "text": "Ko te Metua no te mea kua oronga mai aia i tona kīanga kiaku, e te Tamaiti no te mea tei roto au i te ao nei e kua anga i te kopapa ei puakapa noku, e kua noo ki rotopu i te au tamaiti a te tangata nei."
                },
                {
                    "number": 5,
                    "text": "No roto ana au i te ao nei e kua arikiia e toku Metua, e te au angaanga nana ra e māramarama ua te akakiteangaia mai."
                },
                {
                    "number": 6,
                    "text": "Kua akara oki a Ioane e kua akapapu i te kīanga o toku kakā, e ko te katoaanga o te akapapaanga a Ioane ka eeuia te reira a muri ake."
                },
                {
                    "number": 7,
                    "text": "E kua akapapu maira aia, na ko maira: Kua kite au i tona kakā, e i vai ana aia i te kapuaanga, i mua ake i te ao nei;"
                },
                {
                    "number": 8,
                    "text": "No reira, i vai ana te Logo i muatangana ra, e koia oki te Logo, koia te karere o te akaoraanga—"
                },
                {
                    "number": 9,
                    "text": "Te mārama e te Akaora o te ao; te Vaerua o te tuatua-mou, tei aere mai ki te ao nei, no te mea nana i anga i te ao, e tei roto iaia te ora o te tangata nei e te mārama o te tangata nei."
                },
                {
                    "number": 10,
                    "text": "Nana i anga i te au ao; nana i anga i te tangata nei; kua angaia te au mea ravarai e ïa, e na roto iaia, e iaia anake."
                },
                {
                    "number": 11,
                    "text": "E ko au, ko Ioane, te akakite papu nei au e kua kite au i tona kakā, mei te kakā o te Tamaiti Anau Tai a te Metua ra, tei kī i te aroa ua e te tuatua-mou, koia te Vaerua o te tuatua-mou, tei aere mai e kua noo i te kopapa nei, e kua noo ki rotopu ia tatou."
                },
                {
                    "number": 12,
                    "text": "E kua kite oki au, ko Ioane, e kare i rauka iaia te kīanga i te akamataanga, i na ra kua rauka iaia te aroa ua e te aroa ua;"
                },
                {
                    "number": 13,
                    "text": "Kare i rauka ana iaia te kīanga i mua na, kareka kua tupu aia mei te aroa ua ki te aroa ua, e rauka uatu iaia te kīanga;"
                },
                {
                    "number": 14,
                    "text": "No reira aia i karangaiaʼi e e Tamaiti na te Atua, no te mea kare i rauka ana iaia te kīanga i te akamataanga."
                },
                {
                    "number": 15,
                    "text": "E te akakite papu nei au ko Ioane, e i na, e kua tuera mai te rangi, e kua eke mai te Vaerua Tapu ki rungaʼo iaia mei te tu rai o te kukupa, e kua noo ki rungaʼo iaia, e kua mama maira te reo no te rangi mai i te na ko anga e: Ko taku Tamaiti akaperepere teia."
                },
                {
                    "number": 16,
                    "text": "E te akakite papu nei au, ko Ioane, e kua rauka iaia te kīanga o te kakā o te Metua;"
                },
                {
                    "number": 17,
                    "text": "E kua rauka iaia te au mana katoatoa, to te rangi e to te enua, e tei aia te kakā o te Metua, no te mea te noo ra aia ki roto iaia."
                },
                {
                    "number": 18,
                    "text": "E ka tae akera, e me e tu akarongo mou toou ka rauka ake ia koe te kīanga o te tataanga a Ioane."
                },
                {
                    "number": 19,
                    "text": "Te oronga atu nei au kia kotou i teia ikuikuanga ei mārama no kotou e kia kite kotou e ka naea te akamorianga, e kia kite e eaa ta kotou e akamori ra, e raukaʼi kia aere mai kotou ki te Metua na roto i toku ingoa, i te tuatau tau kia rauka oki tona kīanga."
                },
                {
                    "number": 20,
                    "text": "Me akono kotou i taku au akaueanga, ka rauka ia kotou tona kīanga, e ka akakakāia i roto iaku e mei iaku i roto i te Metua; no reira, te tuatua atu nei au kia kotou, ka rauka ia kotou te aroa ua e te aroa ua."
                },
                {
                    "number": 21,
                    "text": "E teianei, tika tikai taku e karanga atu nei kia kotou, i vai ana au i muatangana ki te Metua ra, e ko au te Tama Mua;"
                },
                {
                    "number": 22,
                    "text": "E pouroa te aronga tei anauia na roto iaku, ka rauka katoa ia ratou taua kakā ra, e ko ratou oki te akonoanga a te Tama Mua."
                },
                {
                    "number": 23,
                    "text": "I vai ana oki kotou i muatangana ra i te Metua ra; koia oki ko te Vaerua, taua Vaerua o te tuatua-mou;"
                },
                {
                    "number": 24,
                    "text": "E ko te tuatua-mou ko te kite ïa o te au mea o teia nei, e mei mua mai, e te ka aere mai;"
                },
                {
                    "number": 25,
                    "text": "E ko tetai uatu i maata atu me kore ra i meangiti mai ko te reira tikai te vaerua o taua tangata kino ra koia te tangata pikipikikaa mei muatangana mai."
                },
                {
                    "number": 26,
                    "text": "Ko te Vaerua o te tuatuamou no te Atua ïa. Ko au te Vaerua o te tuatua-mou, e kua akakite mai te tataanga a Ioane noku nei, i te na ko anga e: Kua rauka iaia te kīanga o te tuatuamou, ae, koia ïa, o te au tuatuamou katoatoa;"
                },
                {
                    "number": 27,
                    "text": "E kare rava atu e rauka i tetai tangata te kīanga mari ua ra kia akono aia i tana au akaueanga."
                },
                {
                    "number": 28,
                    "text": "Koia te ka akono i tana au akaueanga kua ariki aia i te tuatua-mou e te mārama, e tae uatu ki tona akakakāangaia na roto i te tuatua-mou e kua kite i te au mea katoatoa."
                },
                {
                    "number": 29,
                    "text": "I vai ana oki te tangata i muatangana i te Atua ra. Ko te kite, me kore ra ko te mārama o te tuatua-mou, kare oki te reira i te mea angaia me kore i te mea maaniia, e kare katoa ïa e rauka."
                },
                {
                    "number": 30,
                    "text": "Ko te au tuatua-mou katoatoa e tuanga tatakake to ratou i te turanga ta te Atua i tuku atu, kia angaanga nona uaorai, mei te au kite katoa; me kare e pera, kare rava ïa e vai."
                },
                {
                    "number": 31,
                    "text": "I na, ko teia te tikaanga iki o te tangata, e ko teia te akaapaanga o te tangata; no te mea ko te au mea mei muatangana mai kua akaari meitaki ia atu kia ratou, e kare ratou i ariki mai i te mārama."
                },
                {
                    "number": 32,
                    "text": "E ko te au tangata katoatoa e kare to ratou vaerua e ariki i te mārama tei raro ake ïa i te akaapaanga."
                },
                {
                    "number": 33,
                    "text": "E vaerua oki te tangata. Ko te au mea i angaiaʼi te rangi e te enua nei, e mea openga kore te reira, e ko te vaerua e taua au mea ra, e pirianga okotai ia, e raukaʼi te kīanga o te rekareka;"
                },
                {
                    "number": 34,
                    "text": "E me akatakakeia, kare e rauka i te tangata te kīanga o te rekareka."
                },
                {
                    "number": 35,
                    "text": "Ko taua au mea ra ko ratou te nao o te Atua; ae, ko te tangata te nao o te Atua, e au iero; e ko tetai uatu iero te ka taviiviiia, ka takore te Atua i te reira iero."
                },
                {
                    "number": 36,
                    "text": "Ko te kakā o te Atua ko te kite ïa, me kore ra, ka tuatuaia, ko te mārama e te tuatua-mou."
                },
                {
                    "number": 37,
                    "text": "Ko te mārama e te tuatuamou ka akaruke i taua tangata kino ra."
                },
                {
                    "number": 38,
                    "text": "E mea tiamā te au vaerua tangata i muatangana; e kia akatu mai te Atua i te tangata mei te ingaanga, kua riro akaou mai te au tangata, i roto i to ratou tu tamariki, ei mea tiamā i mua i te aroaro o te Atua."
                },
                {
                    "number": 39,
                    "text": "E ko taua tangata kino ra ka aere mai e ka apai ke atu i te mārama e te tuatua-mou, na roto i te kauraro kore, mei ko mai i te au tamariki a te tangata nei, no te au peu a to ratou au ui tupuna."
                },
                {
                    "number": 40,
                    "text": "I na ra kua akaue atu au kia kotou kia angai i ta kotou au tamariki i roto i te mārama e te tuatua-mou."
                },
                {
                    "number": 41,
                    "text": "I na ra tika tikai taku e tuatua atu kia koe, e taku tavini e Frederick G. Williams, e kua aere ua rai koe ki raro ake i teia akaapaanga;"
                },
                {
                    "number": 42,
                    "text": "Kare koe i apii i taau au tamariki i te mārama e te tuatuamou, kia tau ki te au akaueanga; e e mana oki to taua tangata kino ra, i teianei, i rungaʼo ia koe, e ko teia oki te tumu o toou tumatetenga."
                },
                {
                    "number": 43,
                    "text": "E teianei ka oronga atu au i tetai akaueanga kia koe—me ka akaoraia koe kia akatano i toou uaorai ngutuare, e maata oki te au mea te kare i tano i roto i toou ngutuare."
                },
                {
                    "number": 44,
                    "text": "Tika tikai, te tuatua atu nei au ki taku tavini ko Sidney Rigdon, e i roto i tetai au mea kare aia i akono i te au akaueanga no runga i tana au tamariki; e no reira, na mua koe i te akatano i toou ngutuare."
                },
                {
                    "number": 45,
                    "text": "Tika tikai, te tuatua atu nei au ki taku tavini kia Iosepha Timeti, Tamaiti, me kore ra, ka kapiki au ia kotou ei au oa, no te mea e au oa kotou noku, e e nooanga ipukarea to kotou iaku nei—"
                },
                {
                    "number": 46,
                    "text": "Kua kapiki au ia kotou ei au tavini no te ao nei, e ko kotou oki to ratou au tavini noku nei—"
                },
                {
                    "number": 47,
                    "text": "E teianei, tika tikai te tuatua atu nei au kia Iosepha Timeti, Tamaiti—Kare koe i akono i te au akaueanga, e ka anoanoia koe kia akoia ki mua i te aroaro o te Atu;"
                },
                {
                    "number": 48,
                    "text": "Ka anoanoia toou ngutuare tangata kia tataraara e kia akaruke i tetai au mea, e kia akarongo meitaki atu ki taau au tuatua, me kore ra ka akaateaia atu ki vao i to ratou ngai."
                },
                {
                    "number": 49,
                    "text": "Ko taku ka tuatua atu ki e tai ka tuatua au ki te katoatoa; e pure putuputu ko te mana mai taua tangata kino ra i roto ia koe, e ka akaatea atu ia koe ki vao i toou ngai."
                },
                {
                    "number": 50,
                    "text": "Ko taku tavini ko Newel K. Whitney katoa, e episekopo o taku akonoanga, ka anoano katoa ia kia akoia, e kia akatano i tona ngutuare tangata, e kia akara e kia maata atu to ratou maroiroi e te manako ki te ngutuare, ma te pure putuputu, ko te akaateaia ratou ki vao i to ratou ngai."
                },
                {
                    "number": 51,
                    "text": "E teianei, te tuatua atu nei au kia kotou, e taku au oa, e tuku i taku tavini ia Sidney Rigdon kia aere ki tona tere, e ma te rapurapu atu, e kia akakite i te mataiti tei arikiia o te Atu, e te evangelia o te akaoraanga, mei taku ka oronga atu kiaia i te tuatua; e na roto i ta kotou pure o te akarongo ma te tika okotai ka turu au iaia."
                },
                {
                    "number": 52,
                    "text": "E ko taku nga tavini ia Iosepha Timeti, Tamaiti, e Frederick G. Williams kia aere viviki katoa atu, e ka orongaia atu kia raua kia tau i te pure o te akarongo; e mei ta korua e akono i taku au tuatuaanga kare korua i reira e taakamaia i roto i teia ao, kare katoa i roto i te ao te ka aere mai."
                },
                {
                    "number": 53,
                    "text": "E, tika tikai taku e karanga atu nei kia koe, e ko toku anoano teia e akaviviki koe i te akauri i taku au irava tapu, e kia rauka te kite o te au tupuanga e te au tua, e to te au enua, e te au basileia, o te au ture a te Atua e te tangata, e ko teia au mea no te akaoraanga o Ziona. Amene."
                }
            ]
        },
        "/study/scriptures/dc-testament/dc/94": {
            "uri": "/study/scriptures/dc-testament/dc/94",
            "title": "Te Apiianga E Te Au Koreromotu 94",
            "data_type": "chapter",
            "chapter_name": "Tuanga 94",
            "chapter_summary": [
                "1–9, Kua oronga mai te Atu i tetai akaueanga no runga i te akatuanga o tetai are no te angaanga a te Ruru Peresideni; 10–12, Kia akatuia tetai are neneianga; 13–17, Kua akatuangaia tetai au ipukarea."
            ],
            "verses": [
                {
                    "number": 1,
                    "text": "E teianei, tika tikai taku e karanga atu kia kotou, e taku au taeake, e akaueanga taku ka oronga atu kia kotou, kia akamata kotou i tetai angaanga koia te tukuanga e te akateateamamaoanga i tetai akamataanga e te tango katoa o te oire o te titi ko Ziona, i konei i te enua ko Kirtland, akamata atu mei toku ngutuare."
                },
                {
                    "number": 2,
                    "text": "E i na, kia raveia rai kia tau ki te akaraanga taku i oronga atu kia kotou."
                },
                {
                    "number": 3,
                    "text": "E ko te tuanga mua i te tonga, kia akatapuia te reira kiaku no te akatuanga i te are no te ruru peresideni, e no te angaanga katoa a te ruru peresideni, i te arikianga mai i te au eeuanga; e no te angaanga orometua katoa a te ruru peresideni i roto i te au mea katoatoa tei tau ki te akonoanga e te basileia."
                },
                {
                    "number": 4,
                    "text": "Tika tikai taku e karanga atu kia kotou, kia akatuia oki e rima ngauru ma rima ki te ono ngauru ma rua tapuae te atea e te roa, i rotopu tikai."
                },
                {
                    "number": 5,
                    "text": "E taʼua akaaka oki tetai e te taʼua teitei katoa, kia tau ki te akaraanga te ka orongaia atu kia kotou a muri ake."
                },
                {
                    "number": 6,
                    "text": "E ka akatapuia oki ki te Atu mei te tango rava mai, kia tau ki te akanooanga a te kautaunga, kia tau ki te akaraanga te ka orongaia atu kia kotou a muri ake."
                },
                {
                    "number": 7,
                    "text": "E ka akatapuia oki ki te Atu no te angaanga a te ruru peresideni."
                },
                {
                    "number": 8,
                    "text": "E auraka rava e akatika i tetai uatu mea viivii kia tomo ki roto i reira; e ka vai toku kakā ki reira, e ka noo oki toku tu ki reira."
                },
                {
                    "number": 9,
                    "text": "I na ra, me tomo tetai mea viivii ki roto i reira, kare toku kakā e vai ki reira; e kare katoa oki toku tu e noo ki reira."
                },
                {
                    "number": 10,
                    "text": "E teianei, tika tikai taku e karanga atu kia kotou, e ko te rua o te tuanga enua i te tonga ka akatapuia te reira kiaku no te akatuanga o tetai are noku, no te angaanga o te neneianga i taku au irava tapu tei akauriia, e te au mea katoatoa taku ka akaue atu ia kotou."
                },
                {
                    "number": 11,
                    "text": "E rima ngauru ma rima oki ki te ono ngauru ma rima tapuae te atea e te roa katoa, i roto tikai, e taʼua akaaka tetai e e taʼua teitei tetai."
                },
                {
                    "number": 12,
                    "text": "E ka akatapu takiri ia oki teia are nei ki te Atu mei te tango atu, no te angaanga neneianga, i te au mea katoatoa taku ka akaue atu, kia tapu, e te tanoanoa kore ia, kia tau oki ki te au akaraanga katoatoa te ka orongaia atu kia kotou."
                },
                {
                    "number": 13,
                    "text": "E i te toru oki o te tuanga enua ra e raukaʼi i taku tavini ko Hyrum Smith tona ipukarea."
                },
                {
                    "number": 14,
                    "text": "E i te tuanga enua mua e te rua i te tua tokerau e raukaʼi i taku nga tavini ko Reynolds Cahoon e Jared Carter to raua ipukarea—"
                },
                {
                    "number": 15,
                    "text": "Kia rave oki raua i te angaanga taku i iki ia raua, ei kumiti kia akatu i toku au are, kia tau oki ki te au akaueanga taku, ta te Atu ko te Atua, i oronga atu kia kotou."
                },
                {
                    "number": 16,
                    "text": "Kare teia nga are nei e akatu vave ia mari ra kia oronga rava atu au i tetai akaueanga kia korua no runga i te reira."
                },
                {
                    "number": 17,
                    "text": "E teianei kare aku e oronga akaou atu kia kotou i teianei. Amene."
                }
            ]
        },
        "/study/scriptures/dc-testament/dc/95": {
            "uri": "/study/scriptures/dc-testament/dc/95",
            "title": "Te Apiianga E Te Au Koreromotu 95",
            "data_type": "chapter",
            "chapter_name": "Tuanga 95",
            "chapter_summary": [
                "1–6, Kua akoia atu te aronga tapu no tei kore ratou i akatu i te are o te Atu; 7–10, Kua anoano te Atu i te taangaanga i tona are ei akatapu i tona iti tangata ki te mana mei runga mai; 11–17, Kia akatapuia te are ei ngai no te akamori e no te apii o te au aposetolo."
            ],
            "verses": [
                {
                    "number": 1,
                    "text": "Tika tikai, te tuatua maira te Atu kia kotou taku i inangaro, e ko taku oki e inangaro ra ko ratou rai ïa taku e akoako atu kia akakoreia mai ta ratou au ara, e na roto i te akoakoanga nei kua akateateamamao au i tetai mataara ei akaora mai ia ratou i te au mea katoa mei roto mai i te timataanga, e kua inangaro tikai oki au ia kotou."
                },
                {
                    "number": 2,
                    "text": "No reira, e mea tau rai kotou kia akoia atu e kia karoia atu ki mua i toku aroaro;"
                },
                {
                    "number": 3,
                    "text": "Kua ara oki kotou kiaku nei i te ara kino tikai, e kare oki kotou i akara ki te akaueanga maata i roto i te au mea katoatoa, taku oki i oronga atu kia kotou no runga i te akatuanga i toku are;"
                },
                {
                    "number": 4,
                    "text": "Ko te akateateamamaoanga oki taku i manako no te akapapa i taku au aposetolo kia pakoti i te aua vine no te taime openga, kia akatupu oki au i taku angaanga tuke, e kia riringi atu oki au i toku Vaerua ki runga i te au kopapa katoatoa—"
                },
                {
                    "number": 5,
                    "text": "E i na, tika tikai taku e karanga atu kia kotou, e manganui oki tei akataongaia i rotopu ia kotou na, taku oki i kapiki, i na ra, e tokoiti ua ra tei ikiia."
                },
                {
                    "number": 6,
                    "text": "Ko tei kore i ikiia ra e ara kino tikai ta ratou, e te aere ra ratou i te poiri noatu e e avatea pu."
                },
                {
                    "number": 7,
                    "text": "E ko teia tumu nei i oronga atu ei au i tetai akaueanga kia kotou kia rauka oki ia kotou kia kapiki mai i to kotou au putuputuanga tapu, kia taea oki ta kotou au akakoreanga kai e ta kotou evaanga ki roto i te taringa o te Atu Sabaota, ko teia oki te akaurianga, ko tei anga i te rā mua, te momua e te akaopenga."
                },
                {
                    "number": 8,
                    "text": "Ae, tika tikai taku e karanga atu kia kotou, kua oronga atu au i tetai akaueanga kia kotou, kia akatu kotou i te are, e i roto oki i teia are nei e manako ei au kia rave i te orongaanga tapu ki te aronga taku i iki ma te mana no runga mai;"
                },
                {
                    "number": 9,
                    "text": "Ko te taputou oki teia a te Metua kia kotou, e no reira te akaue atu nei au ia kotou kia noo, mei taku au aposetolo rai oki i Ierusalema."
                },
                {
                    "number": 10,
                    "text": "Kareka ra, kua ara toku au tavini i tetai ara kino tikai; e kua tupu mai oki te au tauetonoanga i roto i te apii a te au peroveta; tei riro ei mea kino tikai kiaku, te tuatua maira to kotou Atu; no reira kua tuku atu au ia ratou kia akoia."
                },
                {
                    "number": 11,
                    "text": "Tika tikai taku e karanga atu kia kotou, ko toku anoano teia kia akatu kotou i te are. Me akono kotou i taku au akaueanga ka rauka ia kotou te mana kia akatu i te reira."
                },
                {
                    "number": 12,
                    "text": "Me kare ra kotou e akono i taku au akaueanga, kare te aroa o te Metua e vai ua mai rai kia kotou, e no reira ka aere ua kotou i te poiri."
                },
                {
                    "number": 13,
                    "text": "E teianei, teia te pakari, e te manako o te Atu—kia akatuia te are, auraka ki te ravenga a to te ao nei, kare oki au i oronga atu e kia noo kotou mei ta to te ao nei;"
                },
                {
                    "number": 14,
                    "text": "No reira kia akatuia ra ki te tu taku ka akaari atu kia kotou toko toru, ta kotou oki ka iki e ka akataonga ki teia mana."
                },
                {
                    "number": 15,
                    "text": "E ko te vaito oki e rima ngauru ma rima te atea, e e ono ngauru ma rima tapuae te roa i rotopu tikai."
                },
                {
                    "number": 16,
                    "text": "E ko te tuanga i raro o te are kia akatapuia mai te reira kiaku no ta kotou au angaanga oroa, e na ta kotou akoanga, e ta kotou akakoreanga kai, e ta kotou pure katoa, e te orongaanga mai i to kotou au anoano tapu tikai kiaku, te tuatua maira to kotou Atu."
                },
                {
                    "number": 17,
                    "text": "E ko te tuanga teitei o te are, kia akatapuia mai te reira kiaku no te apii a taku au aposetolo, te tuatua maira a Tamaiti ko Ahman; e me kore ra, ko Alphus, me kore ra, ko Omegus, koia a Iesu Mesia to kotou Atu. Amene."
                }
            ]
        },
        "/study/scriptures/dc-testament/dc/96": {
            "uri": "/study/scriptures/dc-testament/dc/96",
            "title": "Te Apiianga E Te Au Koreromotu 96",
            "data_type": "chapter",
            "chapter_name": "Tuanga 96",
            "chapter_summary": [
                "1, Kia akaketaketaia te Titi o Ziona i Kirtland; 2–5, Kia tua te episekopo i te au ipukarea no te aronga tapu; 6–9, Kia riro a John Johnson ei mema no te Akanooanga Taokotai."
            ],
            "verses": [
                {
                    "number": 1,
                    "text": "I na, te tuatua atu nei au kia kotou, teia te pakari, e kite ei oki kotou e ka akapeea me angaanga no runga i teia mea nei, kua tau rava oki iaku kia akaketaketaia teia titi nei taku i akamou ei maroiroi no Ziona."
                },
                {
                    "number": 2,
                    "text": "No reira, kia tika i taku tavini ko Newel K. Whitney kia akaaere i taua ngai ra tei karangaia i rotopu ia kotou, taku oki i tamanako kia akatuia taku are tapu."
                },
                {
                    "number": 3,
                    "text": "E pera katoa, kia tuaia ei au tuanga enua, kia tau ki te pakari, ei puapinga no te aronga e kimi ra i to ratou ipukarea, mei te ka ikiia i roto i te pupu konitara i rotopu ia kotou."
                },
                {
                    "number": 4,
                    "text": "No reira e akarongo mai ma te akara mai ki teia manamanata nei, e ki te tuanga katoa oki e tau kia puapinga taku akanooanga, no te akakoroanga o te apaianga mai i taku tuatua ki te tamariki a te tangata nei."
                },
                {
                    "number": 5,
                    "text": "E i na, tika tikai taku e karanga atu kia kotou, ko te mea tau rava atu teia i roto iaku, kia aere oki taku tuatua ki te tamariki a te tangata nei, e ko te akakoroanga oki, kia autu te ngakau o te tamariki a te tangata nei ei meitaki no kotou. Koia ïa. Amene."
                },
                {
                    "number": 6,
                    "text": "E pera katoa, tika tikai taku e karanga atu kia kotou, e pakari e te tau kiaku, e ko taku tavini ko John Johnson taku i ariki i tana atinga, e tana pure katoa tei akarongoia e au, e kua oronga oki au i tetai taputou kiaia no te ora mutukore mei te mea e ka akono aia i taku au akaueanga mei teianei atu—"
                },
                {
                    "number": 7,
                    "text": "E uanga oki aia na Iotepa e tei aia te au akameitakianga tei taputouia mai ki tona ai metua—"
                },
                {
                    "number": 8,
                    "text": "Tika tikai taku e karanga atu kia kotou, kua tau rava oki i roto iaku kia riro mai aia ei mema no te akanooanga, kia rauka oki iaia kia tauturu mai i te apaianga i taku tuatua ki te tamariki a te tangata nei."
                },
                {
                    "number": 9,
                    "text": "No reira ka akataonga koe iaia ki teia akameitakianga nei, e ka kimi pu tikai oki aia kia apai ke i te au apainga i runga i teia are nei tei karangaia ki rotopu ia kotou, kia noo oki aia ki roto. Koia ïa. Amene."
                }
            ]
        },
        "/study/scriptures/dc-testament/dc/97": {
            "uri": "/study/scriptures/dc-testament/dc/97",
            "title": "Te Apiianga E Te Au Koreromotu 97",
            "data_type": "chapter",
            "chapter_name": "Tuanga 97",
            "chapter_summary": [
                "1–2, E maata tikai te aronga tapu i Ziona (i Jackson County, Missouri) tei akameitakiia no to ratou akarongo tikai; 3–5, Kua akapaapaaia atu a Parley P. Pratt no tana au angaanga i roto i te apii i Ziona; 6–9, Ko ratou tei akono i to ratou au koreromotu kua arikiia mai e te Atu; 10–17, Kia akatuia tetai are i Ziona i reira tei tiamā te ngakau e kite ei i te Atua; 18–21, Ko Ziona oki tei tiamā te ngakau; 22–28, Ka ora mai a Ziona mei roto mai i te akautungaanga a te Atu me e akarongo tona."
            ],
            "verses": [
                {
                    "number": 1,
                    "text": "Tika tikai taku e karanga atu kia kotou e taku au taeake, te tuatua atu nei au kia kotou ma toku reo, koia te reo o taku Vaerua, kia rauka oki iaku kia akaari atu kia kotou i toku anoano no runga i to kotou ai taeake i te enua ko Ziona, e manganui oki ratou tei akaaka tikai e te kimi maroiroi nei kia rauka te pakari e kia kitea katoa te tuatua-mou."
                },
                {
                    "number": 2,
                    "text": "Tika, tika tikai taku e karanga atu kia kotou, kia akameitakiia ratou, ka rauka oki te reira; ka akaari atu oki au, ko te Atu, i te aroa ua ki tei maru, ki tetai uatu taku i anoano, kia rauka oki iaku kia akatikaia me tae ki te tuatau e apai mai ei au ia ratou ki te akavaanga."
                },
                {
                    "number": 3,
                    "text": "I na, te karanga atu nei au kia kotou, no runga oki i te apii i Ziona, kua mareka tikai oki au, ko te Atu, no te mea e apii tetai i Ziona, e pera katoa ki taku tavini ko Parley P. Pratt, te noo nei oki aia kiaku nei."
                },
                {
                    "number": 4,
                    "text": "E me ka noo tamou uatu rai aia kiaku ka akaaere ua rai i te apii i te enua ko Ziona e tae uatu ki te tuatau e oronga akaou atu ei au i tetai au akaueanga kiaia."
                },
                {
                    "number": 5,
                    "text": "Ka akameitaki au iaia ki te au akameitakianga e manganui, na roto i te akakiteanga i te au irava tapu e te au mea muna ei akameitaki i te apii, e te akonoanga katoa i Ziona."
                },
                {
                    "number": 6,
                    "text": "E ki te toenga o te apii, te anoano nei au, ko te Atu, kia akaari atu i te aroa ua; kareka ra, te vai ra te aronga te ka anoanoia kia akoia, e ka akakiteia mai rai ta ratou au angaanga."
                },
                {
                    "number": 7,
                    "text": "Te vai ra te toki i te pu rakau; e ko te au pu rakau kare e ua mai i te meitaki, ka tipuia ki raro e ka tiriaia ki roto i te aʼi. Naku oki, na te Atu, i tuatua atu i te reira."
                },
                {
                    "number": 8,
                    "text": "Tika tikai taku e karanga atu kia kotou, ko ratou pouroa tei kite e te tiratiratū ra to ratou au ngakau, e kua atingakau, ma te vaerua akaaka, e te anoano ra kia akono i ta ratou au koreromotu na roto i te akaatingaanga—ae, ko te au akaatingaanga taku, ta te Atu, ka akaue atu—ka ariki au i te reira."
                },
                {
                    "number": 9,
                    "text": "Naku, na te Atu, e aka ua ia ratou mei te pu rakau uua tikai tei tanumiaia ki runga i tetai enua meitaki tikai, i te pae i tetai pekavai mā tikai, te ka ua mai i te au ua memeitaki."
                },
                {
                    "number": 10,
                    "text": "Tika tikai taku e karanga atu kia kotou, ko toku anoano ïa kia akatuia tetai are noku ki te enua ko Ziona, e kia aite ki te akaraanga taku i oronga atu kia kotou."
                },
                {
                    "number": 11,
                    "text": "Ae, kia akatu viviki ia, na roto i te tuanga ngauru a toku iti tangata."
                },
                {
                    "number": 12,
                    "text": "I na, ko teia oki te tuanga ngauru e te akaatinga taku ta te Atu i anoano mei to ratou au rima, kia akatuia oki tetai are kiaku no te akaoraanga o Ziona—"
                },
                {
                    "number": 13,
                    "text": "Ei ngai akameitakianga no te aronga tapu katoatoa, ei ngai akamāramaanga katoa no te aronga katoatoa tei kapikiia ki te angaanga tutu evangelia i roto i to ratou au kapikianga e to ratou au taonga katoa;"
                },
                {
                    "number": 14,
                    "text": "Kia rauka oki ia ratou te māramaanga apakore o ta ratou angaanga, i roto i te au akamanakoanga, te au ture, e i roto i te apiianga, e i roto i te au mea katoatoa no runga i te basileia o te Atua i te enua nei, e ko te au taviri no taua basileia ra tei orongaia atu kia koe."
                },
                {
                    "number": 15,
                    "text": "E me akatu toku iti tangata i tetai are kiaku na roto i te ingoa o te Atu, e ma te kore e akatika i tetai mea viivii kia tomo mai ki roto, e kia kore oki e akaviiviiia, ka noo toku kakā ki runga i reira;"
                },
                {
                    "number": 16,
                    "text": "Ae, e tei reira oki toku tu, ka aere mai oki au ki roto i reira, e te katoatoa tei mā te ngakau te ka aere mai ki roto i reira ka kite ïa i te Atua."
                },
                {
                    "number": 17,
                    "text": "I na ra, me taviiviiia kare au e aere atu ki roto, e kare toku kakā e noo ki reira; kare oki au e aere atu ki roto i te au iero tapu kore."
                },
                {
                    "number": 18,
                    "text": "E teianei, i na, me ka rave a Ziona i teia au mea nei ka puapinga ïa aia, e ka totoa oki aia e ka riro mai ei mea kakā tikai, ei mea maata rava, e te rikarika."
                },
                {
                    "number": 19,
                    "text": "E ka akangateitei te au iti tangata o te enua nei iaia, e ka karanga e: Tika rava ko Ziona rai te oire o to tatou Atua, e kua papu rava e kare a Ziona e inga, e kare katoa oki e akaateaia mei tona ra ngai, tei reira oki te Atua, e tei reira katoa oki te rima o te Atu;"
                },
                {
                    "number": 20,
                    "text": "E kua taputou oki aia na roto i te mana o tona ririnui kia riro ei akaora nona, e ei punanga teitei nona."
                },
                {
                    "number": 21,
                    "text": "No reira, tika tikai, te tuatua maira te Atu, kia rekareka e Ziona, no te mea ko teia tikai oki a Ziona—te ngakau tiamā; e no reira, kia rekareka e Ziona, e kia mii te aronga kino."
                },
                {
                    "number": 22,
                    "text": "E i na, ka tae viviki mai oki te tutaki akaoko ki rungaʼo i te aronga kino mei te matangi puaioio te tu; e koai te ka ora mai?"
                },
                {
                    "number": 23,
                    "text": "Ka na te pae ua oki te uepu a te Atu ia ratou i te po e te ao, e ka tae oki te akakiteanga ki te au tangata ravarai; ae, e kare oki e akangaroi e tae ua mai te Atu;"
                },
                {
                    "number": 24,
                    "text": "Kua tae rava oki te riri o te Atu no ta ratou ara e ta ratou au angaanga kikino."
                },
                {
                    "number": 25,
                    "text": "Kareka ra, ka ora a Ziona mei te mea e ka akono aia i te au mea ravarai taku i akaue atu kiaia."
                },
                {
                    "number": 26,
                    "text": "I na ra, me kore aia e rave i te au mea taku i akaue atu kiaia, ka tae atu au ka atoro iaia kia tau ki tana au angaanga, ma te maki mamae, ma te maki mate, ma te mate maata, ma te koke, ma te tutakitaki, e te aʼi mura kakai."
                },
                {
                    "number": 27,
                    "text": "Kareka ra, e tatau i teia ki tona taringa, kua ariki oki au, ko te Atu, i tana orongaanga; e me kare oki aia e ara akaou, kare tetai o teia au mea nei e tae kiaia;"
                },
                {
                    "number": 28,
                    "text": "E ka akameitaki au iaia ki te au akameitakianga, e ka akamaata au e kia manganui uatu te au akameitakianga ki rungaʼo iaia, e ki rungaʼo i tona uki e tuatau e tuatau uatu, te tuatua maira te Atu toou Atua. Amene."
                }
            ]
        },
        "/study/scriptures/dc-testament/dc/98": {
            "uri": "/study/scriptures/dc-testament/dc/98",
            "title": "Te Apiianga E Te Au Koreromotu 98",
            "data_type": "chapter",
            "chapter_name": "Tuanga 98",
            "chapter_summary": [
                "1–3, Ko te au kino e tupu ra ki te aronga tapu ka riro ei meitaki no ratou; 4–8, Kia ariki te aronga tapu i te papa ture o te enua; 9–10, Ko te au tangata tiratiratū, mārama, e te meitaki kia turuia kia angaanga ki roto i te au opati o te enua; 11–15, Ko ratou te ka tuku i to ratou oraanga no te angaanga a te Atu ka rauka ia ratou te oraanga mutukore; 16–18, E patoi i te tamaki e tutu i te au; 19–22, Kua akoia te aronga tapu i Kirtland e kua akaueia kia tataraara; 23–32, Kua eeu mai te Atu i tana au ture no te au takingakino e te au tamamaeanga e iri nei ki runga i tona iti tangata; 33–38, Kua tika te tamaki me na te Atu anake i akaue i te reira; 39–48, Kia akakore atu te aronga tapu i te ara a to ratou au enemi, e ko ratou, me ka tataraara ratou, ka ora mai ratou i te akautungaanga a te Atu."
            ],
            "verses": [
                {
                    "number": 1,
                    "text": "Tika tikai taku e karanga atu kia kotou e aku au taeake, auraka e mataku, kia pumaana to kotou au ngakau; ae, e kia rere ua i te rekareka, e kia akameitaki i te au mea katoatoa;"
                },
                {
                    "number": 2,
                    "text": "I te tiaki marieanga i te Atu, kua tae rava oki ta kotou pure ki roto i te taringa o te Atu Sabaota, e kua tataia ma teia topirianga e te taputou—e kua papau e kua akaue mai te Atu e ka akatikaia mai te reira."
                },
                {
                    "number": 3,
                    "text": "No reira, kua oronga mai aia i teia taputou kia kotou, ma tetai koreromotu tika tikai te ka tupu; e ko te au mea pouroa tei tukia kia kotou, ka angaanga kapiti te reira ei meitaki no kotou, e ei kakā ki toku ra ingoa, te tuatua maira te Atu."
                },
                {
                    "number": 4,
                    "text": "E teianei, tika tikai taku e karanga atu kia kotou no runga i te au ture o te enua, ko toku anoano teia kia akono toku iti tangata i te au mea ravarai taku ka akaue atu kia ratou."
                },
                {
                    "number": 5,
                    "text": "E ko taua papa ture o te enua ra, i te turuanga i taua tikaanga o te au na roto i te akatinamouanga i te tu rangatira e te tikaanga, no te au tangata katoatoa te reira, e kua tika rava oki te reira ki mua iaku."
                },
                {
                    "number": 6,
                    "text": "No reira, kua akatika au, ko te Atu, ia kotou, e to kotou ai taeake o taku nei akonoanga, kia ariki i teia ture koia te papa ture o te enua;"
                },
                {
                    "number": 7,
                    "text": "E kia tau oki ki te ture a te tangata nei, ko tei maata atu e tei meangiti mai i teia, no ko mai ïa i te diabolo."
                },
                {
                    "number": 8,
                    "text": "Kua akarangatira oki au ko te Atu te Atua ia kotou, no reira kua rangatira tikai kotou i reira; e na te ture katoa oki kotou i akarangatira."
                },
                {
                    "number": 9,
                    "text": "Kareka ra, e me tutara oki te kino, ka mii te iti tangata."
                },
                {
                    "number": 10,
                    "text": "No reira, e kimi meitaki mai i te au tangata tiratiratū e te mārama, e ko te au tangata meitaki e te au tangata mārama kia akara kotou kia akatinamouia; no te mea ko te au mea kare e mei teia rai mei roto mai ïa i te kino."
                },
                {
                    "number": 11,
                    "text": "E te oronga atu nei au i tetai akaueanga, kia kopae atu kotou i te au tu kino e kia mou piri mai ki te meitaki, e kia ora oki kotou kia tau ki te au tuatua ravarai tei mama mai mei roto i te vaa o te Atua ra."
                },
                {
                    "number": 12,
                    "text": "E ka oronga mai aia ki te aronga akarongo i te tuatua na rungaʼo i te tuatua, te irava na rungaʼo i te irava; e ka timata oki au ia kotou ma te akapapu katoa."
                },
                {
                    "number": 13,
                    "text": "E ko tei tuku i tona oraanga no toku nei akakoroanga, e no toku ingoa, ka rauka akaou mai tona, koia te ora mutukore."
                },
                {
                    "number": 14,
                    "text": "No reira, auraka e mataku i to kotou au enemi, kua akamou oki au ki roto i toku ngakau, te tuatua maira te Atu, ka timata oki au ia kotou i roto i te au mea ravarai, me ka akono kotou i taku au koreromotu, e tae uatu ki te mateanga, kia kitea ra oki kotou e me te tau ra."
                },
                {
                    "number": 15,
                    "text": "E me kare oki kotou e akono i taku ra au koreromotu, kare ïa kotou i tau iaku nei."
                },
                {
                    "number": 16,
                    "text": "No reira, e takore i te tamaki, e akakite i te au, e ma te kimi pu tikai i te akaariuanga i te ngakau o te au tamariki ki to ratou au metua, e te ngakau o te au metua ki ta ratou au tamariki;"
                },
                {
                    "number": 17,
                    "text": "E pera katoa, te ngakau o te ngati Iuda ki te au peroveta, e to te au peroveta ki to te ngati Iuda; ko te aere aea mai au e tā i te au enua katoa nei ki te taumaa, e ka takoreia oki te au kopapa katoatoa i mua iaku."
                },
                {
                    "number": 18,
                    "text": "Eiaa e taitaia to kotou ngakau; e manganui tikai oki te nooanga i roto i te are o taku Metua ra, e kua oti iaku i te akateateamamao i tetai ngai no kotou; e ko te ngai e nooia ra e taku Metua e au katoa, ei reira katoa oki kotou noo ei."
                },
                {
                    "number": 19,
                    "text": "I na, kare oki au, ko te Atu, i mareka rava ki tetai pae o roto i te akonoanga i Kirtland;"
                },
                {
                    "number": 20,
                    "text": "Kare oki ratou i akaruke i ta ratou au ara, e ta ratou au peu kikino, e te parau o to ratou ngakau, e to ratou tu morimori, e to ratou au tu taukore, e kare oki i akono i te au reo o te pakari e te ora mutukore katoa taku i oronga atu kia ratou."
                },
                {
                    "number": 21,
                    "text": "Tika tikai taku e karanga atu kia kotou, ka ako oki au, ko te Atu, ia ratou e ka rave i taku uaorai ka manako, me kare ratou e tataraara ma te akono i te au mea katoatoa taku i tuatua atu kia ratou."
                },
                {
                    "number": 22,
                    "text": "E pera katoa te karanga akaou atu nei au kia kotou, mei te mea e ka rave kotou mei taku e akaue atu nei ia kotou, ka akaruke au, ko te Atu i te riri ia kotou, e kare oki te au ngutupa o ade e autu ki rungaʼo ia kotou."
                },
                {
                    "number": 23,
                    "text": "I teianei, ka tuatua atu au kia kotou no to kotou au kopu tangata—me ka tā mai te tangata nei ia kotou, me kore ra i to kotou kopu tangata, e tai taime, e kua akakoromaki kotou e kare i kai tamaki atu kia ratou, e kare oki i tupau atu, ka tutakiia mai tikai kotou;"
                },
                {
                    "number": 24,
                    "text": "I na ra, me kare e rauka ia kotou i te akakoromaki tikai, ka riro i reira e ko ta kotou i rave, ko ta kotou tutaki tau rai ïa;"
                },
                {
                    "number": 25,
                    "text": "E pera katoa, me ka papaki mai to kotou enemi ia koe i te rua o te taime, e kare kotou i tutaki atu i to kotou enemi, e kua akakoromaki ua, taki tai anere ïa toou tutaki."
                },
                {
                    "number": 26,
                    "text": "E pera katoa, me ka papaki akaou mai i te toru o te taime, e kua akakoromaki tikai kotou, ka taruaia to kotou tutaki e ā akaou taime."
                },
                {
                    "number": 27,
                    "text": "E ka tu teia nga kite nei e toru ei patoi i to kotou enemi me kare aia e tataraara, e kare katoa oki teia kite e akakoreia."
                },
                {
                    "number": 28,
                    "text": "E teianei, tika tikai taku e karanga atu kia kotou, me ka ora mai tena enemi mei taku akautungaanga, e kare aia e apainaia mai ki mua iaku no te akavaanga, i reira na kotou e akamatakite atu iaia na roto i toku nei ingoa, kia kore aia e aere akaou atu kia kotou, e ki to kotou au kopu tangata katoa, pera katoa te tamariki a ta kotou au tamariki e tae uatu ki te toru e te ā o te uki."
                },
                {
                    "number": 29,
                    "text": "E reira, me ka aere mai aia kia kotou e ta kotou au tamariki, me kore ra ki te tamariki a ta kotou au tamariki e tae uatu ki te toru e te ā o te uki, kua tuku atu au i to kotou enemi ki roto i to kotou au rima;"
                },
                {
                    "number": 30,
                    "text": "E me ka akaora kotou iaia, ka tutakiia kotou no to kotou tuatua-tika; pera katoa ta kotou au tamariki e te tamariki a ta kotou au tamariki e tae uatu ki te toru e te ā o te uki."
                },
                {
                    "number": 31,
                    "text": "Kareka ra, tei roto to kotou enemi i to kotou au rima; e me ka tutaki kotou iaia kia tau ki tana angaanga, ka tikaia kotou; me kua kimi aia i te takingakino i to kotou oraanga e rokoia atura kotou e te kino iaia, tei roto to kotou enemi i to kotou rima, e kua tikaia kotou."
                },
                {
                    "number": 32,
                    "text": "I na, ko teia oki te ture taku i oronga atu ki taku tavini ko Niphai, e to kotou au metua, ko Iotepa, e Iakoba, e Isaaka, e Aberahama, e taku au peroveta taito katoatoa ma te au aposetolo."
                },
                {
                    "number": 33,
                    "text": "E pera katoa, ko teia oki te ture taku i oronga atu ki toku au tangata i taito, auraka rava ratou kia tamaki atu ki tetai uatu iti tangata, tetai uatu kopu, tetai uatu reo, e te tangata uatu rai, mari ra naku oki, na te Atu, e akaue atu ia ratou."
                },
                {
                    "number": 34,
                    "text": "E me ka inangaro tetai iti tangata, tetai iti reo ke, me kore ra tetai au tangata i te akatupu tamaki mai kia ratou, kia na mua ratou i te taki i te reva o te au ki taua au tangata, iti tangata, me kore ra iti reo ke;"
                },
                {
                    "number": 35,
                    "text": "E me kare taua aronga ra e akono mai i te orongaanga o te au, kare katoa i te rua e te toru o te taime, ka apai ratou i teia au kite nei ki mua i te Atu;"
                },
                {
                    "number": 36,
                    "text": "I reira, ka oronga atu ei au, ko te Atu, i tetai akaueanga kia ratou, ma te akatika ia ratou no te aereanga atu ki te tamaki i taua iti tangata, taua reo ra, me kore ra i taua au tangata ra."
                },
                {
                    "number": 37,
                    "text": "E naku oki, na te Atu, e tamaki i ta ratou tamaki; e te tamaki a ta ratou au tamariki, e ta te tamariki a ta ratou au tamariki e pou uatu ia ratou i te tutaki i to ratou au enemi, e tae uatu ki te toru e te ā o te uki."
                },
                {
                    "number": 38,
                    "text": "I na, e akaraanga teia ki te au tangata katoatoa, te tuatua maira te Atu, to kotou Atua, no te akatikaanga ki mua iaku."
                },
                {
                    "number": 39,
                    "text": "E pera katoa, tika tikai taku e karanga atu kia kotou, mei te mea e i muri ake i aere mai ei to kotou enemi kia koe no te taime mua, kua tataraara aia ma te pure kia koe no taau akakoreanga, kia akakore rai koe iaia, auraka oki e tamou mai i te reira ei kite i te patoi atu i to kotou au enemi—"
                },
                {
                    "number": 40,
                    "text": "E ka pera uatu e tae rava atu ki te rua e te toru o te taime; e te maata o to te enemi tataraaraanga i te ara i araʼi aia kia koe, ka akakore atu koe iaia, e itu ngauru taime i te ngauruanga."
                },
                {
                    "number": 41,
                    "text": "Me rave aia i te tarevakē kia koe e kare e tataraara i te taime mua, kareka ra ka akakore atu rai koe iaia."
                },
                {
                    "number": 42,
                    "text": "E me tarevakē mai aia kia koe i te rua o te taime, e kare e tataraara, kareka ra ka akakore atu rai koe iaia."
                },
                {
                    "number": 43,
                    "text": "E me tarevakē mai aia kia koe i te toru o te taime, e kare e tataraara, e akakore atu rai koe iaia."
                },
                {
                    "number": 44,
                    "text": "I na ra, me tarevakē mai aia i te ā o te taime auraka rava koe e akakore atu iaia, i na ra, ka apai mai i teia au kite ki mua i te Atu; e kare rava te reira kite e takoreia atu, kia tataraara rava aia ma te tutaki mai ia koe e tataki ā taime i roto i te au mea ravarai i araʼi aia ia koe na."
                },
                {
                    "number": 45,
                    "text": "E me rave aia i teia, e akakore atu koe iaia ma to ngakau katoa; e me kare aia e rave i teia, naku, na te Atu, e tutaki atu i to enemi e tai anere taime;"
                },
                {
                    "number": 46,
                    "text": "Ki tana tamariki, e te tamariki a tana au tamariki katoatoa tei makitakita mai iaku, e tae uatu ki te toru e te ā o te uki."
                },
                {
                    "number": 47,
                    "text": "I na ra, me ka tataraara te au tamariki, e me kore ra te tamariki a ta ratou tamariki, e ka ariu mai ki te Atu to ratou Atua, ma to ratou ngakau katoa e to ratou maroiroi katoa, te manako, e te ririnui, e ma te akaoki mai e ā taime no ta ratou au ara katoatoa i araʼi ratou, me kore ra i araʼi to ratou au metua, me kore ra te metua o to ratou au metua, i reira ka akatakakeiaʼi to kotou riri;"
                },
                {
                    "number": 48,
                    "text": "E kare te tamaki e tae akaou ki runga ia ratou, te tuatua maira te Atu to kotou Atua, e kare rava ta ratou au ara e apaina akaou ia mai ei kite ki mua i te Atu no ratou. Amene."
                }
            ]
        },
        "/study/scriptures/dc-testament/dc/99": {
            "uri": "/study/scriptures/dc-testament/dc/99",
            "title": "Te Apiianga E Te Au Koreromotu 99",
            "data_type": "chapter",
            "chapter_name": "Tuanga 99",
            "chapter_summary": [
                "1–8, Kua kapikiia a John Murdock kia tutu i te evangelia, e ko ratou te ka ariki iaia kua ariki i te Atu e ka rauka te aroa ua."
            ],
            "verses": [
                {
                    "number": 1,
                    "text": "I na, te tuatua maira te Atu ki taku tavini ko John Murdock—kua kapikiia koe kia aere ki te au enua i te tuanga itinga mei tetai are ki tetai are, e mei tetai tapere ki tetai tapere, e mei tetai oire ki tetai oire, kia akakite i te evangelia mutukore ki te au tangata i reira, e ki rotopu i te takingakinoanga e te aronga kino tikai."
                },
                {
                    "number": 2,
                    "text": "E ko tei ariki mai ia koe ra, kua ariki mai ïa iaku; e ka rauka oki ia koe te mana kia akakite i taku tuatua na roto i te akaarianga a toku Vaerua Tapu."
                },
                {
                    "number": 3,
                    "text": "E ko tei ariki mai ia koe mei te tamariki meariki te tu, kua ariki mai ïa i toku basileia; e kua akameitakiia ratou, ka rauka ia ratou te aroa ua."
                },
                {
                    "number": 4,
                    "text": "E tei patoi mai ia koe ra, ka patoiia mai aia e taku Metua e tona ngutuare katoa; e ka tamā oki koe i toou vaevae ki roto i te au ngai muna ei kite akaapa ia ratou."
                },
                {
                    "number": 5,
                    "text": "I na, e i na ra, ka aere vave mai au no te akavaanga, kia akakite atu i to ratou au angaanga atua kore ta ratou i rave mai kiaku, mei tei tataia oki e au ki roto i te puka."
                },
                {
                    "number": 6,
                    "text": "E teianei, tika tikai taku e karanga atu kia kotou, kare oki e tau e kia aere vave koe, mari ra kia akonoia rava taau tamariki, e kia tukuia atu oki ki te episekopo o Ziona."
                },
                {
                    "number": 7,
                    "text": "E i muri ake i tetai au mataiti, me kua anoano koe iaku ra, ka aere atu koe ki te enua meitaki, kia rauka mai toou ipukarea;"
                },
                {
                    "number": 8,
                    "text": "Me kare, ka aere uatu rai koe ka akakite atu i taku evangelia e tae uatu ki te tuatau e apainaiaʼi koe. Amene."
                }
            ]
        },
        "/study/scriptures/dc-testament/dc/100": {
            "uri": "/study/scriptures/dc-testament/dc/100",
            "title": "Te Apiianga E Te Au Koreromotu 100",
            "data_type": "chapter",
            "chapter_name": "Tuanga 100",
            "chapter_summary": [
                "1–4, Na Iosepha e Sidney e ako atu i te evangelia no te akaoraanga o te au vaerua; 5–8, Ka orongaia atu kia raua ta raua ka tuatua i te ora tikai ka tuatuaʼi raua; 9–12, Ko Sidney te vaa tuatua e ko Iosepha te eeu tuatua e te ririnui i roto i te kite papu; 13–17, Ka akatu te Atu i tetai iti tangata tiamā, e ka akaoraia te aronga kauraro."
            ],
            "verses": [
                {
                    "number": 1,
                    "text": "Tika tikai, te tuatua maira te Atu kia korua, e taku nga taeake e Sidney e Iosepha, te meitaki ua ra to korua kopu tangata; tei roto ratou i toku nei rima, e ka rave au ia ratou kia tau ki taku ka manako: tei aku oki te au mana katoatoa."
                },
                {
                    "number": 2,
                    "text": "No reira, e aru mai iaku, e ariki mai i te au tuatua taku ka oronga atu kia korua."
                },
                {
                    "number": 3,
                    "text": "I na, e i na ra, e maata taku au tangata i roto i teia ngai, e te au tuanga e pini uake, e kia akatueraia tetai ngutupa ki roto i te au tuanga e pini uake ra i roto i teia enua i te itinga o te rā."
                },
                {
                    "number": 4,
                    "text": "No reira oki au, ko te Atu, i inangaro ei ia korua kia aere mai ki teia ngai; kua tau oki iaku no te akaoraanga o te au tangata."
                },
                {
                    "number": 5,
                    "text": "No reira, tika tikai taku e karanga atu kia korua, ka akateitei ua i to korua reo ki teianei au tangata; e akakite atu i te au manako taku e tuku atu ki roto i to korua ngakau, e kare rava korua e rauka kia taakamaia i mua i te aroaro o te tangata;"
                },
                {
                    "number": 6,
                    "text": "E ka orongaia atu te reira kia korua i te ora, ae, i te atianga tikai, i ta korua ka tuatua."
                },
                {
                    "number": 7,
                    "text": "I na ra e akaueanga taku e oronga atu kia korua, kia tuatua korua e noatu e eaa ta korua ka tuatua na roto i toku nei ingoa, ma te ngakau meitaki, i roto i te vaerua maru, i te au mea katoatoa."
                },
                {
                    "number": 8,
                    "text": "E te oronga atu nei au i teia taputou kia korua, e me ka rave korua i teia ka riringiia mai te Vaerua Tapu kia korua i te akapapuanga i te au mea ravarai ta korua ka tuatua."
                },
                {
                    "number": 9,
                    "text": "E kua tau tikai iaku e ko koe, e taku tavini e Sidney te vaa tuatua ki teianei au tangata; ae, tika tikai, ka akataonga au ia koe no teia kapikianga, e ei vaa tuatua koe no taku tavini ko Iosepha."
                },
                {
                    "number": 10,
                    "text": "E oronga oki au i te mana kiaia kia ririnui i roto i te kite papu."
                },
                {
                    "number": 11,
                    "text": "E oronga atu oki au i te mana kia koe kia ririnui koe i te akoanga i te au irava tapu katoatoa, e ko koe rai tona vaa tuatua, e koia te tangata eeu kia koe, kia kite koe i te tu papu o te mea katoatoa no runga i te au mea o toku nei basileia i te enua nei."
                },
                {
                    "number": 12,
                    "text": "No reira, ka aere uatu rai i to korua tere ma te ngakau mataora; i na e i na ra, ei vaitata ua rai au ia korua e tae uatu ki te openga."
                },
                {
                    "number": 13,
                    "text": "E teianei te oronga atu nei au kia korua i te tuatua no runga ia Ziona. Ka akaoraia a Ziona, noatu ra ka akautungaia ra aia no tetai tuatau poto ua."
                },
                {
                    "number": 14,
                    "text": "Ko toou au taeake, taku nga tavini ko Orson Hyde e John Gould, tei roto ïa i toku rima, e me akono raua i taku au akaueanga e ora ïa raua."
                },
                {
                    "number": 15,
                    "text": "No reira, kia pumaana to korua ngakau; ka angaanga kapiti oki te au mea katoatoa no te meitaki no ratou te ka aere ma te tiratiratū, e no te akatapuanga i te akonoanga."
                },
                {
                    "number": 16,
                    "text": "E akatu oki au i tetai au tangata tiamā noku, te ka kauraro iaku ma te tuatua-tika;"
                },
                {
                    "number": 17,
                    "text": "E ko te aronga katoa tei kapiki ki te ingoa o te Atu, e kua akono i tana au akaueanga, ka ora ia. Koia ïa. Amene."
                }
            ]
        },
        "/study/scriptures/dc-testament/dc/101": {
            "uri": "/study/scriptures/dc-testament/dc/101",
            "title": "Te Apiianga E Te Au Koreromotu 101",
            "data_type": "chapter",
            "chapter_name": "Tuanga 101",
            "chapter_summary": [
                "1–8, Kua akoia te aronga tapu e kua takingakinoia no ta ratou au ara; 9–15, Ka iri te riri otooto o te Atu ki rungaʼo i te au enua, i na ra ko tona iti tangata ka akaputuputuia mai e ka akapumaanaia; 16–21, Ka akatumuia a Ziona e tona au titi; 22–31, Kua akanooia te tu o te oraanga i te tuatau o te Aunuingangare; 32–42, Ka akameitakiia te aronga tapu e ka tutakiia i reira; 43–62, Te parabole o te tangata mana e te au tumu rakau olive no te akaarianga mai o te au manamanata e te akaoraangaia mai o Ziona; 63–75, Kia akaputuputu uatu rai te aronga tapu ki te ngai okotai; 76–80, Kua akatumuia e te Atu te Papa Ture o te United States; 81–101, Kia pati putuputu te aronga tapu kia akatanoia te au manamanata, kia tau ki te parabole o te vaine e te akavanui tuatua-tika kore."
            ],
            "verses": [
                {
                    "number": 1,
                    "text": "Tika tikai taku e karanga atu kia koe, no runga i toou au taeake tei akakinoia, e tei takingakinoia, kua tuaruia ki vao mei te enua o to ratou ipukarea—"
                },
                {
                    "number": 2,
                    "text": "Naku, na te Atu, i tuku mai i te tumatetenga ki rungaʼo ia ratou, i takingakinoiaʼi, no ta ratou au aatianga ture;"
                },
                {
                    "number": 3,
                    "text": "I na ra ka riro ratou iaku, e naku oki ratou a taua rā ra, e aere mai ei au e akaputu i taku au mea puapinga tikai."
                },
                {
                    "number": 4,
                    "text": "No reira, e mea tau kia akoia e kia timataia ratou, mei ia Aberahama katoa rai, tei akaueia kia akaatinga i tana tamaiti okotai."
                },
                {
                    "number": 5,
                    "text": "No te mea e ko ratou katoatoa te kare e akakoromaki i te akoanga, e kua uuna ra iaku, kare ratou e akatapuia."
                },
                {
                    "number": 6,
                    "text": "I na, te tuatua atu nei au kia koe, kua tupu te tauetonoanga, e te maro, e te vareae, e te pekapeka, te au manako viivii e te morimori i rotopu ia ratou; no reira, na roto i teia au mea nei kua taviivii ratou i to ratou ipukarea."
                },
                {
                    "number": 7,
                    "text": "Kua marie ratou i te akarongo i te reo o te Atu to ratou Atua; no reira, kua marie rai to ratou Atua i te akarongoanga ki ta ratou au pure, i te pauanga atu i te rā o to ratou tumatetenga."
                },
                {
                    "number": 8,
                    "text": "I te au rā o to ratou au, e mama ua to ratou inangaro ki taku tuatua; i na ra, me tae maira te rā tumatetenga, ka kimi roa ïa ratou iaku."
                },
                {
                    "number": 9,
                    "text": "Tika tikai taku e karanga atu kia koe, noatu ta ratou au ara, kua kī toku ngakau i te aroa ia ratou. E kare rava au e akaatea ke takiri ia ratou; e i te rā o toku riri ka akamaara au i te aroa."
                },
                {
                    "number": 10,
                    "text": "Kua taputou oki au, e kua aere atu te reira akaue ki vao na roto i te akaueanga taku i oronga atu kia koe, e ka akatopa atu au i te koke o toku riri otooto no toku nei iti tangata; e mei taku katoa i tuatua, ka tupu te reira."
                },
                {
                    "number": 11,
                    "text": "Te vaitata mai nei toku riri otooto i te maringi atu e kare e aiteia ki rungaʼo i te au pa enua; ko taku teia ka rave me kī ta ratou kapu i te ara."
                },
                {
                    "number": 12,
                    "text": "E i taua rā ra, ko te aronga katoatoa e tiaki i te are teitei ra, koia oki, ko taku Iseraela katoatoa, ka ora ïa."
                },
                {
                    "number": 13,
                    "text": "E ko ratou oki tei pueu ra ka akaputuputuia mai."
                },
                {
                    "number": 14,
                    "text": "E ko ratou ravarai tei aue ana ka akapumaanaia ratou."
                },
                {
                    "number": 15,
                    "text": "E ko ratou ravarai i tuku i to ratou oraanga no toku nei ingoa ka akakoronaia."
                },
                {
                    "number": 16,
                    "text": "No reira, kia pumaana to kotou ngakau no runga ia Ziona; tei roto oki i toku nei rima te au kopapa katoatoa; e akamuteki ua, kia kite kotou e ko au te Atua."
                },
                {
                    "number": 17,
                    "text": "Kare a Ziona e akaateaia i tona ngai, noatu oki e kua akapueu ke ia tana au tamariki."
                },
                {
                    "number": 18,
                    "text": "Ko ratou te ka toe mai, e e ngakau mā to ratou, ka oki ïa, e ka aere mai ki to ratou ipukarea, ko ratou e ta ratou au tamariki, ma te imene rekareka openga kore, ei patu akaou i te au ngai tanea o Ziona—"
                },
                {
                    "number": 19,
                    "text": "E ko teia au mea katoatoa nei, kia akatupuia te au peroveta."
                },
                {
                    "number": 20,
                    "text": "E, i na, kare atu e ngai ke i ikiia mari ra ko taku i iki ke na; e kare atu rai e ngai ke e ikiia mari ua te ngai taku i iki, no te angaanga o te akaputuputuanga o toku aronga tapu—"
                },
                {
                    "number": 21,
                    "text": "E tae uatu te rā kare atu e ngai no ratou; i na, e ngai ke atu rai tetai taku ka iki no ratou i reira, ka tuatuaia ratou e e au titi, no te au paruru me kore ra no te maroiroi o Ziona."
                },
                {
                    "number": 22,
                    "text": "I na, ko toku anoano te reira, e ko te aronga katoatoa e kapiki i toku ingoa, e kua akamori iaku kia tau ki taku evangelia openga kore, kia akaputuputuia ratou ki te ngai okotai, ma te tu ki te au ngai tapu;"
                },
                {
                    "number": 23,
                    "text": "Ma te teateamamao no te eeuanga te ka tae mai, i te eeuanga i te arai, tei tapoki i toku iero, i roto i toku puakapa, tei uuna i te enua, ei reira te au kopapa pouroa e kite mai ei iaku."
                },
                {
                    "number": 24,
                    "text": "E ko te au mea viivii pouroa, o te tangata, o te au manu vaevae ā o te kainga, o te au manu o te reva, me kare o te au ika o te tai, tei noo ki runga i te aro katoa o te enua nei, ka kā pouroa ïa i te aʼi;"
                },
                {
                    "number": 25,
                    "text": "E pera katoa ko te au mea i angaiaʼi te ao nei, ka tae te reira i te vera o te aʼi; e ka riro te au mea ravarai ei mea ou, kia noo oki toku kite e te kakā ki te enua nei."
                },
                {
                    "number": 26,
                    "text": "E kia tae ki taua rā ra ko te makitakita o te tangata, te makitakita o te au manu vaevae ā, ae, te makitakita o te au kopapa ravarai, ka kore ïa mei mua i toku aroaro."
                },
                {
                    "number": 27,
                    "text": "E i taua rā ra, noatu e eaa ta tetai uatu tangata ka pati mai, ka orongaia te reira kiaia."
                },
                {
                    "number": 28,
                    "text": "E i taua rā ra, kare o Satani mana kia timata i tetai uatu tangata."
                },
                {
                    "number": 29,
                    "text": "E kare e tumatetenga i reira, no te mea kare o reira e mate."
                },
                {
                    "number": 30,
                    "text": "E i taua rā ra, kare te tamariki e mate, kia ruau rava aia, e ko tona oraanga, mei te uki o te pu rakau;"
                },
                {
                    "number": 31,
                    "text": "E me mate aia kare aia e moe, koia i te mate ki raro i te one, mari ra ka akatukeia mei te kamoanga mata rai te viviki, e ka apai ravaia atu aia ki runga, e ka riro tona akangaroianga ei mea kakā."
                },
                {
                    "number": 32,
                    "text": "Ae, tika tikai taku e karanga atu kia koe, i taua rā ra me aere mai te Atu, ka eeu mai aia i te au mea katoatoa."
                },
                {
                    "number": 33,
                    "text": "Te au mea tei topa, te au mea i uunaia kare tetai tangata i kite, te au mea o te enua nei, no te kapuaanga o reira, e tona akakoroanga e te openga o te reira—"
                },
                {
                    "number": 34,
                    "text": "Te au mea manea rava atu, te au mea no runga, te au mea no raro ake, te au mea i roto i te one, e i rungaʼo i te enua, e i te rangi."
                },
                {
                    "number": 35,
                    "text": "E ko te au tangata tei takingakinoia no toku nei ingoa, e kua tapu i te akarongo, noatu e kua kapikiia ratou kia tuku i to ratou oraanga noku ka kokoti pouroa ratou i teia kakā."
                },
                {
                    "number": 36,
                    "text": "No reira, auraka e mataku e mate uatu; kare toou rekareka e kī i teia oraanga, kareka i roto iaku ka kī meitaki toou rekareka."
                },
                {
                    "number": 37,
                    "text": "No reira, auraka e umuumu atu i ta te kopapa, auraka katoa i te ora no te kopapa, e umuumu ra i te vaerua, e te oraanga o te vaerua."
                },
                {
                    "number": 38,
                    "text": "E kimi putuputu i te mata o te Atu, e na roto i te akakoromaki e raukaʼi ia kotou to kotou au vaerua, e raukaʼi oki ia kotou te ora mutukore."
                },
                {
                    "number": 39,
                    "text": "Me kapikiia te tangata nei ki taku evangelia mutukore, ma te papau ki te koreromotu mutukore, e tuatuaia ratou e ko te miti o te enua e te kakara katoa o te au tangata nei;"
                },
                {
                    "number": 40,
                    "text": "Kua kapikiia ratou ei kakara no te au tangata; no reira me mangaro te tai o te enua, i na, kare ona puapinga e ngari ake i reira kia titiriia ki vao e kia takatakaiia ki raro i te vaevae o te tangata."
                },
                {
                    "number": 41,
                    "text": "I na, teia oki te pakari no runga i te tamariki o Ziona, e manganui tikai, kare ra e ko te katoatoaanga; kua kiteaia e aronga aati ture ratou, no reira e mea tau kia akoia—"
                },
                {
                    "number": 42,
                    "text": "Ko tei akateitei iaia uaorai, ka taakaakaia ïa; e ko tei taakaaka iaia ra, e akateiteiia ïa."
                },
                {
                    "number": 43,
                    "text": "E teianei, e akaari atu au kia kotou i tetai parabole, kia kite kotou i toku anoano no runga i te akaoraanga o Ziona."
                },
                {
                    "number": 44,
                    "text": "E tuanga enua to tetai tangata mana, e ngai meitaki rava ra oki; kua na ko atura aia ki tona au tavini: E aere kotou ki toku kainga, ki teia ngai meitaki tikai o toku enua, e tanu e tai ngauru ma rua pu rakau olive;"
                },
                {
                    "number": 45,
                    "text": "E tuku takapini i te au tiaki, e ka akatu i tetai are teitei, kia rauka i tetai kia akara i te enua e pini uake, ei tangata tiaki i rungaʼo i te punanga, kia kore taku au pu olive e atiati ki raro me aere mai te au enemi e takingakino, e te rave i taku ua vine na ratou."
                },
                {
                    "number": 46,
                    "text": "I teianei, kua aere atura te au tavini kua rave mei tei akaueia e to ratou pu kia ratou, e kua tanu i te au pu olive, e kua akatu takapini i te au koro, e kua tuku i to reira tiaki, e kua akamata iora i te patu i te punanga."
                },
                {
                    "number": 47,
                    "text": "E te tuku ra ratou i te tango, kua akamata iora ratou i te tuatua i rotopu ia ratou uaorai: Eaa ra te atu i inangaro ei i teia punanga?"
                },
                {
                    "number": 48,
                    "text": "Kua roa ratou i te kimianga, ma te tuatua ki rotopu ia ratou uaorai, eaa te tumu i inangaro ei taku atu i teia punanga nei, i te mea oki e e tuatau au teia?"
                },
                {
                    "number": 49,
                    "text": "Eaa oki teia moni i kore ei i orongaia ki te tauianga? Kare oki e inangaroia teia au mea."
                },
                {
                    "number": 50,
                    "text": "Ia ratou e taumaro nei tetai e tetai kua varenga noo ua ratou, e kare atura i akarongo i te au akaueanga a to ratou atu."
                },
                {
                    "number": 51,
                    "text": "E kua aere maira te enemi i te po, e kua vavai i te aua koro; kua tu akera te au tavini i te mataku, e oro ke atura; kua takore iora te enemi i ta ratou angaanga, e kua atiati atu ra ki raro i te au pu olive."
                },
                {
                    "number": 52,
                    "text": "E tenana, ko te tangata mana, ko te atu o te kainga vine ra, kua kapiki atura i tona au tavini, na ko atura, Eaa i peraʼi! eaa te tumu o teia kino maata?"
                },
                {
                    "number": 53,
                    "text": "Kare ainei kotou i anoanoia kia rave mei taku i akaue atu ia kotou kia rave, e—i muri ake i to kotou tanuanga i te kainga vine, e te akatuanga takapini i te koro, e tuku i te tiaki ki rungaʼo i te patu—akatu katoa i te punanga, e ka tuku i te tiaki ki runga i te punanga, e ka tiaki i taku kainga vine, e kare e vareae e te moe, no te aere mai aea te enemi kia kotou?"
                },
                {
                    "number": 54,
                    "text": "E i na, ka kite vave atu te tiaki i runga i te punanga i te enemi i te ngai mamao; ka rauka i reira ia kotou i te akateateamamao no te paruru atu ia ratou kia kore te enemi e atiati i te koro ki raro, e ka akaoraia taku kainga vine mei roto i nga rima o te akapou."
                },
                {
                    "number": 55,
                    "text": "Kua tuatua maira te atu o te kainga vine ki tetai o tona tavini: Ka aere ka akaputuputu mai i te toenga o taku au tavini, e apai katoatoa i te au maroiroi o toku nei ngutuare, koia ko taku au tangata tamaki, taku au mapu tane, e ko ratou tei apakari i roto i taku au tavini, ko ratou oki te maroiroi o toku ngutuare, mari ua ra ko tetai ua taku i iki kia noo mai;"
                },
                {
                    "number": 56,
                    "text": "Ka aere tika atu kotou ki te enua o taku kainga vine, e akaora i taku kainga vine; naku oki te reira; e mea okoia e au ki te moni."
                },
                {
                    "number": 57,
                    "text": "No reira, e aere tika atu kotou ki taku enua; e vavai ki raro i te patu o toku au enemi, e uri i te punanga ki raro, e akapueurikiriki i to ratou au tiaki."
                },
                {
                    "number": 58,
                    "text": "E me ka akaputuputu mai ratou ki te ngai okotai e tamaki mai ia kotou, e tutaki akaoko atu noku i toku au enemi, e a tetai tuatau e aere atu ei au ma te toenga o toku ngutuare e ka noo i te enua."
                },
                {
                    "number": 59,
                    "text": "Kua tuatua maira te tavini ki tona atu: Aea e tupu ei teia au mea?"
                },
                {
                    "number": 60,
                    "text": "Kua karanga maira aia ki tona tavini: Me tae toku tuatau; e aere tika koe, e rave i te au mea katoatoa taku i akaue atu kia koe;"
                },
                {
                    "number": 61,
                    "text": "Ko teia taku topirianga e te au akameitakianga ki rungaʼo ia koe—e tavini akarongo mou koe e te pakari i rotopu i toku ngutuare, e tutara oki no toku basileia."
                },
                {
                    "number": 62,
                    "text": "E kua aere ke atura taua tavini ra, e kua rave i te au mea katoa ta tona pu i akaue iaia kia rave; e te au rā e manganui i muri mai kua akatupuia te au mea katoa."
                },
                {
                    "number": 63,
                    "text": "Pera katoa, tika tikai taku e karanga atu kia koe, e akakite atu au kia koe i te pakari e vai i roto iaku no runga i te au akonoanga katoatoa, mei te mea e ka inangaro ratou kia aratakiia na te mataara tika e te tano no to ratou akaoraanga—"
                },
                {
                    "number": 64,
                    "text": "Kia tupu uatu rai te angaanga o te akaputuputuanga mai o taku aronga tapu, kia raukaʼi iaku i te akamaroiroi ia ratou ki toku ingoa i te au ngai tapu; no te mea kua tae te tuatau o te kokoti, kia tupu oki taku nei tuatua e tikaʼi."
                },
                {
                    "number": 65,
                    "text": "No reira, ka akaputuputu mai au i taku iti tangata ki te ngai okotai, kia tau ki te parabole o te sitona e te zizania, kia akatakakeia mai te sitona ki te ngai vairanga kia rauka te ora mutukore, e kia akakoronaia ki te kakā tiretiera, me aere mai au ki roto i te basileia o taku Metua kia tutaki i te au tangata ravarai kia tau ki tana angaanga ka rave;"
                },
                {
                    "number": 66,
                    "text": "I te au zizania e tapekaia ra ki roto i te au ruru, kia piri meitaki te tapeka, e kia tauia atu ei ratou ki te aʼi mate kore."
                },
                {
                    "number": 67,
                    "text": "No reira, e oronga au i tetai akaueanga ki te au akonoanga katoatoa, kia akaputuputu mai rai ratou ki te ngai okotai taku i akataka no ratou."
                },
                {
                    "number": 68,
                    "text": "Kareka ra, mei taku oki i tuatua atu kia koe i te akaueanga mua, auraka toou akaputuputuanga ei mea rapurapu, me kore ra na roto i te mataku; mari ra, kia teateamamao meitaki ia i mua ake."
                },
                {
                    "number": 69,
                    "text": "E kia rauka kia akapapaia te au mea katoatoa ki mua ia koe, e akono i te akaueanga taku i oronga atu no runga i teia au mea—"
                },
                {
                    "number": 70,
                    "text": "Ko tei na ko mai, me kore ra tei apii mai, e kia okoia mai te au enua katoatoa ki te moni, te ka rauka kia okoia no tetai moni, ki tetai uatu tuanga i te enua nei tei akatakaia e au e ko te enua o Ziona, no te akamataanga o te akaputuputuanga o toku aronga tapu;"
                },
                {
                    "number": 71,
                    "text": "Ko te enua katoatoa te ka rauka kia okoia i Jackson County, e te au tapere i vaitata mai, e vaioia mai te toe ki toku nei rima."
                },
                {
                    "number": 72,
                    "text": "Teianei, tika tikai taku e karanga atu kia koe, kia akaputuputu mai te au akonoanga i ta ratou moni pouroa ki te ngai okotai; kia raveia teia angaanga i tona atianga tikai, auraka ra kia rapurapuia; ma te akara i te au mea katoatoa kia teateamamaoia i mua ia koe."
                },
                {
                    "number": 73,
                    "text": "E kia ikiia te au tangata ngateitei, koia te aronga pakari, e tono ia ratou e oko mai i teia au enua."
                },
                {
                    "number": 74,
                    "text": "E ko te au akonoanga i te au enua i te itinga ra, me maata mai ratou, me ka akarongo ratou ki teia tuatua ka oko mai ratou i te au enua, e ka akaputuputuia ratou ki reira; ko te ravenga teia e akatumu ei ratou ia Ziona."
                },
                {
                    "number": 75,
                    "text": "I teia nei tikai kua rava takere to roto i te vairanga, ae, kua maata tikai, ei akaora ia Ziona, e kia akamouia tona au ngai tanea, kia kore e uriia akaou ki raro, naringa e kua anoano te au akonoanga, tei kapiki ia ratou ki toku ingoa, kia akarongo mai ki toku reo."
                },
                {
                    "number": 76,
                    "text": "E pera katoa, te tuatua atu nei au kia koe, ko te aronga tei akapueurikirikiia e to ratou au enemi, te anoano nei au e kia pati ua rai ratou i tetai akatikatikaanga, e te akaoraanga, mei roto mai i te au rima o te au aronga tei akanooia ei au tutara, e ko ratou tei mana ki rungaʼo ia kotou—"
                },
                {
                    "number": 77,
                    "text": "Kia tau oki ki te au ture e te papa ture o te tangata, mei taku i akatika kia akamouia, e kia akonoia ei tika e ei paruru no te au kopapa, kia tau ki te tuatuatika e te au ture tapu;"
                },
                {
                    "number": 78,
                    "text": "E kia rave ei te au tangata katoatoa i te apiianga e te au ture no runga i te au mea e vai atu ki mua, kia tau ki te tikaanga iki taku i oronga atu kiaia, e kia pau mai ei te au tangata katoatoa i tana uaorai au ara i te rā o te akavaanga."
                },
                {
                    "number": 79,
                    "text": "No reira, kare rava e tau kia tuikaa tetai tangata na tetai."
                },
                {
                    "number": 80,
                    "text": "Ko te tumu oki teia i akamou ei au i te Papa Ture no teia enua, na roto i te rima o te au tangata kite pakari taku i taki ki runga no teia akakoroanga, e i akaoraʼi i te enua i te akamaringianga toto."
                },
                {
                    "number": 81,
                    "text": "E teianei, e akaaite ra au i te tamariki a Ziona ki te aa? E akatau au ia ratou ki te parabole o te vaine e te akava tuatua-tika kore kia kore e matapoiriia, e mea tau oki i te au tangata katoatoa kia pure tukutuku kore, ko tei na ko mai e—"
                },
                {
                    "number": 82,
                    "text": "Te noo ra tetai akava i roto i tetai oire kare rava aia e mataku i te Atua, e kare oki i akono mai i te tangata."
                },
                {
                    "number": 83,
                    "text": "E vaine takaua oki tei taua oire ra, e kua aere maira kiaia, na ko maira: E akatika mai koe iaku i toku nei enemi."
                },
                {
                    "number": 84,
                    "text": "Kare ra aia i akatika vave mai, i muri mai ra kua tuatua aia ki roto iaia uaorai: Kare oki au e mataku i te Atua, e kare oki i akono i te tangata no te mea ra oki e, e riro teia vaine takaua i te akamanamanata mai iaku ka akatika au iaia, e ka riro tona aereanga putuputu mai e roiroi noku."
                },
                {
                    "number": 85,
                    "text": "E akaaite au i te tamariki a Ziona ki te reira."
                },
                {
                    "number": 86,
                    "text": "Kia pati akatenga ratou ki te vaevae o te akava;"
                },
                {
                    "number": 87,
                    "text": "Me kare aia e akara atu ia ratou, e pati ratou ki te vaevae o te kavana;"
                },
                {
                    "number": 88,
                    "text": "Me kare te kavana e akarongo mai ia ratou, e pati atu ki te vaevea o te peresideni;"
                },
                {
                    "number": 89,
                    "text": "E me kare te peresideni e akarongo mai ia ratou, ei reira te Atu e tu mai ei mei tona ngai pipinianga, e no tona riri, tamanamanata atura i to te au pa enua;"
                },
                {
                    "number": 90,
                    "text": "E no te vera o tona mareka kore, e tona riri otooto, i tona uaorai taime, e tipu ke iaia taua aronga kino, te akarongo kore, e te au tavini tika kore, e ka tukuia atu ei to ratou tuanga i rotopu i te aronga pikikaa, e te aronga irinaki kore;"
                },
                {
                    "number": 91,
                    "text": "Ki vao oki i te ngai poiri, tei reira oki te aue, e te mii, e te pakatianga nio."
                },
                {
                    "number": 92,
                    "text": "No reira e pure kotou, kia puera to ratou taringa ki ta kotou aue, kia aroa atu au ia ratou, kia kore e tae mai teia kino kia ratou."
                },
                {
                    "number": 93,
                    "text": "Ko taku i tuatua kia koe, ka tupu e tikaʼi, kia noo te au tangata ma te kotoeanga kore;"
                },
                {
                    "number": 94,
                    "text": "Kia akarongo te au tangata pakari e te au tutara e kia kite oki ratou i te au mea tei kore i manakonakoia e ratou;"
                },
                {
                    "number": 95,
                    "text": "Kia titau rai au i te apai mai i taku angaanga, ko taku angaanga tuke, e te raveanga o taku angaanga, taku angaanga tuke, ei kite no te tangata i te tuke i rotopu i te tuatua-tika e te kino maata, te tuatua maira toou Atua."
                },
                {
                    "number": 96,
                    "text": "E tuatua akaou atu rai au kia koe, e mea tau kore ki taku akaueanga e toku anoano kia oko a Sidney Gilbert i taku are vairanga, taku i akataka no toku au tangata, ki roto i te rima o toku au enemi."
                },
                {
                    "number": 97,
                    "text": "Auraka tei ikiia e au kia akapuapinga kore ia e toku au enemi, i te tika o te aronga tei kapiki ia ratou ki toku nei ingoa;"
                },
                {
                    "number": 98,
                    "text": "E ara mamae rava teia e te kino maata kiaku, e ki toku au tangata, no runga i te au mea taku i akaue, e te ka topa mai ki rungaʼo i te au iti tangata."
                },
                {
                    "number": 99,
                    "text": "No reira, ko toku manako anoano teia kia mou toku iti tangata, e kia mou rai ki runga i taku i iki no ratou, noatu e kare ratou e tikaia kia noo ki reira."
                },
                {
                    "number": 100,
                    "text": "Kareka ra, kare au e karanga atu nei e kare ratou e noo ki reira; me ka apai mai ratou i te ua e te angaanga tei tau no toku basileia ka noo ratou ki reira."
                },
                {
                    "number": 101,
                    "text": "E patu oki ratou, kare e na tetai e noo, e tanu ratou i te kainga vine, e na ratou rai e kai i te ua o te reira. Koia ïa. Amene."
                }
            ]
        },
        "/study/scriptures/dc-testament/dc/102": {
            "uri": "/study/scriptures/dc-testament/dc/102",
            "title": "Te Apiianga E Te Au Koreromotu 102",
            "data_type": "chapter",
            "chapter_name": "Tuanga 102",
            "chapter_summary": [
                "1–8, Kua ikiia tetai pupu konitara teitei kia akatikatika i te au manamanata puapinga te ka tupu mai i roto i te Akonoanga; 9–18, Kua orongaia mai te ravenga kia akarongo mai i te au manamanata; 19–23, Na te peresideni o te pupu konitara e tuku i te tikaanga; 24–34, Kua orongaia mai te ravenga kia patoi i taua tikaanga ra."
            ],
            "verses": [
                {
                    "number": 1,
                    "text": "Kua raveia i teia rā te uipaanga a te au konitara a te rua ngauru ma ā taunga teitei ki roto i te ngutuare o Iosepha Timeti, Tamaiti, na roto i te eeuanga, e kua akatumu i te akamou i te pupu konitara teitei o te akonoanga a te Mesia, koia oki, e tai ngauru ma rua taunga teitei, e e tai me kore ra e toru peresideni, ko te ka inangaroia."
                },
                {
                    "number": 2,
                    "text": "Kua akatakaia te pupu konitara teitei na roto i te eeuanga no te akakoroanga o te akatikatikaanga i te au manamanata puapinga te ka tupu mai i roto i te akonoanga, te ka kore e rauka i te akaauia e te akonoanga, me kore ra e te pupu konitara a te au episekopo, ei marekaanga no tei patoi mai."
                },
                {
                    "number": 3,
                    "text": "Ko Iosepha Timeti, Tamaiti, Sidney Rigdon e Frederick G. Williams tei arikiia ei au peresideni e te reo o te pupu konitara; e ko Iosepha Timeti, Metua, ko John Smith, Joseph Coe, John Johnson, Martin Harris, John S. Carter, Jared Carter, Oliver Cowdery, Samuel H. Smith, Orson Hyde, Sylvester Smith, e Luke Johnson te au taunga teitei, tei ikiia ei pupu konitara tiaki i te akonoanga, e te reo taokotai o te pupu konitara."
                },
                {
                    "number": 4,
                    "text": "Kua uiia atu ki te au konitara i taikuia i runga ake e me kua ariki ratou i to ratou au ikiangaia, e me ka rave ratou i teia taonga kia tau ki te ture o te rangi, e kua pau pouroa mai ratou e kua ariki ratou i to ratou au akatakaanga, e ka akatupu ratou i te angaanga a to ratou au taonga kia tau ki te aroa ua o te Atua tei orongaia mai kia ratou."
                },
                {
                    "number": 5,
                    "text": "Ko te numero o te katoatoaanga o te konitara, tei vouti mai na roto i te ingoa e no te akonoanga i te orongaanga mai i te ingoa o te au konitara tei taikuia ake nei i runga e ā ngauru ma toru, teia i reira: e iva taunga teitei, e tai ngauru ma itu ereta, e ā taunga, e tai ngauru ma toru mema."
                },
                {
                    "number": 6,
                    "text": "Kua voutiia: kare e mana o te pupu konitara teitei kia rave me kare e toko itu konitara mei tei taikuia i runga ake, me kore ra kua tae mai ta ratou aronga ou ei mono mai ia ratou."
                },
                {
                    "number": 7,
                    "text": "E mana to teia toko itu kia iki i tetai au taunga teitei, ta ratou ka manako e kua tau kia mono i te ngai o te au konitara i akatau."
                },
                {
                    "number": 8,
                    "text": "Kua voutiia: me e ngai vā tetai tei tupu na roto i te mate, te akaatea ke ia anga mei tona taonga no te aati ture, me kore ra kua akaatea mei roto mai i teia kavamani a te akonoanga, i tetai uatu o te au konitara mei tei taikuia i runga ake, ka monoia te reira na roto i te ikianga a te peresideni, me kore ra te au peresideni, e ka turuia ratou e te reo o te pupu katoatoa o te konitara o te au taunga teitei, tei kapikiia no te reira angaanga, kia rave na roto i te ingoa o te akonoanga."
                },
                {
                    "number": 9,
                    "text": "Ko te peresideni o te akonoanga, koia katoa oki te peresideni o te pupu konitara, e kua ikiia aia na roto i te eeuanga, e kua arikiia aia i roto i tana akatereanga e te reo o te akonoanga."
                },
                {
                    "number": 10,
                    "text": "E kia tau oki ki te turanga o tona taonga kia akaaere aia ki rungaʼo i te pupu konitara o te akonoanga; e tikaanga oki tona kia tauturuia e tetai nga peresideni tokorua, tei ikiia mai mei te tu rai i ikiiaʼi aia."
                },
                {
                    "number": 11,
                    "text": "Me kua akatau e tai me kore ra nga rua tei ikiia mai ei tauturu iaia, e mana tona kia akaaere ki rungaʼo i te pupu konitara ma te kore e tauturu; e mei te mea oki e akatau aia, e mana to nga peresideni i te akaaere nona, me ko raua ravarai me kore ra ko tetai ia raua."
                },
                {
                    "number": 12,
                    "text": "Me akamouia ake tetai pupu konitara teitei o te akonoanga a te Mesia, kia tau ki te akaraanga i runga ake, e angaanga tau i reira na te konitara tai ngauru ma rua kia tuku kelero i te numero, kia kiteaʼi e koai i te tai ngauru ma rua te ka tuatua mua, ka akamata mai i te numero tai e tae uatu ki te ngauru ma rua."
                },
                {
                    "number": 13,
                    "text": "Me kapiti ake teia pupu konitara no te rave i tetai uatu akavaanga, ka akarakara te tino ngauru ma rua konitara me e mea ngata me kare; me kare rai, e tokorua ua nga konitara te ka tuatua, kia tau ki tei tataia i runga."
                },
                {
                    "number": 14,
                    "text": "I na ra mei te mea oki e ka ngata, ka ikiia i reira e ā; me ka maata atu te ngata, e ono; auraka ra kia maata atu i te ono kia ikiia ei tuatua."
                },
                {
                    "number": 15,
                    "text": "E tikaanga to tei akaapaia ki tetai apa o te au konitara, ei akara i te taukore e te tika kore o te akavaanga."
                },
                {
                    "number": 16,
                    "text": "E ko te au konitara tei ikiia ei tuatua ki mua i te pupu konitara, na ratou e akaari mai i te manamanata, i muri ake i te akarakaraangaia te tika, ma te māramarama tikai ki mua i te pupu konitara; e kia tuatua te au tangata ma te tau e te tika."
                },
                {
                    "number": 17,
                    "text": "Ko te au konitara te ka uuti mai i te au numero 2, 4, 6, 8, 10, 12, ko ratou te ka tu no tei akaapaia, ei kopae i te au tuatua akakino e te tau kore."
                },
                {
                    "number": 18,
                    "text": "I roto i tetai uatu kimianga pekapeka, e tikaanga to te tangata nana te akaapaanga e te tangata tei akaapaia kia tuatua no raua uaorai ki mua i te pupu konitara, i muri ake i te rongoangaia o te au manako e i te otianga te au konitara tei ikiia kia tuatua no teia pekapeka."
                },
                {
                    "number": 19,
                    "text": "Kia oti te au tuatua i te akarongoia, kia oti te au konitara, te tangata nana i akaapa atu e tei akaapaia i te tuatua, ka tuku i reira te peresideni i tana tika kia tau ki tana i mārama no runga i teia pekapeka, e ka kapiki katoa aia ki te tino ngauru ma rua konitara kia turu mai i te reira na roto i to ratou voutianga."
                },
                {
                    "number": 20,
                    "text": "I na ra mei te mea oki te au konitara toe, ko tei kore i tuatua, me kore ra tetai uatu ia ratou, i muri ake i to ratou akarongoanga ki te au tika e te au patianga, e kua kitea e ratou tetai tarevakē i te tukuanga tika a te peresideni, e tikaanga to ratou kia patoi, e kia kimi akaou ia te reira pekapeka."
                },
                {
                    "number": 21,
                    "text": "E mei te mea e, i muri ake i te akarongo akaou angaia o te manamanata, e e akamāramaanga ou tetai tei kitea mai, ka taui i reira te tukuanga tika."
                },
                {
                    "number": 22,
                    "text": "I na ra mei te mea ra e kare e manako ke e orongaia mai, ka vai rai te tukuanga tika mua, ka mana i reira te maataanga o te au konitara kia iki i te reira."
                },
                {
                    "number": 23,
                    "text": "Mei te mea e ka ngata no runga i te apiianga me kore ra te turanga, me kare i rava te tataanga kia mārama teia pekapeka ki te au manako o te pupu konitara, ka pati i reira te peresideni kia rauka mai ta te Atu tuatua kia ratou na roto i te eeuanga."
                },
                {
                    "number": 24,
                    "text": "Me aere atu te au taunga teitei ki tetai enua, e mana to ratou i te kapiki e te akatumu i tetai pupu konitara mei tei raveia i mua ake, ei akatika i te au pekapeka, me ka inangaro nga tua e rua, me kore ra kia pati tetai ia raua."
                },
                {
                    "number": 25,
                    "text": "E mana to taua pupu konitara ra o te au taunga teitei kia iki i tetai o ratou ei akaaere i rungaʼo i taua pupu ou no te reira tuatau."
                },
                {
                    "number": 26,
                    "text": "E angaanga teia na taua pupu konitara kia tuku viviki atu i tetai kapi o ta ratou au angaanga, ma te katoaanga o ta ratou tika tei tukua, ki te pupu konitara teitei o te nooanga o te Ruru Peresideni Mua o te Akonoanga."
                },
                {
                    "number": 27,
                    "text": "Me kare nga tua ravarai, me kore ra kare tetai ia raua e mareka i te tukuanga tika a taua pupu konitara ra, ka rauka ia raua i te pati akaou atu ki te pupu konitara teitei o te nooanga o te Ruru Peresideni Mua o te Akonoanga, e kia akarongo akaou ia te pekapeka, e kia akaaereia kia tau ki te akaraanga mua tei tataia, mei te mea e kare e tukuanga tika i raveia na."
                },
                {
                    "number": 28,
                    "text": "Kia kapiki ua ia teia pupu konitara o te au taunga teitei i vao mai, me e au pekapeka rave ngata tetai no te akonoanga; auraka teia pupu konitara kia kapikiia no tetai manamanata rikiriki e te noanoa."
                },
                {
                    "number": 29,
                    "text": "E mana to teia au taunga teitei e teretere nei kia tuatua, me e puapinga tetai kia kapikiia teia pupu konitara me kare."
                },
                {
                    "number": 30,
                    "text": "E tuke maata tei rotopu i te pupu konitara teitei me kore ra te au taunga teitei i vao mai, ki to te konitara teitei e teretere ra o te tino ngauru ma rua aposetolo, i roto i to ratou au tukuanga tika."
                },
                {
                    "number": 31,
                    "text": "Mei roto mai i te tukuanga tika a te mea mua ka rauka kia kimi akaou ia; i na ra ko te tukuanga tika a te rua kare e rauka."
                },
                {
                    "number": 32,
                    "text": "Ka rauka ra te rua kia ui akaou ia atu e te au akaaere maata anake o te akonoanga, me e aatianga ture tetai i raveia."
                },
                {
                    "number": 33,
                    "text": "Kua ikiia: ko te peresideni, me kore ra te au peresideni o te nooanga o te Ruru Peresideni Mua o te Akonoanga kia akara ki te pekapeka te ka apai akaou ia mai, me ka tau ainei kia kimi akaou ia, i muri ake i te akara matatio angaia o te patianga e te au tika e te au tuatua te ka aru mai."
                },
                {
                    "number": 34,
                    "text": "Ei reira te tino ngauru ma rua konitara i tuku kelero ei, kia kiteaia e koai ia ratou te ka tuatua mua, e teia tei rauka mai, ko Oliver Cowdery te mua, ko Joseph Coe te rua, ko Samuel H. Smith te toru, ko Luke Johnson te ā, ko John S. Carter te rima, ko Sylvester Smith te ono, ko John Johnson te itu, ko Orson Hyde te varu, ko Jared Carter te iva, ko Iosepha Timeti, Metua, te ngauru, ko John Smith te ngauru ma tai, e te ngauru ma rua ko Martin Harris.Kia oti te pure kua akamutu te uipaanga."
                }
            ]
        },
        "/study/scriptures/dc-testament/dc/103": {
            "uri": "/study/scriptures/dc-testament/dc/103",
            "title": "Te Apiianga E Te Au Koreromotu 103",
            "data_type": "chapter",
            "chapter_name": "Tuanga 103",
            "chapter_summary": [
                "1–4, Eaa i akatikaʼi te Atu kia tamanamanataia te aronga tapu i Jackson County; 5–10, Ka autu te aronga tapu me akono ratou i te au akaueanga; 11–20, Te akaoraanga o Ziona ka na roto i te mana, e ka na mua te Atu i tona iti tangata; 21–28, Kia akaputuputu mai te aronga tapu ki Ziona, e ko ratou te ka oronga i to ratou au oraanga ka rauka akaou ia ratou; 29–40, E maata te au tungane tei kapikiia kia akapapa i te Puakapa o Ziona e kia aere ki Ziona; kua taputouia kia ratou te re me akarongo ratou."
            ],
            "verses": [
                {
                    "number": 1,
                    "text": "Tika tikai taku e tuatua atu kia kotou, e taku au taeake, i na, e oronga atu au i tetai eeuanga e tetai akaueanga kia kotou kia kite ei kotou e ka naea te raveraveanga i ta kotou au angaanga no runga i te akaoraanga e te akaokoanga o to kotou au taeake, tei pueurikiriki i runga i te enua ko Ziona;"
                },
                {
                    "number": 2,
                    "text": "Tei arumakiia e tei pāpāia e te rima o toku au enemi, e i runga ia ratou e riringi atu ei toku riri aiteanga kore i toku uaorai tuatau."
                },
                {
                    "number": 3,
                    "text": "Kua akakoromaki oki au ia ratou e tae mai ki teia nei, kia kī rava ratou i te kino, e kia kī ta ratou kapu;"
                },
                {
                    "number": 4,
                    "text": "E ko te aronga tei kapikiia ki toku ingoa, ka pāpā au ia ratou no tetai tuatau poto ua ki tetai akoanga mamae tikai, no te mea kare ratou i akono katoatoa i te au tuatua e te au akaueanga taku i oronga atu kia ratou."
                },
                {
                    "number": 5,
                    "text": "I na ra, tika tikai te tuatua atu nei au kia kotou, kua tuatua ana au i tetai akaue te ka kitea e toku iti tangata, me ka akarongo ratou mei teianei ora i te tuatua taku, ta te Atu to ratou Atua, ka oronga kia ratou."
                },
                {
                    "number": 6,
                    "text": "I na, naku oki i akaue, ka akamata ratou i te autu ki rungaʼo i toku au enemi i teianei rai ora."
                },
                {
                    "number": 7,
                    "text": "E na roto i te akonoanga i te au tuatua taku, ta te Atu to ratou Atua, ka tuatua atu kia ratou, kare rava ratou e akamotu i te autu, e kauraro uatu te au basileia o te ao nei ki raro i toku nga vaevae, e orongaia atu ei te enua ki te aronga tapu kia mou ratou e tuatau e tuatau uatu."
                },
                {
                    "number": 8,
                    "text": "I na ra kia kore ra ratou e akono i taku au akaueanga, e kare oki e akono i taku au tuatua, ka autu te au basileia o te ao nei ki rungaʼo ia ratou."
                },
                {
                    "number": 9,
                    "text": "Kua tukuia oki ratou ei mārama no te ao nei, e ei au akaora no te au tangata nei;"
                },
                {
                    "number": 10,
                    "text": "E me kare ratou e riro ei au akaora no te au tangata nei, kua aite ratou mei te miti tei mangaro, e kare i reira ona puapinga mari ra kia titiriia atu ki vao e kia takatakaiia ki raro i te vaevae o te tangata."
                },
                {
                    "number": 11,
                    "text": "I na ra, tika tikai taku e karanga atu kia kotou, kua akaue ana au e ko to kotou au taeake tei pueurikiriki ka oki mai ratou ki te au enua o to ratou au ipukarea, e ka akatu ratou i te au ngai tanea o Ziona."
                },
                {
                    "number": 12,
                    "text": "Na roto i te au tumatetenga e manganui, mei taku i tuatua atu kia kotou i te au akaueanga mua, e aere mai ei te akameitakianga."
                },
                {
                    "number": 13,
                    "text": "I na, teia te akameitakianga taku i taputou i muri ake i to kotou au tumatetengaanga, e te tumatetenga o to kotou au taeake——ko to kotou akaoraanga, e te akaoraanga o to kotou au taeake, koia oki te akaokianga mai ia ratou ki te enua ko Ziona, kia akamou akaou ia, e kare no te inga akaou ki raro."
                },
                {
                    "number": 14,
                    "text": "Kareka ra, me akaviivii ratou i to ratou ipukarea ka uriia ratou ki raro; kare rava au e akaperepere ia ratou me akaviivii ratou i to ratou ipukarea."
                },
                {
                    "number": 15,
                    "text": "I na, te tuatua atu nei au kia kotou, ko te akaoraanga o Ziona kia aere mai ma te mana e tikaʼi."
                },
                {
                    "number": 16,
                    "text": "No reira, ka akatu au i tetai tangata no toku iti tangata, te ka arataki ia ratou mei ia Mose rai i arataki i te tamariki a Iseraela."
                },
                {
                    "number": 17,
                    "text": "Ko kotou oki te tamariki a Iseraela, e uanga oki no Aberahama, e mea tau ia kotou kia aratakiia mai ki vao mei te tuikaaanga ma te mana, e ma te rima oora ua."
                },
                {
                    "number": 18,
                    "text": "E mei to kotou au metua tei arataki mua ia, koia katoa te akaoraanga o Ziona."
                },
                {
                    "number": 19,
                    "text": "No reira, auraka to kotou au ngakau e apikepike, te tuatua atu nei au kia kotou mei taku i tuatua ki to kotou au metua: Ka aere taku angela na mua ia kotou, auraka ra toku aroaro."
                },
                {
                    "number": 20,
                    "text": "I na ra, te karanga atu nei au kia kotou: Ka na mua oki taku au angela ia kotou i te aere, e pera katoa toku aroaro, e te vai ra te atianga e riro ei ia kotou te enua meitaki."
                },
                {
                    "number": 21,
                    "text": "Tika, tika tikai taku e karanga atu kia kotou, e ko taku tavini ko Iosepha Timeti, Tamaiti, koia te tangata taku i akatau ki te tavini ta te Atu o te kainga vine i tuatua i roto i te parabole taku i oronga atu kia kotou."
                },
                {
                    "number": 22,
                    "text": "No reira na taku tavini na Iosepha Timeti, Tamaiti, e tuatua atu ki tei maroiroi o toku ngutuare, te au mapu tane e te uki i rotopu—Ka akaputuputu mai ia kotou ki te ngai okotai ki te enua ko Ziona, ki te enua tei okoia e au ki te moni tei akatapuia mai kiaku."
                },
                {
                    "number": 23,
                    "text": "E tono mai te au akonoanga i to ratou au tangata kite pakari e ta ratou au moni, e oko i te au enua mei taku i akaue atu kia ratou."
                },
                {
                    "number": 24,
                    "text": "E me aere mai toku au enemi e tuaru ia kotou mei toku enua meitaki, tei akatapuia e au ei enua no Ziona, koia mei to kotou au enua tikai i muri ake i teia au kite papu, ta kotou i akaari mai ki mua iaku no ratou, e taumaa atu kotou ia ratou;"
                },
                {
                    "number": 25,
                    "text": "E ko ta kotou e taumaa ra, ko taku katoa ïa ka taumaa, e na kotou oki e tutaki atu i toku au enemi noku nei."
                },
                {
                    "number": 26,
                    "text": "E noo rai toku tu ki o kotou i te tutakianga atu iaku no taku au enemi, kia tae ki te toru e te ā o te uki no ratou tei makitakita mai iaku."
                },
                {
                    "number": 27,
                    "text": "Auraka rava tetai tangata e mataku i te tuku i tona ora noku; ko tei tuku i tona uaorai ora noku, ka kitea akaou mai te reira."
                },
                {
                    "number": 28,
                    "text": "E ko tei kore i tuku i tona ora noku kare aia i te pipi naku."
                },
                {
                    "number": 29,
                    "text": "Te anoano nei au e ko taku tavini ko Sidney Rigdon te ka akateitei i tona reo i roto i te au uipaanga ki te au enua i te itinga, i te akateateamamaoanga i te au ekalesia kia akono i te au akaueanga taku i oronga atu kia ratou no runga i te akaokianga mai e te akaoraanga o Ziona."
                },
                {
                    "number": 30,
                    "text": "Ko toku anoano teia, e auraka taku nga tavini ko Parley P. Pratt, e Lyman Wight, e oki ki te enua o to raua au taeake, kia rauka rava to raua au pupu no te aere atu ki te enua ko Ziona, taki tai ngauru, me kore ra taki rua ngauru, me kore ra taki rima ngauru, me kore ra taki anere e tae uatu ki te numero e rima anere o te maroiroi o toku ngutuare."
                },
                {
                    "number": 31,
                    "text": "I na, teia toku anoano; e pati e ka orongaia mai taau; i na ra, kare te tangata nei e akono ua rai i toku anoano."
                },
                {
                    "number": 32,
                    "text": "No reira, me kare e rauka ia korua e rima anere, e kimi meitaki penei ake ka rauka mai ia korua e toru anere."
                },
                {
                    "number": 33,
                    "text": "E me kare e rauka ia korua e toru anere, e kimi meitaki penei ake ka rauka mai ia korua e tai anere."
                },
                {
                    "number": 34,
                    "text": "I na ra, tika tikai taku e karanga atu nei kia korua, e oronga atu au i tetai akaueanga kia korua, e auraka e aere atu ki te enua ko Ziona kia rauka rava ia korua e tai anere aronga maroiroi i toku ngutuare, no te aereanga ki te enua ko Ziona."
                },
                {
                    "number": 35,
                    "text": "No reira, mei taku i tuatua atu kia kotou, e pati, e orongaia taau; e pure akatenga, kia raukaʼi i taku tavini ia Iosepha Timeti, Tamaiti, i te aere ma kotou, e kia akaaere i rotopu i toku iti tangata, ma te akamou i toku basileia ki runga i te enua tei akatapuia, e kia akanooia te tamariki o Ziona ki runga i te au ture e te au akaueanga tei orongaia ana e te ka orongaia atu kia kotou."
                },
                {
                    "number": 36,
                    "text": "Ka rauka ia kotou te autu e te kakā na roto i to kotou akakoromakianga, te akarongo mou tikai, e te au pure akarongo."
                },
                {
                    "number": 37,
                    "text": "E mea tau i taku tavini ko Parley P. Pratt kia aru i taku tavini ia Iosepha Timeti."
                },
                {
                    "number": 38,
                    "text": "Kia aru taku tavini ko Lyman Wight ia Sidney Rigdon."
                },
                {
                    "number": 39,
                    "text": "Kia aru taku tavini ko Hyrum Smith ia Frederick G. Williams."
                },
                {
                    "number": 40,
                    "text": "Pera katoa kia aru taku tavini ko Orson Hyde ia Orson Pratt, mei ta taku tavini ko Iosepha Timeti, Tamaiti, ka tuatua kia ratou, no te raukaanga mai o te akatupuanga o teia au akaueanga tei orongaia atu e au kia kotou, e vaio i te toenga naku e rave. Koia ïa. Amene."
                }
            ]
        },
        "/study/scriptures/dc-testament/dc/104": {
            "uri": "/study/scriptures/dc-testament/dc/104",
            "title": "Te Apiianga E Te Au Koreromotu 104",
            "data_type": "chapter",
            "chapter_name": "Tuanga 104",
            "chapter_summary": [
                "1–10, Ko te aronga tapu te ka aati i te ture a te Akanooanga Taokotai ka taumaaia; 11–16, Ka akono te Atu i tona aronga tapu i tona uaorai ravenga; 17–18, Na te ture evangelia e akaaere no runga i te akono anga i te putaua; 19–46, Kua akatakaia te au tuanga angaanga e te au akameitakianga o tetai au taeake; 47–53, Kia rave takake rai te Akanooanga Taokotai i Kirtland i tana akatereanga mei ta te akanooanga i Ziona; 54–66, Kua akonokonoia te vairanga moni tapu a te Atu no te neneianga i te irava tapu; 67–77, Kia taagaangaia teia vairanga moni maata a te Akanooanga Taokotai na roto i te tika a te katoatoa; 78–86, Kia tutaki ratou i roto i te Akanooanga Taokotai i ta ratou au kaiou katoatoa, e ka tatara mai te Atu ia ratou mei roto mai i te kaiou."
            ],
            "verses": [
                {
                    "number": 1,
                    "text": "Tika tikai taku e karanga atu kia kotou, e toku au taeake, te oronga atu nei au i tetai apiianga kia kotou, e te akaueanga, no runga i te au puapinga a te akanooanga tei akaueia e au kia akatupuia e kia akamouia, ei akanooanga taokotai, e ei ruruanga mutukore ei puapinga no taku akonoanga, e no te akaoraanga o te au tangata e tae ua mai au—"
                },
                {
                    "number": 2,
                    "text": "E ma te taputou tuku kore e te akatuke kore ia, e ko te aronga oki tei akaueia e au e kua vai akarongo tikai, ka akameitakiia ratou ki te au akameitakianga e manganui;"
                },
                {
                    "number": 3,
                    "text": "Me kare ra ratou i vai akarongo, ka o ratou ki te taumaa."
                },
                {
                    "number": 4,
                    "text": "No reira, ko taku au tavini tei kore i akono i te akaueanga, i na ra, kua aati ra i te koreromotu na roto i te noinoi, e te au tuatua tapiki, kua taumaa au ia ratou ki te taumaa mamae tikai."
                },
                {
                    "number": 5,
                    "text": "Kua akaue oki au, te Atua, i roto i toku ngakau, e kia kiteaia ake tetai tangata no roto i teia akanooanga ei tangata aati ture, me kore ra, ka aati i te papauanga i tapekaiaʼi kotou, ka taumaaia aia i roto i tona oraanga, e ka takatakaiia ki raro e taku i manako;"
                },
                {
                    "number": 6,
                    "text": "Kare au, te Atu, e akatika kia akavaavaaia au no teia au mea nei—"
                },
                {
                    "number": 7,
                    "text": "E ko te aronga apakore i roto ia kotou, kia kare ratou e akaapaia mei te aronga tuatua-tika kore; e ko tei apa i rotopu ia kotou, kia kare rava ïa e ora; no te mea kua taputou au ko te Atu kia kotou i te korona kakā i taku rima katau."
                },
                {
                    "number": 8,
                    "text": "No reira, me kiteaia kotou e aronga aati ture, kare rava kotou e ora atu i toku riri otooto i roto i to kotou oraanga."
                },
                {
                    "number": 9,
                    "text": "Me tipuia kotou ki vao no ta kotou au aatianga ture, kare rava kotou e ora i te pāpāanga a Satani e tae uatu ki te rā o te akaoraanga."
                },
                {
                    "number": 10,
                    "text": "E teianei, te oronga atu nei au i te mana kia kotou mei teia ora atu, me e tangata tetai i rotopu ia kotou, no te akanooanga, e kua rave ara e kare i tataraara i tona kino, kia tuku atu kotou iaia ki te pāpāanga a Satani; e kare i reira ona mana kia apai mai i te kino ki runga ia kotou."
                },
                {
                    "number": 11,
                    "text": "Tei iaku oki te pakari; no reira, te oronga atu nei au i tetai akaueanga kia kotou, kia akaputuputu kotou ia kotou uaorai, ma te akataka ki te au tangata tatakitai i tona tuanga angaanga;"
                },
                {
                    "number": 12,
                    "text": "Kia raukaʼi i te au tangata kia akakite mai kiaku i te angaanga a te tuanga tei orongaia kiaia."
                },
                {
                    "number": 13,
                    "text": "E mea tau oki iaku, i te Atu, kia akataka au i te au tangata ravarai, ei akaaere ki rungaʼo i te au akameitakianga enua, tei angaia e kua akateateamamaoia e au no taku au mea ora i angaia."
                },
                {
                    "number": 14,
                    "text": "Kua oora oki au, te Atu, i te au rangi, e kua akamou i te enua, na toku rima te reira i rave; e naku oki te au mea katoa i roto ra."
                },
                {
                    "number": 15,
                    "text": "Ko toku akakoroanga ïa kia akono meitaki i toku aronga tapu, no te mea naku te au mea katoa."
                },
                {
                    "number": 16,
                    "text": "I na ra, kia raveia teia angaanga i taku uaorai ravenga i manako; e i na, teia te mataara taku, ta te Atu, i akaue, no te akono i toku aronga tapu, kia akangateiteiia te putaua, e kia taakaakaia te aronga apinganui."
                },
                {
                    "number": 17,
                    "text": "Kua kī oki te enua, e ka rava no te katoatoa; ae, kua akapapa au i te au apinga katoatoa, e kua oronga oki au ki te au tamariki a te tangata nei kia riro ei pu kia ratou uaorai."
                },
                {
                    "number": 18,
                    "text": "No reira, me rave tetai tangata i te puapinga taku i anga, e kare i tua i tana tuanga, kia tau ki te ture o taku evangelia, no te putaua e tei ngere, ka nana aia i tona mata ki runga, ma te aronga kino, i ade no te mamae maata."
                },
                {
                    "number": 19,
                    "text": "E teianei, tika tikai taku e karanga atu kia kotou, no runga i te au puapinga o te akanooanga—"
                },
                {
                    "number": 20,
                    "text": "Kia ikiia no taku tavini ko Sidney Rigdon te ngai e noo nei nona, e ko te enua o te ngai maanianga pakiri manu no tona tuanga, ei tauturu iaia e rave ra i taku angaanga i roto i toku kainga vine, mei taku i anoano, me akaue au iaia."
                },
                {
                    "number": 21,
                    "text": "Kia raveia te au mea katoa kia tau ki te tuatua o te akanooanga, ma te manako okotai, me kore ra te reo o te akanooanga, tei noo ki te enua ko Kirtland."
                },
                {
                    "number": 22,
                    "text": "Ko teia tuanga angaanga e te akameitakianga, naku, na te Atu, i tuku ki rungaʼo i taku tavini ko Sidney Rigdon ei akameitakianga nona, e no tana uanga i muri ake iaia;"
                },
                {
                    "number": 23,
                    "text": "E akamaata oki au i te akameitakianga ki rungaʼo iaia, me ka akamoraro mai aia iaku."
                },
                {
                    "number": 24,
                    "text": "E pera katoa, kia akatakaia mai no taku tavini a Martin Harris, no tona tuanga, te tuanga enua ta taku tavini ta John Johnson i rauka mai i te tauianga i tona ipukarea mua, nona e no tana uanga i muri ake iaia;"
                },
                {
                    "number": 25,
                    "text": "E me ka tu akarongo aia, ka akamaata au i te au akameitakianga ki rungaʼo iaia e tana uanga i muri ake iaia."
                },
                {
                    "number": 26,
                    "text": "E kia akataka taku tavini ko Martin Harris i tana moni katoa no te tutuanga i taku tuatua, kia tau ki ta taku tavini ko Iosepha Timeti, Tamaiti, ka akaaere."
                },
                {
                    "number": 27,
                    "text": "E pera katoa, kia orongaia atu nona te ngai e noo ra taku tavini ko Frederick G. Williams."
                },
                {
                    "number": 28,
                    "text": "E kia orongaia ki taku tavini ko Oliver Cowdery te tuanga enua piri mai ki te are, te ka riro ei are neneianga pepa, ko te tuanga numero tai te reira, e te tuanga katoa ta tona metua e noo ra."
                },
                {
                    "number": 29,
                    "text": "E kia orongaia ki taku nga tavini ko Frederick G. Williams e Oliver Cowdery te are neneianga pepa e te au mea katoa no te reira are."
                },
                {
                    "number": 30,
                    "text": "E ko teia to raua tuanga angaanga te ka orongaia kia raua."
                },
                {
                    "number": 31,
                    "text": "E me ka tu akarongo raua, i na, ka akameitaki au, e ka akamaata au i te akameitakianga ki rungaʼo ia raua."
                },
                {
                    "number": 32,
                    "text": "Ko te akamataanga teia o te tuanga angaanga taku i iki ia ratou, no ratou e ta ratou uanga i muri ia ratou."
                },
                {
                    "number": 33,
                    "text": "E me ka tu akarongo ratou, ka akamaata au i te akameitakianga ki rungaʼo ia ratou e ta ratou uanga a muri atu, koia te au akameitakianga e manganui."
                },
                {
                    "number": 34,
                    "text": "E pera katoa, kia noo rai taku tavini ko John Johnson ki te are i noo ei aia, e te ipukarea, mari ua ra ko te enua tei akonoia no te akatuanga o toku au are, no roto mai i te reira ipukarea, e taua au tuanga tei taikuia no taku tavini no Oliver Cowdery."
                },
                {
                    "number": 35,
                    "text": "E me tu akarongo aia, ka akamaata au i te akameitakianga ki rungaʼo iaia."
                },
                {
                    "number": 36,
                    "text": "E te anoano nei au kia oko atu aia i te au tuanga enua tei vaioia no te akatuanga i te oire o toku aronga tapu, me ka akakiteia kiaia e te reo o te Vaerua, e kia tau ki te tuatua o te akanooanga, e te reo o te akanooanga."
                },
                {
                    "number": 37,
                    "text": "E ko te akamataanga teia o te tuanga taku i iki nona, ei akameitakianga nona e no tana uanga a muri atu."
                },
                {
                    "number": 38,
                    "text": "E me tu akarongo aia, ka akamaata au i te au akameitakianga e manganui ki rungaʼo iaia."
                },
                {
                    "number": 39,
                    "text": "E pera katoa, kia akatakaia mai no taku tavini ko Newel K. Whitney nona te au are e te enua tana e noo ra, te enua e te are e vai ra te are toa, e te enua i te akoko ki tonga o te are toa, e pera katoa te enua tei runga te ngai vairangaanga reu."
                },
                {
                    "number": 40,
                    "text": "Ko teia au mea taku i iki no taku tavini ko Newel K. Whitney no tona tuanga, ei akameitakianga nona e no tana uanga a muri atu, ei akameitaki no te are okookoanga no taku akanooanga tei akamouia e au no taku titi i te enua ko Kirtland."
                },
                {
                    "number": 41,
                    "text": "Ae, tika tikai, ko te tuanga teia taku i iki no taku tavini ko N. K. Whitney, ko teia ngai okookoanga katoatoa, kiaia e tona mata, e tana uanga a muri atu."
                },
                {
                    "number": 42,
                    "text": "E me ka tu akarongo aia i te akono i taku au akaueanga, tei orongaia atu e au kiaia, ka akamaata au i te au akameitakianga ki runga iaia e tana uanga a muri mai, koia te au akameitakianga e manganui."
                },
                {
                    "number": 43,
                    "text": "E pera katoa, kia riro rai oki e na taku tavini na Iosepha Timeti, Tamaiti, e iki i te ngai nona tei akonoia no te akatuanga i toku are, e 220 iati i te roa e 66 iati i te atea, e te ipukarea katoa e nooia ra e tona metua;"
                },
                {
                    "number": 44,
                    "text": "Ko te akamataanga teia i te tuanga angaanga tei orongaia e au kiaia, ei akameitakianga nona, e no tona metua."
                },
                {
                    "number": 45,
                    "text": "E i na, kua akono au i tetai ipukarea no tona metua, ei tauturu iaia; no reira kia akara meitaki ia mai aia i te are o taku tavini ko Iosepha Timeti, Tamaiti."
                },
                {
                    "number": 46,
                    "text": "E akamaata oki au i te au akameitakianga ki runga i te ngutuare o taku tavini ko Iosepha Timeti, Tamaiti, me ka tu akarongo aia, e ka manganui te au akameitakianga."
                },
                {
                    "number": 47,
                    "text": "E teianei, e oronga atu au kia koe i tetai akaueanga no runga ia Ziona, kia kore kotou e tapeka akaou ia ei akanooanga taokotai ki to kotou au taeake i Ziona, mari ua ko teia—"
                },
                {
                    "number": 48,
                    "text": "Kia oti kotou i te akamouia, ka kapikiia kotou e ko te Akanooanga Taokotai o te Titi o Ziona, i te oire ko Kirtland. E toou au taeake, i muri ake i to ratou akamouangaia, ka tuatuaia e te Akanooanga Taokotai o te Oire o Ziona."
                },
                {
                    "number": 49,
                    "text": "Kia akatumuia ratou ki to ratou uaorai au ingoa, e i roto oki i to ratou uaorai ingoa, e ka rave ratou i ta ratou angaanga i to ratou uaorai ingoa;"
                },
                {
                    "number": 50,
                    "text": "E ka rave kotou i ta kotou angaanga i to kotou uaorai ingoa, e i roto i to kotou au ingoa."
                },
                {
                    "number": 51,
                    "text": "Ko taku akaueanga teia ei ora no kotou, e ei ora katoa no ratou, no to ratou tuaruangaia ki vao e pera te ka aru mai."
                },
                {
                    "number": 52,
                    "text": "Kua akaatikauia te au koreromotu na roto i te aatianga ture, te manako noinoi e te au tuatua pikipikikaa—"
                },
                {
                    "number": 53,
                    "text": "No reira te akaotiia nei kotou mei te akanooanga taokotai ma to kotou taeake, kare oki kotou i tapekaia mari ua no teia ora anake ua kia ratou, mari ra teia te tumu, mei taku i tuatua atu, na roto i te kaiou me kua akatika teia akanooanga i roto i te pupu konitara, me kare o kotou manamanata e na te reo o te pupu konitara e akaaere."
                },
                {
                    "number": 54,
                    "text": "E pera katoa, e oronga atu au i tetai akaueanga kia kotou no runga i to kotou tuanga angaanga taku i iki no kotou."
                },
                {
                    "number": 55,
                    "text": "I na, ko teia au apinga katoa nei noku ïa, me kore ra e puapinga kore to kotou akarongo, ka riro ïa kotou ei aronga pikikaa, e ko te au koreromotu ta kotou i papau kiaku kua ati te reira;"
                },
                {
                    "number": 56,
                    "text": "Me noku oki teia au apinga, e aronga rave angaanga ua kotou i reira; me kore ra kare ïa kotou i te aronga rave angaanga."
                },
                {
                    "number": 57,
                    "text": "I na ra, tika tikai taku e karanga atu kia kotou, kua iki au ia kotou ei au tiaki i toku ngutuare, e ei rave angaanga oki."
                },
                {
                    "number": 58,
                    "text": "Ko te tumu oki teia i karanga atu ei au kia kotou e e akatumu ia kotou, kia nenei i taku au tuatua, te kīanga o taku au irava tapu, e te au eeuanga taku i oronga atu kia kotou, e taku oki ka oronga atu kia kotou i tera tuatau i tera tuatau—"
                },
                {
                    "number": 59,
                    "text": "No te akakoroanga o te akatuanga i taku akonoanga e te basileia ki te ao nei, e kia akateateamamao i toku iti tangata no te tuatau e noo ei au kia ratou, te vaitata mai nei oki ïa."
                },
                {
                    "number": 60,
                    "text": "E kia akateateamamao kotou i tetai ngai ei vairanga moni, e akatapu oki ki toku ingoa."
                },
                {
                    "number": 61,
                    "text": "E iki i tetai ia kotou ei tiaki i te vairanga moni, e kia akataongaia aia no teia akameitakianga."
                },
                {
                    "number": 62,
                    "text": "Ei akairo tetai ki runga i teia vairanga moni, e kia tukuia te au mea tapu katoatoa ki roto i teia vairanga; auraka oki tetai tangata e tuatua e nana, me kore ra tetai tuanga o te reira, no te mea na kotou katoatoa oki teia ma te okotai tikai."
                },
                {
                    "number": 63,
                    "text": "Te oronga atu nei au kia kotou mei teianei ora atu, i na kia akara mai, ka aere ra kotou ka taangaanga i te tuanga taku i akataka atu no kotou, e auraka te au mea tapu, no te akakoroanga o te neneianga o teia au mea tapu nei mei taku i tuatua atu."
                },
                {
                    "number": 64,
                    "text": "E ko te puapinga o teia au mea tapu, ei roto ïa i te vairanga apinga; ei topirianga rai to rungaʼo; auraka rava atu tetai uatu e rave mai e taangaanga i to roto i te reira, auraka oki te topirianga e mataratara, mari ua ra na roto i te reo o te akanooanga, me kore ra me akaueia mai."
                },
                {
                    "number": 65,
                    "text": "E akono oki kotou kia vai meitaki te puapinga o te au mea tapu i roto i te vairanga, no te au akakoroanga tapu."
                },
                {
                    "number": 66,
                    "text": "Ka tuatuaia oki te reira e ko te vairanga moni tapu a te Atu; kia vai rai te topirianga ki rungaʼo e kia vai tapu e te akatapuia ki te Atu."
                },
                {
                    "number": 67,
                    "text": "E pera katoa, kia akapapaia tetai vairanga moni ke, e kia ikiia tetai tangata ei tiaki i te vairanga moni, ei topirianga katoa tetai e tukuia ki rungaʼo;"
                },
                {
                    "number": 68,
                    "text": "E ko te au moni katoatoa ta kotou ka rauka mai i roto i to kotou au tuanga angaanga, na roto i te akapuapingaanga i te au puapinga taku i oronga atu kia kotou, mei te au are, me kore ra te au enua, te au puakatoro, me kore ra i te au mea katoatoa, mari ua ko te au tataanga tapu, taku i vaio naku no te au akakoroanga tapu, kia tuku vivikiia atu te reira ki te vairanga i te taime e rauka mai ei ia kotou te au moni, i te au anere, te au rima ngauru, te au rua ngauru, te au tai ngauru, e te au rima."
                },
                {
                    "number": 69,
                    "text": "Me kore ra ka tuatuaia e, me rauka i tetai tangata i rotopu ia kotou e rima tara kia titiri aia i te reira ki roto i te vairanga moni; me e tai ngauru tei rauka iaia, me kore ra e rua ngauru, me kore ra e rima ngauru, me e tai anere, kia pera katoa aia;"
                },
                {
                    "number": 70,
                    "text": "Auraka rava tetai i rotopu ia kotou e tuatua e nana te reira; kare oki te reira e tuatuaia e nana, me kore ra tetai tuanga o te reira."
                },
                {
                    "number": 71,
                    "text": "Auraka rava tetai tuanga iti e taangaangaia, me kore ra e raveia mai ki vao i te vairanga, mari ua kia akatikaia e te reo e te katoatoa o te akanooanga."
                },
                {
                    "number": 72,
                    "text": "E ko teia i reira te reo e te akatikaanga o te katoatoa o te akanooanga—kia tuatua atu tetai ia kotou ki te tiaki moni: ka inangaro au i teia ei tauturu iaku i taku tuanga angaanga—"
                },
                {
                    "number": 73,
                    "text": "Mei te mea e rima tara, me e tai ngauru tara, me e rua ngauru, me e rima ngauru, me kore ra e tai anere, ka oronga te mou moni kiaia i te tuanga tana i inangaro mai no te tauturu atu iaia i roto i tana angaanga."
                },
                {
                    "number": 74,
                    "text": "Kia kitea roa kua aati ture ra aia, e kua akakiteia ki te pupu konitara o te akanooanga ma te mārama meitaki e e tangata mako kore aia e te kaimoumou."
                },
                {
                    "number": 75,
                    "text": "I na ra mei te mea ra e e mema maroiroi aia, e me ka tu akarongo ma te kite i te rave i tana tuanga angaanga, ko tona tokene teia ki mua i te mou moni e kare te mou moni e tapū i tana i inangaro."
                },
                {
                    "number": 76,
                    "text": "I na ra, me aati ture aia, tei raro te mou moni i te pupu konitara e te reo o te akanooanga."
                },
                {
                    "number": 77,
                    "text": "Me kua kitea mai e kua mako kore e kua kaimoumou te tangata mou moni, tei raro aia i reira i te tikaanga a te pupu konitara e te reo o te akanooanga, e ka akaateaia aia mei tona ngai, e ka ikiia mai tetai tangata ki tona ngai."
                },
                {
                    "number": 78,
                    "text": "E pera katoa, tika tikai taku e karanga atu kia kotou, no runga i ta kotou au kaiou—te anoano nei au e kia tutaki kotou i ta kotou au kaiou katoatoa."
                },
                {
                    "number": 79,
                    "text": "E ko toku anoano kia taakaaka mai kotou kiaku, kia raukaʼi ia kotou teia akameitakianga na roto i to kotou tu maru e te akaaka, e te pure o te akarongo."
                },
                {
                    "number": 80,
                    "text": "E me e tu maroiroi to kotou e te akaaka, ma te taangaanga i te pure o te akarongo, e i na, ka akaparuparu au i te au ngakau o te aronga tei reira ta kotou kaiou, e tae uatu ki toku tukuanga atu i te ravenga kia tatara mai ia kotou."
                },
                {
                    "number": 81,
                    "text": "No reira e tata viviki ki New York e tata oki mei ta toku Vaerua e tuatua atu; e ka akaparuparu au i te au ngakau o te aronga e kaiou ta kotou i reira, e kia apai ke ia atu to ratou au manako kino ia kotou."
                },
                {
                    "number": 82,
                    "text": "E me akaaka kotou ma te tu akarongo mou ma te kapiki i toku ingoa, e i na, e oronga atu au i te re na kotou."
                },
                {
                    "number": 83,
                    "text": "Ka oronga atu au i te taputou kia kotou, e ka akaoraia mai mei roto mai i teia tapekaanga no teia taime ua."
                },
                {
                    "number": 84,
                    "text": "Me rauka ake to kotou tikaanga kia akakaiou moni mai, mei te au anere, me e au tauatini, e tae uatu ki te ravaanga o ta kotou akakaiouanga mai no te tatara ia kotou mei roto i teia tapekaanga, e tikaanga teia no kotou."
                },
                {
                    "number": 85,
                    "text": "Ma te tuku i te au apinga taku i oronga ki roto i to kotou au rima, no teia taime ua, i te orongaanga i to kotou au ingoa no te akatikaanga a te katoatoa me kore ra i tetai ravenga ke, me kua tau ia kotou."
                },
                {
                    "number": 86,
                    "text": "Te oronga atu nei au i teia tikaanga kia kotou, no teia taime okotai; e i na, me akamata kotou i te rave i te au mea taku i tuku atu ki mua ia kotou, kia tau ki taku au akaueanga, naku pouroa oki teia au mea nei, e au tavini kotou noku, kare oki te pu e akatika i tona are kia vavaiia. Koia ïa. Amene."
                }
            ]
        },
        "/study/scriptures/dc-testament/dc/105": {
            "uri": "/study/scriptures/dc-testament/dc/105",
            "title": "Te Apiianga E Te Au Koreromotu 105",
            "data_type": "chapter",
            "chapter_name": "Tuanga 105",
            "chapter_summary": [
                "1–5, Ka akatuia a Ziona na roto i te kauraro ki te ture tiretiera; 6–13, Ko te akaoraanga o Ziona ka akarukeia no tetai tuatau poto; 14–19, Ka tamaki te Atu i te au tamakianga a Ziona; 20–26, Kia pakari te aronga tapu e auraka e pupu vaa no te au angaanga maata, ia ratou e akaputuputu ra; 27–30, Kia okoia mai te au enua i Jackson County e pera te au tapere i te pae mai; 31–34, Kia rauka to te au ereta orongaanga tapu o te iero i roto i te Are o te Atu i Kirtland; 35–37, Ka akatapuia te aronga tapu tei kapikiia e tei ikiia; 38–41, Kia taki te aronga tapu i te reva o te au ki to te ao nei."
            ],
            "verses": [
                {
                    "number": 1,
                    "text": "Tika tikai taku e tuatua atu kia kotou tei akaputuputu mai ki te ngai okotai kia kite kotou i toku anoano no runga i te akaoraanga o toku iti tangata i takingakinoia—"
                },
                {
                    "number": 2,
                    "text": "I na, te tuatua atu nei au kia kotou, naringa kare te aatianga ture a toku iti tangata, no runga tikai i te akonoanga e kare e no te tangata tatakitai, ka akaoraia tikai paa ratou i teianei."
                },
                {
                    "number": 3,
                    "text": "E i na, kare i rauka ia ratou kia kauraro ki te au mea tei inangaroia e au mei to ratou au rima, kua kī ra i te au tu kino ravarai, e kare i tuʼatu i to ratou au apinga, mei te aronga tapu rai, no te putaua e tei rokoia e te tumatetenga i rotopu ia ratou;"
                },
                {
                    "number": 4,
                    "text": "Kare oki ratou i okotai kia tau ki te taokotaianga tei anoanoia e te ture o te basileia tiretiera;"
                },
                {
                    "number": 5,
                    "text": "Kare rava a Ziona e akatuia mari ra ei te ture o te basileia tiretiera; me kore ra kare au e ariki iaia kiaku."
                },
                {
                    "number": 6,
                    "text": "E mea tau kia akoia toku iti tangata, e kite uatu ratou i te kauraro, me ka anoanoia no te au mea i tumatetengaʼi ratou."
                },
                {
                    "number": 7,
                    "text": "Kare au e tuatua na no runga i te aronga tei ikiia ei arataki i toku iti tangata, koia oki te au ereta mua o taku akonoanga, kare ratou pouroa i raro ake i teia akaapaanga;"
                },
                {
                    "number": 8,
                    "text": "I na ra te tuatua nei au no runga i taku au akonoanga i vao mai—e manganui te ka tuatua e: Teiea to ratou Atua? I na, e akaora aia ia ratou i te tuatau manamanata, me kare, kare tatou e aere ki Ziona, ka tapū tatou i ta tatou au moni."
                },
                {
                    "number": 9,
                    "text": "No reira, no te au aati ture a toku iti tangata, e mea tau iaku kia tapapa taku au ereta no tetai tuatau poto no te akaoraanga o Ziona—"
                },
                {
                    "number": 10,
                    "text": "E kia papa katoa ratou, e kia apii meitaki ia taku iti tangata, kia rauka te mārama o te aereanga, e kia kite meitaki i te rave i ta ratou angaanga, e te au mea taku ka inangaro mei to ratou au rima."
                },
                {
                    "number": 11,
                    "text": "Kare teia e rauka kia akatapu rava ia taku au ereta ki te mana mei runga mai."
                },
                {
                    "number": 12,
                    "text": "E i na, kua akateateamamao au i tetai orongaanga tapu maata o te iero e te akameitakianga kia riringiia atu ki rungaʼo ia ratou, me ka tu akarongo ratou e te akaaka ki mua i toku nei aroaro."
                },
                {
                    "number": 13,
                    "text": "No reira e mea tau kiaku e kia tiaki poto ana taku au ereta no tetai tuatau poto, no te akaoraanga o Ziona."
                },
                {
                    "number": 14,
                    "text": "E i na, kare au e inangaro mei to ratou au rima e na ratou e tamaki i te au tamakianga a Ziona; no te mea, mei taku oki i tuatua atu i te akaueanga mua, ko taku ïa ka akatupu—Naku oki e tamaki i ta kotou au tamakianga."
                },
                {
                    "number": 15,
                    "text": "I na, ko te akapou taku i tono na mua kia takore e kia akatanea i toku au enemi; e kare e roa atu te au mataiti kare ratou e akaruke akaou ia kia akaviivii i toku ipukarea, e kia akaiki puapinga kore ua i toku nei ingoa i runga i te au enua taku i akatapu no te akaputuputuanga mai i toku aronga tapu ki te ngai okotai."
                },
                {
                    "number": 16,
                    "text": "I na, kua akaue au i taku tavini ia Iosepha Timeti, Tamaiti, kia tuatua ki te ririnuianga o toku ngutuare, toku aronga tamaki oki, toku au tangata ou, e te au uki i rotopu, kia akaputuputu ki te ngai okotai no te akaoraanga i taku iti tangata, e kia uri ki raro i te punanga o toku au enemi, e kia akapueurikiriki i to ratou au tiaki;"
                },
                {
                    "number": 17,
                    "text": "I na ra, kare ra te maroiroi o toku nei ngutuare i akarongo mai ana i taku tuatua."
                },
                {
                    "number": 18,
                    "text": "I na ra, me e aronga tetai tei akarongo i taku au tuatua, kua teateamamao au i tetai akameitakianga e te orongaanga tapu o te iero no ratou, me tamou ua ratou i te akarongo."
                },
                {
                    "number": 19,
                    "text": "Kua akarongo au i ta ratou au pure, e ka ariki au i ta ratou atinga; e kua tau tikai ïa iaku kia tere ua mai rai ratou kia timataia to ratou akarongo."
                },
                {
                    "number": 20,
                    "text": "E teianei, tika tikai taku e karanga atu kia kotou, e oronga atu au i tetai akaueanga kia kotou, ko ratou ravarai tei aere mai ki konei, e te ka noo ki teia ngai e pini uake, e noo rai ratou;"
                },
                {
                    "number": 21,
                    "text": "E ko te aronga te kare e rauka kia noo, e e kopu tangata to ratou i te itinga, kia noo poto ratou no tetai tuatau, mei ta taku tavini ta Iosepha ka oronga kia ratou;"
                },
                {
                    "number": 22,
                    "text": "Naku oki e apii iaia no runga i teia au mea nei, e ko te au mea katoatoa tana ka akataka no ratou ka tupu te reira."
                },
                {
                    "number": 23,
                    "text": "E ko taku aronga katoatoa te ka noo ki te reira au tuanga e pini uake, kia tu akarongo tikai ratou, e te pure tuku moe kore, e te taakaaka ki mua iaku, ma te kore e eeu atu i te au mea tei eeuia e au kia ratou, e tae ua atu ki te taime e manako ei au e kia eeuia te reira."
                },
                {
                    "number": 24,
                    "text": "Auraka e tuatua no te au akavaanga, auraka e akapaapaa i te akarongo eiaa katoa i te au angaanga umere, i na ra, e akaputuputu marie mai rai ki te ngai okotai, kia maata atu te ngai ka rauka i te tuanga okotai, kia tau rai ki te manako o te au tangata;"
                },
                {
                    "number": 25,
                    "text": "E i na, ka oronga atu au i te aroa kia kotou e te aroa ua i roto i to ratou mata, kia akangaroi kotou ma te au e te ora ia koe e tuatua ra ki te tangata: E rave i te akavaanga e te tikaanga no matou kia tau ki te ture, e kia tutaki ia matou no ta matou au takingakinoangaia."
                },
                {
                    "number": 26,
                    "text": "Teianei, i na, te tuatua atu nei au kia kotou, e toku au taeake, ko te mataara teia e akaraanga meitaki ei kotou i roto i te mata o te tangata, e tae uatu ki te ririnuianga o te vaeau o Iseraela."
                },
                {
                    "number": 27,
                    "text": "E naku e akaparuparu i te au ngakau o te au tangata, mei taku i rave i te ngakau o Pharao, mei tera tuatau ki tera tuatau, e tae uatu ki te tuatau o taku tavini ia Iosepha Timeti, Tamaiti, e taku au ereta taku i iki, kia rava te tuatau i te akaputuputu mai i te maroiroi o toku ngutuare,"
                },
                {
                    "number": 28,
                    "text": "E kia oti te aronga pakari i te tonoia kia akatupu i taku i akaue no runga i te okoanga mai o te au enua i Jackson county, e i roto i te au tuanga i piri mai i te reira au ngai."
                },
                {
                    "number": 29,
                    "text": "Ko toku anoano tikai teia kia okoia mai teia au enua; e kia oti oki i te okoia ei roto ïa i te rima o toku aronga tapu kia tau oki ki te ture o te akatapuanga taku i oronga atu."
                },
                {
                    "number": 30,
                    "text": "I muri ake i te okoangaia o teia au enua, kare au e akaapa i te au vaeau o Iseraela i te raveanga i to ratou uaorai enua, mei ta ratou i oko mai i mua ana ki ta ratou uaorai moni, e te urianga ki raro i te punanga o toku au enemi tei noo ki runga i reira, e te akapueurikirikianga i to ratou au tiaki, e te tutakianga mai i toku au enemi mei te toru ki te ā o te uki o ratou tei makitakita mai iaku."
                },
                {
                    "number": 31,
                    "text": "Na mua ra kia maroiroi rava toku au vaeau, e kia akatapuia ratou ki mua iaku, kia kakā ratou mei te rā e te make mei te mārama, e kia riro tona reva ei mea rikarika ki te au pa enua;"
                },
                {
                    "number": 32,
                    "text": "Kia maroia oki te au basileia o te ao nei kia kite e ko te basileia o Ziona, koia tikai ïa te basileia o to Atua e tana Mesia; no reira, kia kauraro tatou ki tana au ture."
                },
                {
                    "number": 33,
                    "text": "Tika tikai taku e karanga atu kia kotou, e mea tau iaku e ko te au ereta mua o taku akonoanga kia rauka to ratou orongaanga tapu mei runga mai i roto i toku ngutuare, tei akaueia e au kia akatuia ki toku ingoa i te enua ko Kirtland."
                },
                {
                    "number": 34,
                    "text": "E tuku i te reira au akaueanga taku i oronga atu no runga ia Ziona e tana ture kia taangaangaia e kia akatupuia, i muri ake i tona akaoraangaia."
                },
                {
                    "number": 35,
                    "text": "I vai ana te rā kapikianga, kua tae maira te atianga no te rā ikianga; e ko te aronga ka ikiia, ei aronga tiamā."
                },
                {
                    "number": 36,
                    "text": "E akakiteia te reira ki toku tavini, e te reo o te Vaerua, te aronga tei ikiia; e ka akatapuia ratou;"
                },
                {
                    "number": 37,
                    "text": "E me aru ratou i te tuatua tei rauka ia ratou, ka rauka to ratou mana i muri ake i te au rā e manganui no te akaotianga i te au mea katoatoa no runga ia Ziona."
                },
                {
                    "number": 38,
                    "text": "E pera katoa te tuatua akaou atu nei au kia kotou, e kimi i te au, auraka ki te tangata anake tei takingakino ia kotou, mari ra ki te au tangata katoatoa;"
                },
                {
                    "number": 39,
                    "text": "E akateitei i te reva no te au, e tutu oki i te au ki te au openga o te enua nei;"
                },
                {
                    "number": 40,
                    "text": "E papau oki i te au ki te aronga tei takingakino mai ia kotou kia tau ki te reo o te Vaerua i roto ia kotou, e ka angaanga te au mea katoatoa no to kotou uaorai meitaki."
                },
                {
                    "number": 41,
                    "text": "No reira, kia tu akarongo mou kotou; e i na, e teianei, ei vaitata uaorai au ia kotou e tae uatu ki te openga. Koia ïa. Amene."
                }
            ]
        },
        "/study/scriptures/dc-testament/dc/106": {
            "uri": "/study/scriptures/dc-testament/dc/106",
            "title": "Te Apiianga E Te Au Koreromotu 106",
            "data_type": "chapter",
            "chapter_name": "Tuanga 106",
            "chapter_summary": [
                "1–3, Kua kapikiia a Warren A. Cowdery ei opita akaaere i reira; 4–5, Kare te au tamariki o te mārama e autuia e te Oki Rua Anga Mai mei te keia; 6–8, E au akameitakianga puapinga te ka rauka me angaanga ma te akarongo i roto i te Akonoanga."
            ],
            "verses": [
                {
                    "number": 1,
                    "text": "Ko toku anoano teia, e kia ikiia e kia akataongaia taku tavini ko Warren A. Cowdery ki te taunga teitei akaaere o taku akonoanga, i te enua ko Freedom e te au tuanga e pini uake ra;"
                },
                {
                    "number": 2,
                    "text": "E kia ako i taku evangelia openga kore, e kia akateitei oki i tona reo i te akamatakiteanga atu i te au tangata; auraka oki i tona uaorai ngai ua, mari ra ki te au tapere tei piri mai ki reira;"
                },
                {
                    "number": 3,
                    "text": "E kia uapou i tona taime ki teia kapikianga teitei e te tapu, taku ka oronga kiaia i teianei, i te makitoro marieanga i te basileia o te rangi e te tuatua-tika, e kapiti katoa ia te au mea ka inangaroia; e tau oki te rave angaanga i tana tutaki."
                },
                {
                    "number": 4,
                    "text": "E pera katoa, tika tikai taku e karanga atu kia kotou, te vaitata maira te aerenga mai o te Atu, e rokonaia mai to te ao nei mei te keia i te po—"
                },
                {
                    "number": 5,
                    "text": "No reira, e tapeka i to kotou au taukupu, kia riro kotou ei tamariki no te mārama, kia kore oki taua rā ra e tae kia kotou mei te keia rai."
                },
                {
                    "number": 6,
                    "text": "E pera katoa, tika tikai taku e karanga atu kia kotou, e rekareka maata to runga i te rangi i te tupouanga mai taku tavini a Warren ki raro i taku sepeta, e te akatakakeanga mai iaia mei te au karape o te au tangata;"
                },
                {
                    "number": 7,
                    "text": "No reira, kua akameitakiia taku tavini ko Warren, ka kitea aroaia aia e au; e noatu i te parau o tona ngakau, e apai ra au iaia, mei iaia ka taakaaka mai ki mua iaku."
                },
                {
                    "number": 8,
                    "text": "E oronga oki au i te aroa ua kiaia e te akapapuanga no tona ngai e tu ei; e me ka tamou ua rai aia i te tu meitaki ei kite papu e ei mārama no te akonoanga, kua akateateamamao au i tetai korona nona i te au ngutuare o taku Metua. Koia ïa. Amene."
                }
            ]
        },
        "/study/scriptures/dc-testament/dc/107": {
            "uri": "/study/scriptures/dc-testament/dc/107",
            "title": "Te Apiianga E Te Au Koreromotu 107",
            "data_type": "chapter",
            "chapter_name": "Tuanga 107",
            "chapter_summary": [
                "1–6, E rua kautaunga: ko to Melekizedeka e ko to Aarona; 7–12, Ko ratou e mou ra i te Kautaunga o Melekizedeka e mana to ratou i te rave i te angaanga i te au tuanga i roto i te Akonoanga; 13–17, Ko te ruru episekopo te akatere i rungaʼo i te Kautaunga o Aarona, ko te angaanga i te au angaanga oroa i vao mai; 18–20, Na te Kautaunga o Melekizedeka e mou i te au taviri o te akameitakianga katoatoa o te pae vaerua; na te Kautaunga o Aarona e mou i te au taviri o te au angela matuapuru; 21–38, Ko te pupu akatere, koia oki te Ruru Peresideni Mua, te Tino Ngauru Ma Rua, e te Itu Ngauru, e ko ta ratou tukuanga tika ka na roto i te taokotai e te tiratiratū; 39–52, Ko te akanooanga o te pateriareka kua akamouia mei ia Adamu mai kia Noa; 53–57, Kua mama mai te Atu ki te aronga tapu i taito, tei putuputu mai i Adamu-Onidi-Amana; 58–67, Na te Tino Ngauru Ma Rua e akanoonoo meitaki i te au taonga o te Akonoanga; 68–76, Kia riro te au episekopo ei au akava no Iseraela; 77–84, Na te Ruru Peresideni Mua e te Tino Ngauru Ma Rua e rave i te akavaanga teitei roatu i roto i te Akonoanga; 85–100, Na te au peresideni o te kautaunga e akatere i to ratou au pupu tatakitai."
            ],
            "verses": [
                {
                    "number": 1,
                    "text": "E rua kautaunga i roto i te akonoanga, koia oki ko to Melekizedeka e to Aarona, kapiti katoa mai te Kautunga o te ngati Levi."
                },
                {
                    "number": 2,
                    "text": "Ko te tumu i tuatuaiaʼi te mua e ko te Kautaunga o Melekizedeka, no te mea ko Melekizedeka, e taunga teitei maata aia."
                },
                {
                    "number": 3,
                    "text": "I mua i tona rā kua tuatuaia e te Kautunga Tapu, i Raro Ake i te Akanooanga a te Tamaiti a te Atua."
                },
                {
                    "number": 4,
                    "text": "I na ra, kia akangateitei, me kore ra kia akatapuia te ingoa o Tei Vai Teitei, e kia kore e tuatua putuputu ia tona ingoa, kua kapiki i reira ratou, ko te akonoanga i te tuatau taito ra, i taua kautaunga kia Melekizedeka, me kore ra te Kautaunga o Melekizedeka."
                },
                {
                    "number": 5,
                    "text": "Ko tetai au akaaere ke mai me kore ra te au taonga i roto i te akonoanga, e au atava ïa no teia kautaunga."
                },
                {
                    "number": 6,
                    "text": "E rua oki tuanga me kore ra upoko maata—ko tetai ko te Kautaunga o Melekizedeka, e ko tetai ko te Kautaunga o Aarona, me kore ra o te ngati Levi."
                },
                {
                    "number": 7,
                    "text": "Ko te taonga ereta no roto mai te reira i te kautaunga o Melekizedeka."
                },
                {
                    "number": 8,
                    "text": "Tei te Kautaunga o Melekizedeka te mou i te tikaanga o te ruru peresideni, e tei aia te mana e te tikaanga ki rungaʼo i te au taonga katoatoa i roto i te akonoanga i te au uki katoatoa o te ao nei, kia angaanga i te au mea i te pae vaerua."
                },
                {
                    "number": 9,
                    "text": "Ko te Ruru Peresideni o te Kautaunga Teitei, o te akanooanga o Melekizedeka, tei a ratou te tikaanga kia akaaere i te au taonga katoatoa i roto i te akonoanga."
                },
                {
                    "number": 10,
                    "text": "E tikaanga to te au taunga teitei i raro ake i te akanooanga o te Kautaunga o Melekizedeka, kia angaanga i roto i to ratou uaorai turanga, i raro ake i te akaaereanga a te ruru peresideni, no te raveraveanga i te au mea i te pae vaerua, pera katoa i te taonga ereta, taunga (no te akanooanga o te ngati Levi), puapii, diakono, e te mema."
                },
                {
                    "number": 11,
                    "text": "E tikaanga to te ereta kia rave i te angaanga me kore e taunga teitei i reira."
                },
                {
                    "number": 12,
                    "text": "Ko te raveanga i te au mea vaerua, na te taunga teitei e te ereta, tei akatikaia e te koreromotu ma te akaueanga a te akonoanga; e tikaanga oki to ratou kia akaaere i teia au taonga o te Akonoanga me kore e aronga mana i reira."
                },
                {
                    "number": 13,
                    "text": "Te rua o te kautaunga ko te Kautaunga o Aarona ïa, no te mea kua tukuia teia ki runga ia Aarona e tana uanga, e ope rava ake te au uki."
                },
                {
                    "number": 14,
                    "text": "Eaa i tuatuaiaʼi e ko te kautaunga akaaka no te mea e tauturu ïa i te mea maata, koia te Kautaunga o Melekizedeka, e e mana tona kia rave i te au oroa o vao."
                },
                {
                    "number": 15,
                    "text": "Ko te ruru episekopo te ruru peresideni o teia kautaunga, e tei mou katoa i te au taviri me kore ra te tikaanga o reira."
                },
                {
                    "number": 16,
                    "text": "Kare o te tangata tikaanga tikai ki teia taonga, e kia mou i te au taviri o te kautaunga, mari ua ra e uanga tikai aia no Aarona."
                },
                {
                    "number": 17,
                    "text": "No te mea ra e ko te taunga teitei i roto i te Kautaunga o Melekizedeka, e tikaanga tona kia akaaere i te au angaanga o te au taonga akaaka, ka rauka iaia i reira kia rave i te angaanga a te taonga episekopo me kore e uanga tikai mei roto mai ia Aarona, mei te mea e kua kapikiia aia e kua akatakaia ma te akataongaia no teia tikaanga e te au rima o te Ruru Peresideni o te Kautaunga o Melekizedeka."
                },
                {
                    "number": 18,
                    "text": "Ko te mana e te tikaanga o tei teitei ra, koia te Kautaunga o Melekizedeka, ko te mou i te au taviri o te au akameitakianga vaerua o te akonoanga—"
                },
                {
                    "number": 19,
                    "text": "Kia rauka te tikaanga kia kite i te au mea muna o te basileia o te ao ra, e kia akatueraia mai te au rangi kia ratou, e kia piri atu ki te uipaanga maata a te akonoanga a te Tama Mua, e kia mataora ratou i te pirianga e te aroaro o te Metua Atua, e Iesu te rotopu o te koreromotu ou."
                },
                {
                    "number": 20,
                    "text": "Ko te mana e te tikaanga o te mea akaaka, koia te Kautaunga o Aarona, tei aia te au taviri o te matuapuruanga o te au angela, e te rave i te au angaanga oroa o vao, te reta o te evangelia, te bapetizoanga no te tataraara no te akakoreanga o te au ara, tei tau i te au koreromotu e te au akaueanga."
                },
                {
                    "number": 21,
                    "text": "No tei inangaroia, te vai nei te au peresideni, me kore ra te au tangata akaaere no roto mai, ko tei ikiia mai no roto me kore ra mei roto mai i te aronga i akataongaia ki te au taonga tukeke o teia nga kautaunga."
                },
                {
                    "number": 22,
                    "text": "Mei roto mai i te Kautaunga o Melekizedeka; e toru au Taunga Teitei Akaaere, tei ikiia mai e te aronga katoa, e kua akatakaia ma te akataongaia no te reira taonga, e kua mouriaia mai na roto i te irinakianga, te akarongo, e te pure a te akonoanga, kua riro ei akapupu i te Ruru Peresideni o te Akonoanga."
                },
                {
                    "number": 23,
                    "text": "Kua kapikiia te tino ngauru ma rua konitara tutaka e ko ratou te Tino Ngauru Ma Rua Aposetolo, me kore ra e au kite takake no te ingoa o te Mesia ki to te ao katoatoa—e tuke oki teia i to te au aronga taonga i roto i te akonoanga i ta ratou au angaanga e to ratou au kapikianga."
                },
                {
                    "number": 24,
                    "text": "Kua akapupu ratou i tetai pupu, kia aiteite te au tikaanga e te mana ki to te au peresideni e toru i taikuia atu."
                },
                {
                    "number": 25,
                    "text": "Kua kapiki katoa ia te Itu Ngauru ei tutu i te evangelia, kia riro oki ei kite ki te au Etene e ki to te ao katoa—e tuke oki teia i to te au aronga taonga i roto i te akonoanga i ta ratou au angaanga e to ratou au kapikianga."
                },
                {
                    "number": 26,
                    "text": "Kua akapupu ratou tetai pupu, kia aiteite te au tikaanga ki to te au kite Tino Ngauru Ma Rua, me kore ra te au Aposetolo i tuatuaia ake nei."
                },
                {
                    "number": 27,
                    "text": "E ko te au tukuanga tika te ka raveia e tetai o teia nga pupu nei, kia tukuia e te katoatoa rava e tikaʼi; koia oki, kia akatika te au mema o te pupu tatakitai i te reira, kia aiteite ta ratou au tukuanga tika i taua au mana ra, me kore ra kia ariki tetai i tetai—"
                },
                {
                    "number": 28,
                    "text": "Ka rauka i te maataanga kia akapupu i tetai pupu me kare e ravenga ke—"
                },
                {
                    "number": 29,
                    "text": "Me kare e ko teia te tumu, kare i reira ta ratou au tukuanga tika e tau ki te au akameitakianga i ta te au tukuanga tika a te pupu o te peresideni tokotoru i taito, tei akataongaia i raro ake i te akanooanga o Melekizedeka, e au tangata tapu oki e te tiratiratū."
                },
                {
                    "number": 30,
                    "text": "Ko te au tukuanga tika a teia au pupu, me kore ra ko tetai o ratou, kia raveia ma te tika tikai, te tu tapu, te ngakau akaaka, te maru e te akakoromakianga roa, ma te akarongo, te tiamā, e te kite, te akono meitaki, te akakoromaki, te tu atua, te aroa takinga meitaki, e te aroa ua;"
                },
                {
                    "number": 31,
                    "text": "No te mea teia te taputou, me maata teia au mea i roto ia ratou, kare ratou e ngere i roto i te kite o te Atu."
                },
                {
                    "number": 32,
                    "text": "E me ka tuatua-tika kore ake tetai o te tukuanga tika a teia au pupu, ka apaiia mai te reira ki te uipaanga maata a te au pupu katoatoa, koia tikai te au akaaere o te pae vaerua no te akonoanga; me kare a ratou oro akaou anga e rauka mei ta ratou tukuanga tika."
                },
                {
                    "number": 33,
                    "text": "Ko te Tino Ngauru Ma Rua ko ratou te Pupu Konitara Teitei Akaaere Tutaka, i te rave angaanga i roto i te ingoa o te Atu, i raro ake i te akaaereanga a te Ruru Peresideni Mua o te Akonoanga, kia aiteite ki to te rangi; kia akatu i te akonoanga, e kia akatikatika i te au angaanga katoatoa i roto i te au pa enua, na mua ki te au Etene i reira ki te ngati Iuda."
                },
                {
                    "number": 34,
                    "text": "Ko te Itu Ngauru kia rave i te angaanga na roto i te ingoa o te Atu, i raro ake i te akaaereanga a te Tino Ngauru Ma Rua, koia te pupu konitara teitei tutaka, no te akatupuanga i te akonoanga ma te akaaere i te au mea katoatoa kia aiteite i roto i te au pa enua, na mua ki te au Etene i reira ki te ngati Iuda;"
                },
                {
                    "number": 35,
                    "text": "E tonoia atu te Tino Ngauru Ma Rua, tei mou i te au taviri, ei akatuera i te ngutupa na roto i te tutuanga o te evangelia a Iesu Mesia, na mua ki te au Etene i reira ki te ngati Iuda."
                },
                {
                    "number": 36,
                    "text": "Ko te au pupu konitara teitei, i te au titi o Ziona, kua riro ratou i tetai pupu kia aiteite te tikaanga i roto i te au angaanga o te akonoanga, i roto i te au tukuanga tika, ki te pupu o te ruru peresideni, me kore ra ki te pupu konitara teitei tutaka."
                },
                {
                    "number": 37,
                    "text": "Ko te pupu konitara teitei i Ziona, kua riro i tetai pupu kia aiteite te au tikaanga i roto i te angaanga a te akonoanga, i roto i ta ratou au tukuanga tika, ki te au pupu konitara o te Tino Ngauru Ma Rua i te au titi o Ziona."
                },
                {
                    "number": 38,
                    "text": "E angaanga teia na te pupu konitara teitei tutaka kia tauturu atu i te Itu Ngauru, me ka inangaro ratou, no te akakī i te au kapiki no te tutuanga e te rave angaanga i te evangelia, auraka oki e ko tetai uatu."
                },
                {
                    "number": 39,
                    "text": "E angaanga na te Tino Ngauru Ma Rua, i roto i te au manga mamaata o te akonoanga, kia akataonga i te au orometua apii evangelia, mei tei orongaia mai kia ratou na roto i te eeuanga—"
                },
                {
                    "number": 40,
                    "text": "Kua akatinamouia te akanooanga o teia kautaunga kia orongaia ïa mei te metua ki te tamaiti, e ko te tikaanga oki no te au kopu ïa o te uanga ikiia, e kia ratou oki i raveiaʼi teia au taputouanga."
                },
                {
                    "number": 41,
                    "text": "Kua akatumuia teia akanooanga i te tuatau o Adamu, e kua tae rava mai ki raro nei na roto i te pa metua mei teia te tu:"
                },
                {
                    "number": 42,
                    "text": "Mei ia Adamu kia Seta, tei akataongaia e Adamu i te ono ngauru ma iva anga o tona mataiti, e kua akameitaki atu iaia e toru mataiti i mua ake i tona (Adamu) mateanga, e kua rauka mai te taputou a te Atua na roto mai i tona metua, e ko tana uanga te ka ikiia no te Atu, e kia akonoia ratou e tae uatu ki te openga o te enua nei;"
                },
                {
                    "number": 43,
                    "text": "E no te mea oki e e tangata apakore aia (Seta), e tona tu, ko te tutu tikai o tona metua, i te mea oki e kua aiteite tikai aia ki tona metua i te au mea katoatoa, mari ua ko tona mataiti na te reira e kite ei iaia mei tona metua."
                },
                {
                    "number": 44,
                    "text": "Kua akataongaia a Enosa i te okotai anere e toru ngauru ma ā anga o tona mataiti e ā marama e te rima o Adamu."
                },
                {
                    "number": 45,
                    "text": "Kua kapiki te Atua ia Kainana i roto i te medebara i te ā ngauru anga o tona mataiti; e kua aravei aia ia Adamu i tona aereanga ki Sedolamaka. E varu ngauru ma itu ona mataiti i akataongaiaʼi aia."
                },
                {
                    "number": 46,
                    "text": "E ā anere e iva ngauru ma ono mataiti e itu rā o Maalaleela, i akataongaiaʼi aia e i akameitakiiaʼi oki e te rima o Adamu."
                },
                {
                    "number": 47,
                    "text": "E rua anere mataiti o Iareda i akataongaiaʼi e i akameitakiiaʼi aia e Adamu."
                },
                {
                    "number": 48,
                    "text": "E rua ngauru ma rima mataiti o Enoka i akataongaiaʼi aia e Adamu, e kia tae aia ki te ono ngauru ma rima kua akameitaki a Adamu iaia."
                },
                {
                    "number": 49,
                    "text": "E kua kite aia i te Atu, e kua aaere kapiti raua, e noo tamou aia ki mua i tona aroaro; e kua aaere raua ko te Atua e toru anere e ono ngauru ma rima mataiti, e ā anere e toru ngauru akera ona mataiti i rave ke ia atu ei aia."
                },
                {
                    "number": 50,
                    "text": "E tai anere o Metusela mataiti i akataongaiaʼi aia e Adamu."
                },
                {
                    "number": 51,
                    "text": "E toru ngauru ma rua o Lameka mataiti i akataongaiaʼi aia e Seta."
                },
                {
                    "number": 52,
                    "text": "E tai ngauru o Noa mataiti i akataongaiaʼi aia e Metusela."
                },
                {
                    "number": 53,
                    "text": "E toru mataiti i muake ka mate ei a Adamu, kua kapiki atu aia ia Seta, Enosa, Kainana, Maalaleela, Iareda, Enoka, e Metusela, e au taunga teitei anake ratou, e te toenga o te aronga tuatua-tika o tona uanga, ki roto i te ō ko Adamu-Onidi-Amana, i reira tona orongaanga i tana akameitakianga openga kia ratou."
                },
                {
                    "number": 54,
                    "text": "E kua mama mai te Atu kia ratou, kua tu akera ratou pouroa ki runga e kua akameitaki atura ia Adamu, e kua tau topa iora iaia, kia Mikaela, te tama ariki, te angela maata."
                },
                {
                    "number": 55,
                    "text": "E kua akapumaana maira te Atu ia Adamu; e kua na ko maira kiaia: Kua tuku oki au ia koe i te upoko; e manganui oki te au iti tangata te ka rauka mai mei ia koe, e e tama ariki oki koe i rungaʼo ia ratou e tuatau uatu."
                },
                {
                    "number": 56,
                    "text": "Kua tu iora a Adamu i rotopu i taua uipaanga ra; noatu e kua tupou tikai aia no tona pakarianga, kua kī tikai oki aia i te Vaerua Tapu, e totou akera i te au mea te ka tae ki tona uanga e tae uatu ki te uki a muri atu."
                },
                {
                    "number": 57,
                    "text": "Kua tata pouroa ia teia au mea ki roto i te puka a Enoka e ka akapapuia mai te reira i tona ra tuatau."
                },
                {
                    "number": 58,
                    "text": "E angaanga katoa teia a te Tino Ngauru Ma Rua, ko te akataonga e ma te akanoo meitaki i te au tangata taonga ke atu o te akonoanga, kia tau ki te au eeuanga tei na ko mai e:"
                },
                {
                    "number": 59,
                    "text": "Ki te akonoanga a te Mesia i te enua ko Ziona, ma te au ture o te akonoanga no runga i te au angaanga a te akonoanga—"
                },
                {
                    "number": 60,
                    "text": "Tika tikai, taku e karanga atu kia kotou, te tuatua maira te Atu Sabaota, ka inangaroia tetai au ereta akaaere, ei akaaere i rungaʼo ia ratou tei mou i te taonga ereta;"
                },
                {
                    "number": 61,
                    "text": "Pera katoa te au taunga kia riro tetai ei akaaere i rungaʼo i te aronga tei mou i te taonga taunga;"
                },
                {
                    "number": 62,
                    "text": "Pera katoa te au puapii kia riro tetai ei akaaere i rungaʼo i te aronga tei mou i te taonga puapii, mei te reira katoa te au diakono—"
                },
                {
                    "number": 63,
                    "text": "No reira, mei te diakono ki te puapii, e mei te puapii ki te taunga, e mei te taunga ki te ereta, manganui uatu rai me ikiia ra ratou, kia tau ki te au koreromotu e te au akaueanga a te akonoanga."
                },
                {
                    "number": 64,
                    "text": "Kua tae i reira ki te Kautaunga Teitei, koia oki tei maata rava atu."
                },
                {
                    "number": 65,
                    "text": "No reira, e mea tau kia ikiia tetai o te Kautaunga Teitei ei akaaere i rungaʼo i te kautaunga, ka tuatuaia aia e ko te Peresideni no te Kautaunga Teitei o te Akonoanga;"
                },
                {
                    "number": 66,
                    "text": "Me kore ra, i tetai tuatua, ko te Taunga Teitei Akaaere no te Kautaunga Teitei o te Akonoanga."
                },
                {
                    "number": 67,
                    "text": "Mei roto mai i teia te raveanga i te au angaanga oroa e te au akameitakianga ki rungaʼo i te akonoanga, na roto i te tukuanga rima."
                },
                {
                    "number": 68,
                    "text": "No reira, ko te taonga o te episekopo, kare te reira e aiteite ki to runga ake; ko te taonga episekopo, e akaaere aia i te au mea ravarai i te pae kopapa;"
                },
                {
                    "number": 69,
                    "text": "Kareka ra, ka ikiia mai te episekopo mei roto anake i te Kautaunga Teitei, mari ua ra ei uanga tikai aia no Aarona;"
                },
                {
                    "number": 70,
                    "text": "Me kore aia i te uanga tikai no Aarona, kare aia e tikaia kia mou i te au taviri o te reira kautaunga."
                },
                {
                    "number": 71,
                    "text": "Kareka ra, ko te taunga teitei, koia oki, no roto i te akanooanga o Melekizedeka, ka akatakaia ei raverave i te au mea i te pae kopapa, tei rauka te mārama no te reira na roto i te Vaerua o te tuatua-mou;"
                },
                {
                    "number": 72,
                    "text": "Ka akatakaia katoa ei akava no Iseraela, ei akatere i te au angaanga a te akonoanga, e kia akava i te aronga aati ture na roto i te au kite akapapu te ka apaiia mai ki mua iaia kia tau ki te au ture, ma te tauturu a tona nga konitara, tana i iki me kore ra tana ka iki mai mei roto i te au ereta o te akonoanga."
                },
                {
                    "number": 73,
                    "text": "Ko te angaanga teia a te episekopo me kare aia i te uanga tikai no Aarona, i na ra kua akataongaia ki te Kautaunga Teitei no roto i te akanooanga o Melekizedeka."
                },
                {
                    "number": 74,
                    "text": "Ka riro i reira aia ei akava, ei akava akaaka oki no te aronga ravarai e noo i Ziona, me kore ra i roto i te titi o Ziona, me kore ra i tetai manga o te akonoanga te ka akatakaia aia no teia angaanga, e tae uatu ki te akamaataangaia o te au kotinga o Ziona, e inangaro akaou iaʼi i reira tetai atu au episekopo me kore ra tetai au akava i Ziona, me kore ra i tetai atu ngai."
                },
                {
                    "number": 75,
                    "text": "E mei te mea e e au episekopo ke atu tetai tei akatakaia ka rave rai ratou i te angaanga a te reira taonga."
                },
                {
                    "number": 76,
                    "text": "I na ra, ko te uanga tikai o Aarona e tikaanga to ratou, kia tau ki te ture, ki te ruru peresideni o teia kautaunga, e ki te au taviri o teia angaanga, kia rave i te angaanga a te taonga episekopo koia anake ua, ma te kore e nga konitara, mari ua e ko te Peresideni o te Kautaunga Teitei, no roto i te akanooanga o Melekizedeka, te ka akavaia, kia noo ei akava no Iseraela."
                },
                {
                    "number": 77,
                    "text": "E ko te tukuanga tika a tetai o teia nga pupu konitara, aiteite ki te akaueanga tei na ko mai e:"
                },
                {
                    "number": 78,
                    "text": "Pera katoa, tika tikai, taku e karanga atu kia kotou, e ko te angaanga puapinga rava atu a te akonoanga, e te manamanata ngata rava atu a te akonoanga, me kare e mataoraanga no te tukuanga tika a te episekopo, me kore ra a te au akava, ka apaiia te reira ki te pupu konitara o te akonoanga, ki mua i te Ruru Peresideni o te Kautaunga Teitei."
                },
                {
                    "number": 79,
                    "text": "E mana to te Ruru Peresideni o te pupu konitara o te Kautaunga Teitei kia kapiki atu i tetai au taunga teitei, mei te tai ngauru ma rua, kia tauturu ei au konitara rai; e mana i reira to te Ruru Peresideni o te Kautaunga Teitei e tona au konitara kia akarakara ki te au tuatua akakite, kia tau oki ki te au ture a te akonoanga."
                },
                {
                    "number": 80,
                    "text": "Me oti teia tukuanga tika kare te reira e akamaara akaou ia i mua i te aroaro o te Atu; ko teia oki te pupu konitara teitei rava atu o te akonoanga a te Atua, e ko te tukuanga tika openga teia no te au taumaroanga o te pae vaerua."
                },
                {
                    "number": 81,
                    "text": "Kare tetai tangata no roto tikai i teia akonoanga te kore e kauraro ki teia pupu konitara o te akonoanga."
                },
                {
                    "number": 82,
                    "text": "E me aati ture te Peresideni o te Kautaunga Teitei, ka akamaaraia aia ki mua i te pupu konitara akaaka o te akonoanga, te ka tauturuia e te au konitara tai ngauru ma rua o te Kautaunga Teitei;"
                },
                {
                    "number": 83,
                    "text": "E ko ta ratou tukuanga tika ki runga i tona upoko, ko te openga ïa o te taumaroanga no runga iaia."
                },
                {
                    "number": 84,
                    "text": "Kare rava tetai i reira e akaateaia mei te akavaanga e te au ture a te Atua, e kia raveia te au mea katoa ma te mako e te meitaki ki mua iaia, kia tau ki te tuatua-mou e te tuatua-tika."
                },
                {
                    "number": 85,
                    "text": "E pera katoa, tika tikai taku e karanga atu kia koe, e ko te angaanga a te peresideni i rungaʼo i te taonga diakono koia te akaaere i rungaʼo i te tino ngauru ma rua diakono, kia noo ki rotopu ia ratou, ma te apii ia ratou ki ta ratou angaanga, i te tauturuanga tetai ki tetai, kia tau oki ki te au koreromotu tei orongaia mai."
                },
                {
                    "number": 86,
                    "text": "E pera katoa ko te angaanga rai ïa a te peresideni i rungaʼo i te au taonga o te au puapii, kia akaaere i rungaʼo i te rua ngauru ma ā puapii, ma te noo ki rotopu ia ratou, ma te apii ia ratou ki te angaanga a to ratou taonga, mei tei orongaia i roto i te au koreromotu."
                },
                {
                    "number": 87,
                    "text": "Pera katoa ko te angaanga a te peresideni i rungaʼo i te Kautaunga o Aarona, kia akaaere i rungaʼo i te ā ngauru ma varu taunga, ma te noo ki rotopu ia ratou, i te apiianga ia ratou ki te angaanga a to ratou taonga, mei tei orongaia mai i roto i te au koreromotu—"
                },
                {
                    "number": 88,
                    "text": "Ko teia peresideni e episekopo ïa; ko tetai angaanga teia a teia kautaunga."
                },
                {
                    "number": 89,
                    "text": "Pera katoa, ko te angaanga a te peresideni i rungaʼo i te taonga ereta kia akaaere i rungaʼo e iva ngauru ma ono ereta, ma te noo ki rotopu ia ratou, ma te apii ia ratou kia tau ki te au koreromotu."
                },
                {
                    "number": 90,
                    "text": "E ruru peresideni ke rai teia mei to te itu ngauru, e kua akonoia te reira no te aronga kare e aere ki to te ao katoa nei."
                },
                {
                    "number": 91,
                    "text": "E pera katoa, ko te angaanga a te Peresideni o te taonga Kautaunga Teitei ko te akaaere ïa i rungaʼo i te akonoanga katoa, e kia aite mei ia Mose—"
                },
                {
                    "number": 92,
                    "text": "I na, teia te pakari; ae, kia riro ei akara, ei tangata eeu, ei uri tuatua, e te peroveta, tei aia te au orongaanga katoatoa o te Atua tana i tuku ki rungaʼo i te akonoanga."
                },
                {
                    "number": 93,
                    "text": "Kia tau oki ki te orama tei akakite no runga i te akanooanga o te Itu Ngauru, e kia ikiia e itu o ratou ei peresideni, ei akaaere ia ratou, kia ikiia mei roto mai i te itu ngauru;"
                },
                {
                    "number": 94,
                    "text": "E ko te itu o te peresideni o teia au peresideni, kia akaaere aia ki rungaʼo i te toko ono;"
                },
                {
                    "number": 95,
                    "text": "E ka iki oki teia itu peresideni i tetai itu ngauru akaou i vao ake i te itu ngauru mua no reira mai ratou, e na ratou e akaaere ia ratou;"
                },
                {
                    "number": 96,
                    "text": "E pera katoa tetai atu itu ngauru, e tae uatu ki te itu taime o te itu ngauru, me ka inangaroia kia maata te aronga angaanga i roto i te kainga vine."
                },
                {
                    "number": 97,
                    "text": "Ko teia itu ngauru e au orometua tutaka ratou na mua ki te au Etene e pera katoa ki te ngati Iuda."
                },
                {
                    "number": 98,
                    "text": "Ko tetai au tangata taonga ra o te akonoanga, kare oki i te Tino Ngauru Ma Rua, kare katoa i te Itu Ngauru, kare ratou i raro ake i teia tuanga angaanga kia aere ki te au pa enua, i na ra, ka aere ratou me rauka mai tetai tikaanga no ratou, noatu ra ka mou ratou i te au taonga teitei e te puapinga i roto i te akonoanga."
                },
                {
                    "number": 99,
                    "text": "No reira, kia mārama te au tangata katoatoa ma te tamou i tana uaorai angaanga, e kia angaanga i roto i te taonga i akatakaiaʼi aia, ma te tu meitaki tikai."
                },
                {
                    "number": 100,
                    "text": "Ko tei kope, kare aia e akaraia ma te tau, e ko tei kore e tamou i tana angaanga e kare i akaari mai i te tu meitaki, kare aia e akaraia ma te tau. Koia ïa. Amene."
                }
            ]
        },
        "/study/scriptures/dc-testament/dc/108": {
            "uri": "/study/scriptures/dc-testament/dc/108",
            "title": "Te Apiianga E Te Au Koreromotu 108",
            "data_type": "chapter",
            "chapter_name": "Tuanga 108",
            "chapter_summary": [
                "1–3, Kua akakoreia te au ara a Lyman Sherman; 4–5, Kia tareia aia ki roto i te au ereta akaaere o te Akonoanga; 6–8, Kua kapikiia aia kia tutu i te evangelia e kia akamatutu i tona au taeake."
            ],
            "verses": [
                {
                    "number": 1,
                    "text": "Tika tikai te tuatua maira te Atu kia koe, e taku tavini e Lyman: Kua akakoreia taau au ara, no te mea kua kauraro koe i taku tuatua i te aerenga mai i teia popongi kia ariki i te tuatua mei iaia tei ikiia e au."
                },
                {
                    "number": 2,
                    "text": "No reira, kia akangaroi ana to vaerua i teianei no runga i toou oraanga vaerua, e auraka e patoi akaou i taku nei tuatua."
                },
                {
                    "number": 3,
                    "text": "Ka tu, e kia matakite i te akonoanga i taau au taputou, taau i rave e te rave nei, e ka akameitakiia koe ki te au akameitakianga maata e manganui."
                },
                {
                    "number": 4,
                    "text": "E tapapa marie e tae uatu ki te kapikiangaia tetai putuputuanga tapu e toku au tavini, ei reira koe e akamaaraiaʼi ma taku au ereta mua, e raukaʼi oki te tikaanga na roto i te akataongaanga, mei te katoaanga o taku au ereta tei ikiia e au."
                },
                {
                    "number": 5,
                    "text": "I na, teia te taputou a te Metua ki runga ia koe me ka tu akarongo uatu rai koe."
                },
                {
                    "number": 6,
                    "text": "E ka akatupuia ïa a taua rā e orongaiaʼi toou tikaanga e kia tutu i taku evangelia i te ngai uatu taku ka tono ia koe, mei reira atu mei te reira taime."
                },
                {
                    "number": 7,
                    "text": "No reira, e akamatutu i toou au taeake i roto i ta kotou pukapukaanga, e ta kotou au pureanga, ta kotou au akamaroiroianga, e ta kotou e rave ra."
                },
                {
                    "number": 8,
                    "text": "I na, e i na ra, ei vaitata ua rai au ia kotou kia akameitaki ia kotou, e kia akaora ia kotou e tuatau ua atu. Amene."
                }
            ]
        },
        "/study/scriptures/dc-testament/dc/109": {
            "uri": "/study/scriptures/dc-testament/dc/109",
            "title": "Te Apiianga E Te Au Koreromotu 109",
            "data_type": "chapter",
            "chapter_name": "Tuanga 109",
            "chapter_summary": [
                "1–5, Kua akatuia te Iero Kirtland ei ngai atoroanga no te Tamaiti a te Tangata; 6–21, E are ïa no te pure, te akakoreanga kai, te akarongo, te apiianga, te kakā, te akanooanga, e te are no te Atua; 22–33, Kia taakamaia te aronga tataraara kore e patoi nei i te iti tangata o te Atu; 34–42, Kia aere te aronga tapu ma te mana kia akaputuputu mai i te aronga tuatua-tika ki Ziona; 43–53, Kia akaoraia mai te aronga tapu mei te au rikarika te ka riringiia mai ki runga i te aronga rave kino i te au rā openga; 54–58, Kia akateateamamaoia te au pa enua e te au tangata e te au akonoanga no te evangelia; 59–67, Kia akaoraia te ngati Iuda, te ngati Lamana, e to Iseraela katoatoa; 68–80, Kia akakoronaia te aronga tapu ki te kakā e te ngateitei e kia rauka te akaoraanga mutukore."
            ],
            "verses": [
                {
                    "number": 1,
                    "text": "Kia akameitakiia toou ingoa, e te Atu te Atua o Iseraela, ko tei akono i te koreromotu e kua akaari mai i te aroa ua ki toou nei au tavini, tei aere tiratiratū na mua i toou aroaro, ma to ratou au ngakau katoa—"
                },
                {
                    "number": 2,
                    "text": "Tei akaue mai i toou na au tavini kia akatu i tetai are no toou na ingoa, ki teia ngai [Kirtland]."
                },
                {
                    "number": 3,
                    "text": "E teianei, te kite ra koe, e te Atu e, kua rave to au tavini kia tau ki taau akaueanga."
                },
                {
                    "number": 4,
                    "text": "E teianei, te pati atu nei matou kia koe, e te Metua Tapu, na roto i te ingoa o Iesu Mesia, te tamaiti a toou umauma, nona anake te ingoa e raukaʼi te akaoraanga o te tamariki a te tangata nei, te pati nei matou kia koe, e te Atu, kia ariki mai i teia are, ko te angaanga oki teia a te au rima o toou au tavini, taau i akaue mai ia matou kia akatu."
                },
                {
                    "number": 5,
                    "text": "Kua kite oki koe e, kua rave matou i teia angaanga na roto i te manamanata maata; noatu oki to matou putaua, kua oronga matou i ta matou apinga ei akatu i tetai are no toou ra ingoa, kia raukaʼi i te Tamaiti a te Tangata tetai ngai ei akakiteanga mai iaia ki tona au tangata."
                },
                {
                    "number": 6,
                    "text": "Mei taau oki i tuatua mai i roto i te eeuanga, tei orongaia mai kia matou, i te kapikianga mai ia matou ei au oa noou, i te na ko anga e—E kapiki i to kotou putuputuanga tapu, mei taku i akaue atu kia kotou;"
                },
                {
                    "number": 7,
                    "text": "I te mea oki e, kare i rauka i te katoatoa te akarongo, e kimi pu tikai ma te apii tetai ki tetai i te au tuatua o te pakari; ae e kimi ki roto i te au puka memeitaki i te tuatua o te pakari, e kimi i te kite na roto i te apiianga e te akarongo katoa;"
                },
                {
                    "number": 8,
                    "text": "E akatumu ia kotou uaorai; e akateateamamao i te au mea pouroa tei inangaroia, e ma te akatumu i tetai are, ei are pureanga, ei are akakoreanga kai, ei are akarongo, ei are apiianga, ei are kakā, ei are akanooanga, ei are no te Atua;"
                },
                {
                    "number": 9,
                    "text": "Kia riro to kotou au tomoanga mai na roto i te ingoa o te Atu, e ko to kotou au tomoanga atu ki vao, kia na roto katoa i te ingoa o te Atu, e kia riro ta kotou au aroaanga ei roto i te ingoa o te Atu, ma te te rima takiia ki runga ki Tei Teitei Roa ra—"
                },
                {
                    "number": 10,
                    "text": "E teianei, e te Metua Tapu, te pati atu nei matou kia tauturu mai koe ia matou, toou iti tangata, ki toou na aroa ua, i te kapikianga i to matou putuputuanga tapu, kia raveia te reira, kia tau ki toou na kakā, e taau arikianga tapu;"
                },
                {
                    "number": 11,
                    "text": "Kia tau ei oki matou ki mua ia koe, e akatupu i te au taputou taau i papau no matou, to iti tangata, i roto i te eeuanga i orongaia mai kia matou;"
                },
                {
                    "number": 12,
                    "text": "Kia noo mai ei to kakā ki rungaʼo i to iti tangata, e ki rungaʼo i to are nei, ta matou e akatapu atu nei, e kia tamāia e kia akatakaia ei mea tapu tikai, kia noo tamou mai ei toou tu tapu tikai ki roto i teia are;"
                },
                {
                    "number": 13,
                    "text": "E ko te au tangata katoatoa e tomo ki roto i te ngutupa o to are kia kite ratou i toou mana, e kia aaki mai oki ratou e kua akatapu koe i te reira, e noou tikai teia are, e ngai tapu noou."
                },
                {
                    "number": 14,
                    "text": "E oronga mai oki koe e te Metua Tapu, ki te au tangata katoatoa e akamori i roto i teia are kia apiiia ki te au tuatua o te pakari mei roto mai i te au puka memeitaki, kia kimi ratou i te kite, e kia tamou, e kia rauka te akarongo, mei taau i tuatua mai ra;"
                },
                {
                    "number": 15,
                    "text": "Kia tupu oki ratou i roto ia koe, kia rauka oki te kīanga o te Vaerua Tapu, e kia akapapaia kia tau ki taau au ture, ma te teateamamao kia rauka te au mea ka inangaroia;"
                },
                {
                    "number": 16,
                    "text": "E kia riro teia are pureanga, ei are akakoreanga kai, ei are akarongo, ei are kakā e no te Atua, koia toou are;"
                },
                {
                    "number": 17,
                    "text": "E kia riro te tomoanga mai o toou iti tangata, ki roto i teianei are, ei roto anake i te ingoa o te Atu;"
                },
                {
                    "number": 18,
                    "text": "E to ratou tomoanga ki vao mei teia are, ei roto anake i te ingoa o te Atu;"
                },
                {
                    "number": 19,
                    "text": "E kia riro oki to ratou au aroaanga atu ei roto i te ingoa o te Atu, ma te au rima tapu, kia takiia ki runga ki Tei Teitei Roa ra;"
                },
                {
                    "number": 20,
                    "text": "Auraka oki kia akatikaia tetai au mea viivii kia tomo mai ei akaviivii i toou na ngutuare;"
                },
                {
                    "number": 21,
                    "text": "Me aati ture to iti tangata, tetai uatu ia ratou, kia viviki ratou i te tataraara, e te ariu mai kia koe, e kia kitea aroa ia mai e koe, e kia akaokiia mai ki te au akameitakianga tei akatakaia e koe, kia riringiia mai ki rungaʼo i te ka akatapu ia koe i roto i toou are."
                },
                {
                    "number": 22,
                    "text": "Te pati atu nei matou kia koe, e te Metua Tapu e, kia aere atu to au tavini mei roto i teia are ma te rakeiia ki toou na mana, e kia vai rai toou ingoa ki rungaʼo ia ratou, e to kakā kia takapini ia ratou, e to au angela ei tiaki ia ratou;"
                },
                {
                    "number": 23,
                    "text": "E kia apai atu ratou mei teia ngai atu i te au karere akangateitei tikai e te manea, na roto i te tuatua-mou, e tae uatu ki te au openga o te ao nei, kia kite oki ratou e naau teia angaanga, e kua akatoro mai koe i toou rima, kia akatupu oki i taau i tuatua na, na roto i te au vaa o to au peroveta, no runga i te au rā openga."
                },
                {
                    "number": 24,
                    "text": "Te pati atu nei matou kia koe e te Metua Tapu, kia akamou i te au tangata te ka akamori, e te mou nei i te ingoa e te turanga teitei i roto i toou na are, mei te au uki ravarai e tuatau uatu;"
                },
                {
                    "number": 25,
                    "text": "Kia kore rava tetai rakei tamaki e autu ki rungaʼo ia ratou; ko te ka ko i te vaarua no ratou, koia uaorai te ka topa ki roto;"
                },
                {
                    "number": 26,
                    "text": "Kia kore te au ravenga kino e mana ki rungaʼo i to iti tangata, te ka tukunaia toou ingoa ki runga i roto i teia are;"
                },
                {
                    "number": 27,
                    "text": "Me ka tu mai tetai au tangata e patoi i teia au tangata, kia vai mai to riri ki rungaʼo ia ratou;"
                },
                {
                    "number": 28,
                    "text": "Me rutu mai ratou i teia au tangata, naau ratou e rutu atu; naau e tamaki i te tamakianga a to iti tangata mei taau i rave i te rā tamakianga, e kia ora mai ratou i te rima o to ratou au enemi."
                },
                {
                    "number": 29,
                    "text": "Te pati atu nei matou, e te Metua Tapu, kia akapoiri, e kia akapoiterere atu, e kia apai mai i te akama e te kononinoni, ki te katoatoa tei totoa i te au tuatua pikikaa ki te au ngai, e ki to te ao nei, no toou tavini me kore ra au tavini, me kare ratou e tataraara, me tutuia te evangelia openga kore ki to ratou au taringa;"
                },
                {
                    "number": 30,
                    "text": "Ka riro ta ratou au angaanga katoatoa ei kare, e ka puia ke ia e te ua toka, e na roto i te akavaanga taau e tono ki rungaʼo ia ratou no toou riri, kia akamotu te au pikikaa e te urutoe i toou ra iti tangata."
                },
                {
                    "number": 31,
                    "text": "Kua kite oki koe e te Atu e, e tu apakore tikai to au tavini ki mua ia koe i te aakianga i te tuatua o toou ra ingoa, i akakinoiaʼi ratou no teia au mea."
                },
                {
                    "number": 32,
                    "text": "No reira te pati akatenga atu nei matou, kia rauka tetai akaoraanga tikai mei raro i teia zugo nei;"
                },
                {
                    "number": 33,
                    "text": "E aatiia atu e te Atua, e aatiia atu mei te kaki o to au tavini, na roto i toou na mana, kia tu ei matou ki rotopu i teia uki i te rave i taau angaanga."
                },
                {
                    "number": 34,
                    "text": "E Iehova e, akara aroa mai i teia iti tangata, no te ka ara te au tangata ravarai, e akakore mai i te au aati ture o to iti tangata, e kia tamāia ratou e tuatau uatu."
                },
                {
                    "number": 35,
                    "text": "Kia topiriia te akatainuanga o to au orometua ki rungaʼo ia ratou ma te mana mei runga mai."
                },
                {
                    "number": 36,
                    "text": "Kia akatupuia te reira ki rungaʼo ia ratou, mei tei tupu kia ratou i te rā o te Penetekose; kia riringiia mai te orongaanga reo ki rungaʼo i te au tangata, koia te arero manga mei te aʼi te tu, e te akaurianga i te reira."
                },
                {
                    "number": 37,
                    "text": "E kia kī oki to are, i te matangi ririnui o toou na kakā."
                },
                {
                    "number": 38,
                    "text": "E tuku ki rungaʼo i to au tavini i te kite papu o te koreromotu, e me aere ratou ki vao i te tutu i taau tuatua kia topiri atu ratou i te ture, e kia akapapa i te ngakau o taau aronga tapu no taua au akavaanga taau ka tono mai, i toou ra riri otooto ki te aronga e noo i te enua nei, no ta ratou au aatianga ture, kia kore ei toou iti tangata e matapoiriia i te au rā o te tumatetenga."
                },
                {
                    "number": 39,
                    "text": "E ko te au oire ta to au tavini e tomo, e kua ariki te reira au tangata i te tuatua, kia vai mai oki toou au e taau akaoraanga ki rungaʼo i te reira oire, kia raukaʼi kia akaputuputu mai i te aronga tuatua-tika ki vao mai i te reira oire; kia aere mai ratou ki Ziona, me kore ra ki tona au titi, ki te au ngai taau i iki ma te au reo imene mataora mutukore;"
                },
                {
                    "number": 40,
                    "text": "E kia oti rava teia, auraka taau akavaanga kia iri mai ki rungaʼo i taua oire ra."
                },
                {
                    "number": 41,
                    "text": "E ko tetai uatu oire ta to au tavini ka tomo, e kare te tangata e ariki mai ia ratou, e kua akamatakite to au tavini ia ratou kia akaora ia ratou uaorai mei teia uki ngakau marokiakia, ei rungaʼo rai i taua oire ra mei taau i tuatua na roto i te vaa o to au tavini koia taau au peroveta."
                },
                {
                    "number": 42,
                    "text": "Te pati atu nei matou kia koe, e Iehova, kia akaora mai koe i to au tavini mei to ratou au rima, e kia tamā mai ia ratou mei to ratou toto."
                },
                {
                    "number": 43,
                    "text": "E te Atu, e kare matou e mataora na i te akakoreangaia o to matou au tangata tupu; e mea puapinga maata oki to ratou au vaerua i mua ia koe;"
                },
                {
                    "number": 44,
                    "text": "I na ra kia akatupuia oki taau tuatua e tikaʼi. E tauturu mai i to au tavini i te tuatuaanga, ma to aroa i te tauturuanga ia ratou: Kia tupu toou anoano, e te Atu, auraka to matou."
                },
                {
                    "number": 45,
                    "text": "Kua kite matou e kua tuatua koe na roto i te vaa o taau au peroveta i tetai au mea rikarika no runga i te aronga kino i te au rā openga—e ka riringi mai koe i taau akautungaanga, e kare e aite ia;"
                },
                {
                    "number": 46,
                    "text": "No reira, e te Atu e, e akaora mai i to au tangata i te ereere a te aronga kino; e oronga ki to au tavini kia topiri i te ture, e kia tapeka oki i ta ratou tuatua akakite, kia papa ratou no te rā o te kāanga o te aʼi."
                },
                {
                    "number": 47,
                    "text": "Te pati atu nei matou, e te Metua Tapu, kia akamaara atu koe i te aronga tei tuaruia e te aronga e noo i Jackson County, Missouri, mei to ratou enua ipukarea, e kiriti ke atu, e te Atu, i te zugo tamamae tei tukuia ki rungaʼo ia ratou."
                },
                {
                    "number": 48,
                    "text": "Kua kite oki koe, e te Atu e, kua takingakinoia ratou, e kua tamamaeia e te au tangata kikino; kua maata te tangi o to matou au ngakau ia ratou no to ratou apainga teiaa tukituki."
                },
                {
                    "number": 49,
                    "text": "E te Atu e, eaa te roa o teia au tangata i te apaianga i teia kino, e te aue a te aronga ara kore, tei tae atu ki to taringa, e to ratou toto ara kore tei riro ei kite papu ki mua ia koe, e kare oki e akaari ua mai i taau akapapuanga no ratou?"
                },
                {
                    "number": 50,
                    "text": "E aroa mai e te Atu i te au tangata takinga kino, tei tuaru ke atu i to iti tangata, kia akamotu ratou i te takino, e kia tataraara i ta ratou au ara, me ka rauka te tataraara;"
                },
                {
                    "number": 51,
                    "text": "I na ra me kare ra ratou e rave i teia, e akaari mai i to rima e te Atu, e akaora i tei ikiia e koe ei Ziona no to iti tangata."
                },
                {
                    "number": 52,
                    "text": "Me kore ake, kia kore te akakoroanga o te iti tangata noou e akamutu ki mua ia koe, me ka tika kia akaari mai koe i toou mareka kore, e toou riri otooto, na roto i te takoreanga atu ia ratou, to ratou aka e to ratou rara, i raro ake i te rangi;"
                },
                {
                    "number": 53,
                    "text": "I na ra kia tataraara ra ratou, kia kī koe i te aroa ua e e ariu ke atu i to riri maata, me akara koe i te mata o Tei Akatainuia e koe."
                },
                {
                    "number": 54,
                    "text": "Kia tae te aroa ua noou e te Atu, ki te au pa enua katoatoa o te ao nei; ei runga mai te aroa ua noou ki te au tutara o to matou nei enua; kia riro oki taua au ture tei akangateiteiia, e tei riro ei paruru, koia oki, te Papa Ture o to matou enua tei akamouia e to matou au metua e tuatau uatu."
                },
                {
                    "number": 55,
                    "text": "E akamaara atu i te au ariki, te au tama ariki, te aronga nunui, te aronga mana i te enua, e te au tangata katoatoa, e te au akonoanga, te au putaua, te ngere, e te aronga makimaki o te enua nei;"
                },
                {
                    "number": 56,
                    "text": "Kia akaparuparuia to ratou ngakau me aere atu to au tavini ki vao mei toou ra ngutuare, e Iehova, kia akapapu i te kite i toou ingoa; kia riro to ratou manako tika kore ei tuatua-mou, e kia akara aroa ia mai to iti tangata e te au tangata katoatoa;"
                },
                {
                    "number": 57,
                    "text": "Kia kite mai te au openga katoatoa o te enua, e ko matou to au tavini, tei rongo i to reo, e naau oki i tono ia matou;"
                },
                {
                    "number": 58,
                    "text": "E mei roto mai i teia aronga koia toou au tavini, te au tamaroa a Iakoba, kia akaputuputu mai i te aronga tuatua-tika ei patu i tetai oire tapu no toou ingoa, mei taau i akaue ia ratou."
                },
                {
                    "number": 59,
                    "text": "Te pati atu nei matou kia koe kia iki akaou mai i tetai au titi no Ziona, ei kapiti mai ki teia tei ikiia e koe, kia tere ki mua te akaputuputuanga mai o toou iti tangata ma te mana maata e te ngateitei, kia tapotoia mai taau angaanga ki te tuatua-tika."
                },
                {
                    "number": 60,
                    "text": "Ko teia au tuatua, e te Atu, kua tuatua atu matou ki mua ia koe, no runga i te au eeuanga e te au akaueanga taau i oronga mai kia matou, tei kapitiia atu ma te au Etene."
                },
                {
                    "number": 61,
                    "text": "I na ra kua kite oki koe i toou aroa maata i te tamariki a Iakoba, tei pueurikiriki ki te au maunga no tetai tuatau roa, i te rā o te marumaru e te poiri."
                },
                {
                    "number": 62,
                    "text": "No reira te pati atu nei matou kia koe, kia aroa mai koe i te tamariki a Iakoba, kia akaoraia mai a Ierusalema mei teianei ora atu;"
                },
                {
                    "number": 63,
                    "text": "E kia akamata te zugo tuikaa i te ati mei te ngutuare o Davida;"
                },
                {
                    "number": 64,
                    "text": "Kia akamataʼi te tamariki a Iuda i te oki ki te au enua taau i oronga no Aberahama, to ratou metua."
                },
                {
                    "number": 65,
                    "text": "Kia akaariuia mai te au toenga o Iakoba, tei taumaaia e tei takingakinoia no ta ratou au aatianga ture, kia akaariuia mai mei to ratou tu taetaevao e te tu taae ki te kīanga o te evangelia mutukore;"
                },
                {
                    "number": 66,
                    "text": "Kia akamoe i ta ratou apinga tamaki o te akamaringianga toto, e kia akamotu i te kaitamaki."
                },
                {
                    "number": 67,
                    "text": "Kia kite te toenga o Iseraela i akapueurikirikiia e tei tuaruia ki te au ope katoatoa o te enua nei, i te tuatua-mou, e kia irinaki ki te Mesia, e kia akaoraia mai mei te tuikaaanga, e kia rekareka ki mua ia koe."
                },
                {
                    "number": 68,
                    "text": "E te Atu, e akamaara mai i to tavini, ia Iosepha Timeti, Tamaiti, e tona au mamae e te au takingakino—e mei tana i koreromotu kia Iehova, e kua taputou kia koe e te Atua Maata o Iakoba—e te au akaueanga taau i oronga atu kiaia, e kua uapou tikai aia i te rave i toou anoano."
                },
                {
                    "number": 69,
                    "text": "E aroa mai e te Atu i tana vaine e te tamariki, kia akangateiteiia ratou ki mua i toou ra aroaro, e kia akonoia e toou ra rima aroa."
                },
                {
                    "number": 70,
                    "text": "E aroa mai i te katoatoaanga o to ratou au taeake piri, kia takoreia to ratou inangaro kore, e kia pakoko ke ia atu te reira mei te tu o te vai puke; kia akaariuia mai ratou e kia akaoraia ma Iseraela, e kia kite e ko koe te Atua."
                },
                {
                    "number": 71,
                    "text": "E akamaara e te Atu i te au peresideni, koia te katoatoaanga o te au peresideni o taau akonoanga, kia riro to rima katau ei akateitei ia ratou, ma to ratou au kopu tangata, e to ratou au taeake piri, kia akonoia to ratou ingoa, e kia vai ei akamaaraanga openga kore, mei tetai uki ki tetai."
                },
                {
                    "number": 72,
                    "text": "E akamaara i taau au akonoanga e te Atu, e to ratou au kopu tangata to ratou au taeake piri, ma to ratou aronga maki e tei taitaia, ma te katoatoa o te putaua, e te aronga maru o te enua; kia riro te basileia, taau i anga ma te kore e rima, ei maunga maata e kī uatu te ao katoa nei;"
                },
                {
                    "number": 73,
                    "text": "Kia aere mai ei to akonoanga ki vao mei roto mai i te medebara o te poiri tangotango kia kakā manea mai mei te marama, areare mei te rā, e te rikarika mei te au vaeau e to ratou au reva;"
                },
                {
                    "number": 74,
                    "text": "E kia akamaneaia mai mei te vaine akaipoipo ou no taua rā e eeu ei koe i te au rangi, e kia akatae i te au maunga ki raro i mua i toou aroaro, e kua akateitei i te au ō, e kua akamania i te au ngai pukupuku; kia kī to te enua nei i toou ra kakā;"
                },
                {
                    "number": 75,
                    "text": "E me tangi te pu no te aronga mate, ka apaiia atu matou ki runga i roto i te tiao kia aravei atu ia koe, kia noo tamou matou e te Atu;"
                },
                {
                    "number": 76,
                    "text": "Kia mā to matou kakau, kia akakakauia matou ki te au kakau pu o te tuatua-tika, ma te rara tamara i roto i to matou au kapu rima, e te au korona kakā i runga i to matou upoko, e kia rauka te rekareka mutukore no to matou au tumatetenga katoatoa."
                },
                {
                    "number": 77,
                    "text": "E te Atu e te Atua Mana katoatoa, e akarongo mai i ta matou e pati atu nei, e pau mai i ta matou patianga kia koe mei te rangi mai, i toou ngai tapu ra, mei runga i toou terono, ma te kakā, te ngateitei, te mana, te rongonui, te ririnui, te tutara, te tuatua-mou, te tuatua-tika, te akavaanga, te aroa ua, e te kīanga mutukore, mei te openga kore ki te openga kore."
                },
                {
                    "number": 78,
                    "text": "E akarongo mai, e akarongo mai, e akarongo mai ia matou, e te Atu! E pau mai i teia au patianga, e ariki mai i te akatapuanga i teia are noou, i te angaanga a to matou au rima, ta matou i akatu no toou ingoa;"
                },
                {
                    "number": 79,
                    "text": "E pera katoa teia akonoanga, kia tuku mai i te ingoa noou ki rungaʼo i te reira. E tauturu mai ia matou na roto i te mana o toou Vaerua, kia kapiti ei to matou au reo ki to te au seraphi kakā e takapuni i to terono, i te akapaapaaanga ia koe, i te imene e, Hosana ki te Atua e te Punua Mamoe!"
                },
                {
                    "number": 80,
                    "text": "E kia akakakauia teia, to aronga tei akatainuia, ki te akaoraanga, e kia kapiki maata mai to aronga tapu ma te rekareka. Amene, e Amene."
                }
            ]
        },
        "/study/scriptures/dc-testament/dc/110": {
            "uri": "/study/scriptures/dc-testament/dc/110",
            "title": "Te Apiianga E Te Au Koreromotu 110",
            "data_type": "chapter",
            "chapter_name": "Tuanga 110",
            "chapter_summary": [
                "1–10, Kua mama mai te Atu a Iehova ma te kakā e kua ariki i te Iero Kirtland ei ngutuare nona; 11–12, Kua mama katoa mai a Mose e Elia e kua oronga mai i ta raua au taviri e te au tuatau; 13–16, Kua oki mai a Elia te peroveta e kua akaoki mai i te au taviri o tona tuatau mei tei taputouia mai e Malaki."
            ],
            "verses": [
                {
                    "number": 1,
                    "text": "Kua kiriti ke ia te arai mei to maua manako, e kua akatueraia te mārama i to maua mata."
                },
                {
                    "number": 2,
                    "text": "Kua kite maua i te Atu i te tu ua anga ki runga i te papa o te ngai akoanga, i mua ia maua; e i raro ake i tona nga vaevae kua arikiia ki te auro, e te kara mei te rengarenga rai."
                },
                {
                    "number": 3,
                    "text": "Ko tona nga mata mei te mura aʼi tikai te reira; e ko te rauru o tona upoko e teatea te reira mei te kiona tikai te tu; e ko tona mata tikai e kakā atu ïa i te kakā o te rā, e ko tona reo mei te aruru rai ïa o te taeanga vai maata, koia te reo o Iehova i te na ko anga e:"
                },
                {
                    "number": 4,
                    "text": "Ko au te muatanga e te akaopenga; ko au teia tei vai ana, ko au oki teia tei tāia ana; ko au to kotou vaa tuatua ki te Metua."
                },
                {
                    "number": 5,
                    "text": "I na, kua akakoreia ta kotou au ara; kua mā kotou i mua iaku; e no reira, e akateitei i to kotou upoko ma te rekareka."
                },
                {
                    "number": 6,
                    "text": "Kia rekareka katoa te ngakau o to ai taeake, e kia rekareka katoa te ngakau o toku iti tangata, ko tei akatu i teia are nei, ma to ratou maroiroi, ki toku nei ingoa."
                },
                {
                    "number": 7,
                    "text": "E i na, kua ariki au i teia are nei, e ka vai toku ingoa ki konei, e ka akakite au iaku uaorai ki toku iti tangata na roto i te aroa ua ki roto i teia are."
                },
                {
                    "number": 8,
                    "text": "Ae, e ka tae katoa atu au ki taku au tavini, e ka tuatua atu kia ratou ma toku uaorai reo, mei te mea e ka akono toku iti tangata i taku au akaueanga, e kare oki e tanoanoa i teia are tapu."
                },
                {
                    "number": 9,
                    "text": "Ae e ka rekareka oki te au ngakau o te tauatini e te ngauruanga o te tauatini no runga i te au akameitakianga te ka maringi mai, e te orongaanga tapu o te iero i akatapuiaʼi taku au tavini i roto i teia are."
                },
                {
                    "number": 10,
                    "text": "E ka totoa oki te rongo o teia are nei ki te au enua mamao; e ko teia oki te akamataanga o te au akameitakianga te ka riringiia mai ki vao ki rungaʼo i te upoko o toku iti tangata. Koia ïa. Amene."
                },
                {
                    "number": 11,
                    "text": "I muri ake i te topirianga o teia orama nei, kua tuera akaou te rangi kia maua; e kua mama mai a Mose ki mua ia maua, e kua oronga mai kia maua i te au taviri o te akaputuputuanga o Iseraela mei nga pore e ā o te enua nei, e te aratakianga mai o nga kopu tino ngauru mei te enua tokerau mai."
                },
                {
                    "number": 12,
                    "text": "I muri ake i teia, kua mama mai a Elia, e kua oronga mai i te tuatau o te evangelia a Aberahama, ma te na ko mai e, i roto ia matou e ta matou uanga e akameitakiiaʼi te au uki katoatoa i muri ake ia matou."
                },
                {
                    "number": 13,
                    "text": "I muri ake i te topirianga o teia orama nei, kua tae akaou mai tetai orama kakā ki rungaʼo ia maua; ko Elia te peroveta oki tei apainaia ana ki runga i te rangi ma te kore rava i tongi ana i te mate, kua tu mai ki mua ia maua, e kua na ko mai e:"
                },
                {
                    "number": 14,
                    "text": "I na, kua tae tikai ki te tuatau, tei tuatuaia ana e te vaa o Malaki—i te akapapuanga mai e ka tonoia mai aia [a Elia te peroveta], i mua ake ka tae ei taua rā maata e te mataku o te Atu—"
                },
                {
                    "number": 15,
                    "text": "Kia akaariu i te ngakau o te au metua ki te au tamariki, e to te au tamariki ki to ratou au metua, ko te tāia aea te enua nei ki te taumaa—"
                },
                {
                    "number": 16,
                    "text": "No reira, kua orongaia atu te au taviri o teia tuatau nei ki roto i to korua rima; e na teia oki e kite ei kotou e te vaitata mai nei te rā maata e te mataku o te Atu, tei te ngutupa ua."
                }
            ]
        },
        "/study/scriptures/dc-testament/dc/111": {
            "uri": "/study/scriptures/dc-testament/dc/111",
            "title": "Te Apiianga E Te Au Koreromotu 111",
            "data_type": "chapter",
            "chapter_name": "Tuanga 111",
            "chapter_summary": [
                "1–5, Ka akara te Atu ki te au anoano o te pae kopapa o tona au tavini; 6–11, Ka akono meitaki aia ia Ziona e ma te rave i te au mea katoatoa ei meitaki no tona au tavini."
            ],
            "verses": [
                {
                    "number": 1,
                    "text": "Kare au, ko te Atu ko to kotou Atua, i mareka kore i to kotou aerenga mai i teia tere nei, noatu oki to kotou au tarevakē."
                },
                {
                    "number": 2,
                    "text": "E manganui oki taku au apinga nui i roto i teia oire nei na kotou, ei meitaki no Ziona, e kua manganui te tangata i roto i teia oire nei, taku oki ka akaputuputu mai a te tuatau ki mua ei meitaki no Ziona, na roto i ta kotou raveanga angaanga."
                },
                {
                    "number": 3,
                    "text": "No reira, e mea tau rava kia akamatau kotou ki te au tangata o teia oire nei, mei te ka aratakiia kotou, e te ka orongaia atu kia kotou."
                },
                {
                    "number": 4,
                    "text": "E ka tae akera, e ka tae mai oki te tuatau e oronga atu ei au i teia oire nei ki roto i to kotou au rima, kia mana oki kotou ki rungaʼo i te reira, e kare oki ratou e kite i ta kotou au ngai muna; e te au puapinga nui, mei te auro e te ario na kotou ïa."
                },
                {
                    "number": 5,
                    "text": "Auraka e manatā no ta kotou au kaiou, ka oronga atu oki au i te mana kia kotou kia tutaki i te reira."
                },
                {
                    "number": 6,
                    "text": "Auraka kotou e manamanata no runga ia Ziona, ka akono meitaki au iaia."
                },
                {
                    "number": 7,
                    "text": "E noo ki teia ngai nei, e ki te au tuanga enua e pini uake;"
                },
                {
                    "number": 8,
                    "text": "E ko te ngai taku i anoano ia kotou kia noo, ko te ngai puapinga tikai, ka akaariia atu kia kotou na roto i te au e te mana o toku Vaerua, te ka tae atu kia kotou."
                },
                {
                    "number": 9,
                    "text": "Ka rauka ia kotou teia ngai na roto i te oko. E kimikimi meitaki no runga i te au tangata taito tikai i noo ana ki reira e te aronga mua o te oire;"
                },
                {
                    "number": 10,
                    "text": "E maata atu oki i te mea okotai te au apinga nui no kotou i roto i teia oire nei."
                },
                {
                    "number": 11,
                    "text": "No reira, kia pakari kotou mei te au ovi te tu e ma te ara kore; e ka oronga atu au i te au mea katoatoa ei meitaki no kotou, i te vivikianga kotou i te ariki mai i te reira. Amene."
                }
            ]
        },
        "/study/scriptures/dc-testament/dc/112": {
            "uri": "/study/scriptures/dc-testament/dc/112",
            "title": "Te Apiianga E Te Au Koreromotu 112",
            "data_type": "chapter",
            "chapter_name": "Tuanga 112",
            "chapter_summary": [
                "1–10, Kia tono te Tino Ngauru Ma Rua i te evangelia e kia akakite i te reo akamatakiteanga ki to te pa enua katoatoa e te au tangata; 11-15, Kia apai ratou i to ratou au satauro, ma te aru ia Iesu, e te angai i tana au mamoe; 16–20, Ko ratou tei ariki mai i te Ruru Peresideni Mua kua ariki katoa i te Atu; 21–29, Kua tapokiia te enua e te poiri, e ko ratou ua tei irinaki e kua bapetizoia te ka akaoraia; 30–34, Ko te Ruru Peresideni Mua e te Tino Ngauru Ma Rua te mou nei i te au taviri o te kīanga o te au tuatau."
            ],
            "verses": [
                {
                    "number": 1,
                    "text": "Tika tikai te tuatua maira te Atu kia koe e taku tavini e Thomas: Kua akarongo au i taau au pure; e kua tae mai taau au apinga aroa ei akamaaraaraanga ki mua iaku, no runga ia ratou, to au taeake, ko tei ikiia kia akakite i to ratou kite papu no toku nei ingoa, e kia ungaia atu ki rotopu i te au iti tangata, ki te au kopu, ki te au reo, e te au tangata, e kia akataongaia na roto i te angaanga a taku au tavini."
                },
                {
                    "number": 2,
                    "text": "Tika tikai taku e karanga atu kia koe, te vai ra tetai au mea i roto i toou ngakau, e kare oki au, ko te Atu, i mareka rava i te reira."
                },
                {
                    "number": 3,
                    "text": "Kareka ra, mei te mea e kua taakaaka koe ia koe uaorai, ka akateiteiia koe; e no reira, kua akakoreia taau au ara katoatoa."
                },
                {
                    "number": 4,
                    "text": "Kia rekareka toou ngakau ki mua i toku mata; e ka akakite koe i te tuatua no toku nei ingoa, kare oki e ki te au Etene ua, mari ra ki te ngati Iuda katoa; e ka tuku atu koe i taku tuatua ki nga ope o te enua."
                },
                {
                    "number": 5,
                    "text": "Kia taumaro atu koe i te au popongi ravarai; e te au rā tatakitai kia aere toou reo akamatakite; e kia tae mai te po, auraka te iti tangata o te enua nei kia moe no te tu o taau tuatua."
                },
                {
                    "number": 6,
                    "text": "Kia kitea oki toou kainga ki Ziona, e auraka oki toou are e akaateaia; e angaanga maata oki taku, ta te Atu, kia rave koe, i te akakiteanga i toku ingoa ki rotopu i te tamariki a te tangata nei."
                },
                {
                    "number": 7,
                    "text": "No reira, e tatua i toou au taukupu no te angaanga. E kia aaoia oki toou nga vaevae ki te tamaka, kua ikiia oki koe, e ka na roto toou aereanga i te au maunga, e ki roto i te au pa enua e manganui."
                },
                {
                    "number": 8,
                    "text": "E na roto i taau au tuatua, e manganui te ka riro mai te aronga teitei ei aronga akaaka, e na roto oki i taau tuatua e manganui te aronga akaaka te ka akateiteiia."
                },
                {
                    "number": 9,
                    "text": "Ka riro toou reo ei patoi i te aronga aati ture; e i roto i taau patoianga ra, kia akamotu te arero o te aronga akavaavaa i te akakino atu."
                },
                {
                    "number": 10,
                    "text": "Kia akaaka koe; e na te Atu toou Atua e arataki ia koe na te rima, e ma te oronga atu i te pauanga ki taau au pure."
                },
                {
                    "number": 11,
                    "text": "Kua kite au i toou ngakau, e kua akarongo au i taau au pure no runga i to au taeake. Auraka kia maata mai toou inangaro no ratou i to inangaro i tetai aronga ke, i na ra kia riro toou inangaro no ratou mei taau rai i inangaro ia koe uaorai; e kia maata toou inangaro ki te au tangata katoatoa, e ki te katoatoa tei inangaro mai i toku nei ingoa."
                },
                {
                    "number": 12,
                    "text": "E pure no to au taeake ko te Tino Ngauru Ma Rua. Kia pakari i te ako atu ia ratou no toku nei ingoa, e kia akoia ratou no ta ratou au ara katoatoa, e kia tu akarongo tikai koe ki mua iaku nei i roto i toku ingoa."
                },
                {
                    "number": 13,
                    "text": "E i muri ake i to ratou au timataanga, e te tumatetenga maata, i na, ka aroa oki au ko te Atu ia ratou, e me kare ratou e akaketaketa i to ratou au ngakau, e kare katoa oki e akaketaketa i to ratou au kaki kiaku nei, ka akaariuia mai ratou, e ka akaora au ia ratou."
                },
                {
                    "number": 14,
                    "text": "I teianei, te karanga atu nei au kia koe, e ko taku e tuatua atu nei kia koe, te tuatua katoa ra au ki te katoatoa rava o te Tino Ngauru Ma Rua: E tu ki runga, e tatua i to kotou au taukupu, e amo i to kotou satauro, e aru mai iaku, e angai i taku au mamoe."
                },
                {
                    "number": 15,
                    "text": "Auraka e akateitei ia koe uaorai; e auraka e patoi atu i taku tavini ia Iosepha; tika tikai taku e karanga atu kia koe, ei vaitata oki au iaia, e tei rungaʼo toku rima iaia; e ko te au taviri taku i oronga atu kiaia, e pera katoa kia koe na, kare rava te reira e apaina ke ia mei iaia e oki ua mai au."
                },
                {
                    "number": 16,
                    "text": "Tika tikai taku e karanga atu kia koe, e taku tavini e Thomas, ko koe tikai oki te tangata taku i iki kia mou i te au taviri o toku basileia, kia tau ki te Tino Ngauru Ma Rua, ki vao mai i te au pa enua katoatoa—"
                },
                {
                    "number": 17,
                    "text": "Kia riro oki koe ei tavini noku i te akatueraanga i te ngutupa o te basileia i te au ngai ravarai ta taku tavini ko Iosepha, e taku tavini katoa ko Sidney, e taku tavini katoa ko Hyrum e kore e tae mai;"
                },
                {
                    "number": 18,
                    "text": "Kua tuku oki au ki rungaʼo ia ratou i te apainga o te au akonoanga katoatoa no tetai tuatau poto ua."
                },
                {
                    "number": 19,
                    "text": "No reira, ko te ngai ta ratou ka tono ia kotou, e aere kotou, e ei vaitata ua rai au ia kotou; e noatu eaa te ngai ta kotou ka akakite i toku nei ingoa, ka tuera mai tetai ngutupa kia kotou, kia rauka oki ia ratou i te ariki mai i taku nei tuatua."
                },
                {
                    "number": 20,
                    "text": "Ko tei ariki mai i taku ra tuatua, kua ariki mai ïa iaku, e ko tei ariki mai iaku ra, kua ariki mai ïa ratou i te Ruru Peresideni Mua, taku oki i tono atu, e te au konitara katoa oki taku i iki no toku nei ingoa ki o kotou na."
                },
                {
                    "number": 21,
                    "text": "E pera katoa, te karanga atu nei au kia kotou, ko ta kotou ka unga na roto i toku nei ingoa, na te reo o to kotou au taeake, koia te Tino Ngauru Ma Rua, ma te akatikaia e tei akamana katoa ia e kotou, e mana i reira to ratou kia akatuera i te ngutupa o toku nei basileia ki tetai uatu pa enua noatu eaa te ngai ta kotou ka tono ia ratou—"
                },
                {
                    "number": 22,
                    "text": "Mei te mea e ka taakaaka mai ratou ki mua iaku, e ka akono i taku ra tuatua, e ma te akarongo mai ki te reo o toku nei Vaerua."
                },
                {
                    "number": 23,
                    "text": "Tika, tika tikai, taku e karanga atu kia kotou, kua tapokiia te enua nei e te poiri, e kua akapoiriia te au manako o te tangata nei, e kua riro mai te au kopapa nei ei au mea viivii i mua i toku nei mata."
                },
                {
                    "number": 24,
                    "text": "I na, ka tae viviki mai te kino ki rungaʼo i te tangata o te enua nei, e rā otootoanga, e rā mura aʼi, e rā akataneaanga, e te aueanga, e te evaanga, e te irieaanga; e mei te matangi puaioio rai i te aereanga mai ki rungaʼo i te tua o te enua nei, i tuatua mai ei te Atu."
                },
                {
                    "number": 25,
                    "text": "E ka akamata oki ki toku nei ngutuare, e mei toku nei ngutuare e aere uatu, i tuatua mai ei te Atu;"
                },
                {
                    "number": 26,
                    "text": "E na mua oki kia ratou i rotopu ia kotou, te tuatua maira te Atu, ko tei tuatua e kua kite i toku nei ingoa, e kare ra i kite mai iaku, e kua akakino oki iaku i roto i toku nei ngutuare, te tuatua maira te Atu."
                },
                {
                    "number": 27,
                    "text": "No reira, e akara e auraka oki kotou kia akamanata ia kotou no runga i te akatereanga o taku nei akonoanga i roto i teia ngai nei, te tuatua maira te Atu."
                },
                {
                    "number": 28,
                    "text": "I na ra, kia tamā i to kotou au ngakau ki mua iaku; e ka aere atu ei kotou ki to te pa enua katoa, ei tutu i taku evangelia ki te au mea ora katoatoa tei kore i ariki ake;"
                },
                {
                    "number": 29,
                    "text": "E ko tei irinaki e kua bapetizoia ka ora ïa, ko tei kore ra i irinaki e kare katoa i bapetizoia ka akaapaia ïa."
                },
                {
                    "number": 30,
                    "text": "Kia kotou, e te Tino Ngauru Ma Rua, e kia ratou te Ruru Peresideni Mua, tei ikiia ei au konitara ma te au arataki no kotou, e orongaia atu oki te mana o teia kautaunga nei, no te au rā openga e no te taime openga katoa, koia oki ko te kīanga o te au tuatau."
                },
                {
                    "number": 31,
                    "text": "Koia oki te mana ta kotou e mou nei, ei topiri atu kia ratou tei rauka te orongaanga i tetai uatu tuatau mei te akamataanga mai o te kapuaanga;"
                },
                {
                    "number": 32,
                    "text": "Tika tikai taku e karanga atu nei kia kotou, ko te au taviri o te tuatau tei rauka ia kotou, kua aere mai te reira mei te au metua, e te openga oki, e mea tonoia mai te reira mei te rangi mai kia kotou."
                },
                {
                    "number": 33,
                    "text": "Tika tikai taku e karanga atu kia kotou, e akara na i te ngateitei i to kotou kapikianga. E tamā i to kotou au ngakau e to kotou au kakau, ko te umuumuia mai aea te toto o teia uki mei roto mai i to kotou au rima."
                },
                {
                    "number": 34,
                    "text": "Kia tu akarongo tikai kotou e tae ua mai au, no te mea ka aere vave mai au; tei aku rai taku tutaki ki te au tangata tatakitai kia tau ki tana angaanga i rave. Ko au te Alepha e te Omega. Amene."
                }
            ]
        },
        "/study/scriptures/dc-testament/dc/113": {
            "uri": "/study/scriptures/dc-testament/dc/113",
            "title": "Te Apiianga E Te Au Koreromotu 113",
            "data_type": "chapter",
            "chapter_name": "Tuanga 113",
            "chapter_summary": [
                "1–6, Ko te Tumu o Iese, te atava e ono maira, e te aka o Iese kua akatakaia mai; 7–10, E tikaanga to te toenga o Ziona tei akapueuia ki te kautaunga, e kua kapikiia ratou kia oki mai ki te Atu."
            ],
            "verses": [
                {
                    "number": 1,
                    "text": "Koai te Atava o Iese tei tuatuaia mai i roto i te irava 1, 2, 3, 4, e te 5, o te pene 11 o Isaia?"
                },
                {
                    "number": 2,
                    "text": "Tika tikai te tuatua maira te Atu: Ko te Mesia ïa."
                },
                {
                    "number": 3,
                    "text": "Eaa te tupu ou tei tuatuaia mai i roto i te irava mua o te pene 11 o Isaia, te ka tupu mai mei roto mai i te tumu o Iese?"
                },
                {
                    "number": 4,
                    "text": "I na, te tuatua maira te Atu: E tavini oki ïa i roto i te rima o te Mesia, no te uanga mai oki o Iese e to Epharaima katoa, e me kore ra no te ngutuare o Iotepa, e tei runga oki i reira te mana maata i te vairanga."
                },
                {
                    "number": 5,
                    "text": "Eaa teia aka o Iese tei tuatuaia mai i roto i te irava 10 o te pene 11 o Isaia?"
                },
                {
                    "number": 6,
                    "text": "I na, te tuatua maira te Atu, e uanga oki ïa no Iese, e no Iotepa katoa, e no ratou tikai oki te kautaunga, e te au taviri katoa o te basileia, ei reva, e no te akaputuputuanga o toku iti tangata i te au rā openga."
                },
                {
                    "number": 7,
                    "text": "E uianga na Elias Higbee: Eaa te aiteanga o te akaue i roto i te Isaia pene 52 irava 1, ko tei na ko mai e: Ka kakau ana i to ririnui, e Ziona—koai teia iti tangata ta Isaia e akatau nei?"
                },
                {
                    "number": 8,
                    "text": "Te akatau nei aia ki te aronga ta te Atua ka kapiki atu i te au rā openga, ko te ka mou i te mana o te kautaunga, kia akaoki mai ia Ziona, e te akaoraanga o Iseraela; e kia kakau i tona ririnui, koia oki kia tuku mai i te tikaanga o te kautaunga, no te mea e tikaanga tona, to Ziona, na roto i tona ai metua; e kia oki akaou ki te mana tei ngaro ana iaia."
                },
                {
                    "number": 9,
                    "text": "Eaa ta matou ka mārama no runga ia Ziona i te tataraanga mai iaia mei roto mai i te au ri i runga i tona kaki ra; irava 2?"
                },
                {
                    "number": 10,
                    "text": "Kia mārama oki tatou e, ko te toenga o tei pueu aere, te akamaroiroiia nei ratou kia oki mai ki te Atu mei te ngai mai i ingaʼi ratou; me ka pera ratou, ko te taputou a te Atu koia oki ka tuatua aia kia ratou, me kore ra ka oronga atu i tetai au eeuanga kia ratou. Akara ki te irava 6, 7, e te 8. Ko te au ri i tona ra kaki, koia te taumaa a te Atua ki rungaʼo iaia, me kore ra ko te toenga o te ngati Iseraela i roto i to ratou totoa aereanga ki rotopu i te au Etene."
                }
            ]
        },
        "/study/scriptures/dc-testament/dc/114": {
            "uri": "/study/scriptures/dc-testament/dc/114",
            "title": "Te Apiianga E Te Au Koreromotu 114",
            "data_type": "chapter",
            "chapter_name": "Tuanga 114",
            "chapter_summary": [
                "1–2, Ko te au taonga o te Akonoanga e mou nei te aronga kare e akarongo ana, ka orongaia atu ki tetai aronga ke."
            ],
            "verses": [
                {
                    "number": 1,
                    "text": "Tika tikai te tuatua maira te Atu: Kua pakari oki no taku tavini ko David W. Patten e, ka akatikatika aia i tana au angaanga pouroa ma te viviki, e kia akameitaki i tana au apinga no te okooko, kia rauka oki iaia kia tutu i te evangelia naku a teia tuatau tupu ou ki mua, na roto i te kapitianga atu ki tetai pae, kia toko ngauru ma rua ratou, kia akakite i toku nei ingoa ma te akakite i te karere mataora ki to te ao katoa nei."
                },
                {
                    "number": 2,
                    "text": "E tika tikai te tuatua maira te Atu, me te vai ra tetai aronga i rotopu ia kotou tei akakore i toku ingoa, ka tukuia atu tetai aronga ke ki to ratou ngai e kia mou i to ratou ruru episekopo. Amene."
                }
            ]
        },
        "/study/scriptures/dc-testament/dc/115": {
            "uri": "/study/scriptures/dc-testament/dc/115",
            "title": "Te Apiianga E Te Au Koreromotu 115",
            "data_type": "chapter",
            "chapter_name": "Tuanga 115",
            "chapter_summary": [
                "1–4, Kua topa te Atu i te ingoa o tana akonoanga, ko Te Akonoanga a Iesu Mesia o te Aronga Tapu i te Au Rā i Muri Nei; 5–6, Ko Ziona e tona au titi ei au ngai no te paruru e te akaruru no te aronga tapu; 7–16, Kua akaueia te aronga tapu kia akatu i te are o te Atu i Far West; 17–19, Ko Iosepha Timeti te mou ra i te au taviri o te basileia o te Atua i te enua nei."
            ],
            "verses": [
                {
                    "number": 1,
                    "text": "Tika tikai te tuatua maira te Atu kia kotou, e taku tavini e Iosepha Timeti, Tamaiti, e taku tavini katoa e Sidney Rigdon, e taku tavini katoa e Hyrum Smith, e to kotou au konitara e noo nei e te ka ikiia mai a muri ake;"
                },
                {
                    "number": 2,
                    "text": "E kia koe katoa e taku tavini e Edward Partridge, e tona nga konitara;"
                },
                {
                    "number": 3,
                    "text": "E pera katoa ki taku au tavini akarongo mou o roto i te pupu konitara teitei o taku akonoanga i Ziona, ko te ka kapikiia oki, e ki te au ereta katoatoa ma te au tangata o taku Akonoanga a Iesu Mesia o te Aronga Tapu i te Au Rā i Muri Nei tei totoa ki to te ao katoa nei;"
                },
                {
                    "number": 4,
                    "text": "E ka kapikiia oki taku akonoanga i teia au rā openga nei e, ko Te Akonoanga a Iesu Mesia o te Aronga Tapu i te Au Rā i Muri Nei."
                },
                {
                    "number": 5,
                    "text": "Tika tikai taku e karanga atu kia kotou katoatoa: E tu ki runga kia kitea mai to kotou mārama, kia riro oki to kotou mārama ei akaraanga no te au iti tangata;"
                },
                {
                    "number": 6,
                    "text": "E kia riro te akaputuputuanga ki te ngai okotai i te enua ko Ziona, e ki runga i tona ra au titi, ei ngai paruruanga, e te akaruruanga mei te uriia, e mei te riri otooto me riringiia mai ma te kore e kairoia ki rungaʼo i te enua katoa nei."
                },
                {
                    "number": 7,
                    "text": "Kia riro oki te oire ko Far West ei ngai tapu e ei enua akatapuia kiaku; e ka kapikiia oki e ngai tapu rava atu, e ko te one oki ta kotou e tu na e ngai tapu ïa."
                },
                {
                    "number": 8,
                    "text": "No reira, te akaue atu nei au ia kotou kia akatu i tetai are noku, no te akaputuputuangaia o toku aronga tapu, kia rauka oki ia ratou i te akamori mai iaku."
                },
                {
                    "number": 9,
                    "text": "E kia rauka oki tetai akamataanga no teia angaanga, ma tetai tango katoa, e tetai angaanga akateateamamao katoa, a teia tuatau akaū ki mua;"
                },
                {
                    "number": 10,
                    "text": "E ko te akamataanga, kia raveia te reira i te rā ā o Tiurai ki mua nei; e mei te reira taime e aere uatu, kia angaanga toku iti tangata ma te maroiroi tikai i te akatuanga i tetai are ki toku nei ingoa;"
                },
                {
                    "number": 11,
                    "text": "E mei te okotai mataiti mei teia rā atu, kia akamata akaou ratou i te akamou i te tango o taku are."
                },
                {
                    "number": 12,
                    "text": "E kia angaanga maroiroi ratou mei te reira taime mai e oti uatu, mei te toka tīavā mai e tae uatu ki runga rava, e auraka rava oki e mea e vai tei kore i akaotiia."
                },
                {
                    "number": 13,
                    "text": "Tika tikai taku e karanga atu kia kotou, auraka taku tavini ko Iosepha, e pera katoa ki taku tavini ko Sidney, e taku tavini katoa ko Hyrum, kia ō akaou ki roto i te kaiou no te akatuanga i tetai are ki toku nei ingoa;"
                },
                {
                    "number": 14,
                    "text": "I na ra, kia akatuia tetai are ki toku nei ingoa kia tau ki te akaraanga taku ka akaari atu kia ratou."
                },
                {
                    "number": 15,
                    "text": "E me kare toku iti tangata e akatu kia tau ki te akaraanga taku ka akaari atu ki to ratou ruru peresideni, kare rava au e ariki i te reira mei to ratou au rima."
                },
                {
                    "number": 16,
                    "text": "I na ra, me ka akatu toku iti tangata kia tau ki te akaraanga taku ka akaari atu ki to ratou ruru peresideni, koia ki taku tavini ko Iosepha e tona nga konitara, i reira ka ariki au i te reira mei te rima o toku nei iti tangata."
                },
                {
                    "number": 17,
                    "text": "E pera katoa, tika tikai taku e karanga atu kia kotou, ko toku anoano teia, kia akatu viviki ia te oire ko Far West na roto i te akaputuputuanga o toku aronga tapu;"
                },
                {
                    "number": 18,
                    "text": "E kia iki katoa ia tetai au ngai ke atu no te au titi i te reira tuanga e pini uake, te ka akakiteia atu ki taku tavini ko Iotepa, mei tetai tuatau ki tetai tuatau."
                },
                {
                    "number": 19,
                    "text": "E i na, ei vaitata ua oki au iaia, e ka akatapu oki au iaia ki mua i te tangata; e kua oronga atu oki au kiaia i te au taviri o teia basileia e te angaanga katoa. Koia ïa. Amene."
                }
            ]
        },
        "/study/scriptures/dc-testament/dc/116": {
            "uri": "/study/scriptures/dc-testament/dc/116",
            "title": "Te Apiianga E Te Au Koreromotu 116",
            "data_type": "chapter",
            "chapter_name": "Tuanga 116",
            "verses": [
                {
                    "number": 1,
                    "text": "Na te Atua oki teia ngai nei ko Spring Hill i topa e ko Adamu-Onidi-Amana, no te mea i nanaʼi ko te ngai oki ïa ka aere mai ei a Adamu ka atoro i tona iti tangata, e me kore ra ka noo ei to te Au Rā Taito, mei tei tuatuaia mai e Daniela te peroveta."
                }
            ]
        },
        "/study/scriptures/dc-testament/dc/117": {
            "uri": "/study/scriptures/dc-testament/dc/117",
            "title": "Te Apiianga E Te Au Koreromotu 117",
            "data_type": "chapter",
            "chapter_name": "Tuanga 117",
            "chapter_summary": [
                "1–9, Auraka te au tavini o te Atu e morimori i te au apinga o te pae kopapa nei, e “eaa oki te apinga nei ki te Atu?”; 10–16, Kia akaruke ratou i te tu vaerua meangiti e ka tapu i reira ta ratou au atinga ki mua i te Atu."
            ],
            "verses": [
                {
                    "number": 1,
                    "text": "Tika tikai te tuatua maira te Atu ki taku tavini ko William Marks, e ki taku tavini katoa ko Newel K. Whitney, kia akaviviki raua i te akatikatika i ta raua au angaanga pouroa e kia aere atu mei te enua ko Kirtland, i mua ake ka tuku akaou atu ei au, ko te Atu, i te kiona ki runga i te enua nei."
                },
                {
                    "number": 2,
                    "text": "Kia ara mai ratou, ma te tu ki runga, e kia aere mai ki mua, auraka e tiaki, naku oki, na te Atu, i akaue atu."
                },
                {
                    "number": 3,
                    "text": "No reira, me ka tiaki ratou kare e riro ei meitaki kia ratou."
                },
                {
                    "number": 4,
                    "text": "Kia tataraara ratou i ta ratou au ara katoatoa, e to ratou au manako morimori, kia mua iaku, te tuatua maira te Atu; eaa oki te apinga nei kiaku? te tuatua maira te Atu."
                },
                {
                    "number": 5,
                    "text": "Kia tukuia atu te au puapinga o Kirtland no te kaiou, te tuatua maira te Atu. Kia tuku i te reira, te tuatua maira te Atu, e ko te ka toe mai, kia vai rai te reira ki roto i to kotou au rima, te tuatua maira te Atu."
                },
                {
                    "number": 6,
                    "text": "Kare ainei tei aku te au manu o te reva, e pera te au ika o te moana, e te au manu vaevae ā o te maunga? Kare ainei e naku i anga i te enua nei? Kare ainei tei roto i toku rima e ora o te au nuku vaeau o te au pa enua o te enua nei?"
                },
                {
                    "number": 7,
                    "text": "No reira, kare ainei au e akaue i te au ngai tangata kore kia matapuku e kia puera mai, e kia uua mai? te tuatua maira te Atu."
                },
                {
                    "number": 8,
                    "text": "Kare ainei e rava te ngai i runga i te maunga ko Adamu-Onidi-Amana, e i runga katoa oki i te au ngai mania o Olaa Sinea, te ngai i noo ei a Adamu, i morimori ei koe i teia manga topata nei, e kua akangaropoina i te au mea puapinga tikai?"
                },
                {
                    "number": 9,
                    "text": "No reira, e aere mai ki te enua o taku iti tangata, koia a Ziona."
                },
                {
                    "number": 10,
                    "text": "Kia tu akarongo meitaki taku tavini ko William Marks i te au apinga meangiti, e ka riro aia i reira ei tutara ki rungaʼo i te au mea e manganui. E tuku iaia kia akaaere i rotopu i toku iti tangata i roto i te oire ko Far West, e kia akameitakiia aia ki te akameitakianga o taku nei iti tangata."
                },
                {
                    "number": 11,
                    "text": "E kia akama oki taku tavini ko Newel K. Whitney i te au pipi a Nikolao e ta ratou au ravenga muna kikino, e tona au tu vaerua meangiti ki mua iaku, te tuatua maira te Atu, e kia aere mai ki te enua o Adamu-Onidi-Amana, ei episekopo no taku iti tangata, te tuatua maira te Atu, auraka oki e ko te ingoa ua, ko te angaanga katoa ra, te tuatua maira te Atu."
                },
                {
                    "number": 12,
                    "text": "E pera katoa, te karanga atu nei au kia koe, te maara nei iaku taku tavini ko Oliver Granger; i na, tika tikai taku e karanga atu kiaia e ka vai oki tona ingoa ki roto i te akamaaraanga tapu mei tetai uki ki tetai uki, e tuatau e tuatau uatu, te tuatua maira te Atu."
                },
                {
                    "number": 13,
                    "text": "No reira, kia taumaro taakaaka atu aia no te akaoraanga o te Ruru Peresideni Mua o taku Akonoanga, te tuatua maira te Atu; e me inga aia ka tu akaou mai aia ki runga, e tapu atu tana atinga ki mua iaku i tana ka rauka mai, te tuatua maira te Atu."
                },
                {
                    "number": 14,
                    "text": "No reira, kia aere viviki mai aia, ki te enua ko Ziona; e kia tae te tuatau ka akariroia aia ei tangata okooko no toku nei ingoa, te tuatua maira te Atu, ei meitaki no toku nei iti tangata."
                },
                {
                    "number": 15,
                    "text": "No reira auraka rava e tangata e makitakita atu i taku tavini ia Oliver Granger, mari ua ra kia vai te akameitakianga o taku nei iti tangata ki rungaʼo iaia e tuatau e tuatau uatu."
                },
                {
                    "number": 16,
                    "text": "E pera katoa, tika tikai taku e karanga atu kia koe, kia akamaara taku au tavini pouroa i te enua ko Kirtland i to ratou Atu ko te Atua, e taku are katoa, kia vai tapu ua rai te reira, e kia akatauri atu i te aronga taui moni i te tuatau e tae atu ei au te tuatua maira te Atu. Koia ïa. Amene."
                }
            ]
        },
        "/study/scriptures/dc-testament/dc/118": {
            "uri": "/study/scriptures/dc-testament/dc/118",
            "title": "Te Apiianga E Te Au Koreromotu 118",
            "data_type": "chapter",
            "chapter_name": "Tuanga 118",
            "chapter_summary": [
                "1–3, Na te Atu e oronga no te ngutuare tangata o te Tino Ngauru Ma Rua; 4–6, Kua akakīia te au ngai vā i roto i te Tino Ngauru Ma Rua."
            ],
            "verses": [
                {
                    "number": 1,
                    "text": "Tika tikai te tuatua maira te Atu: Kia rave viviki ia tetai uipaanga maata; kia akatumuia te Tino Ngauru Ma Rua; e kia akatakaia mai oki tetai aronga ei mono i te ngai o ratou tei topa."
                },
                {
                    "number": 2,
                    "text": "Kia noo rai oki taku tavini a Thomas no tetai tuatau ki te enua ko Ziona, kia tata i taku tuatua."
                },
                {
                    "number": 3,
                    "text": "E kia ako uatu rai te aronga toe mei taua ora ra, e me ka rave ratou i teia ma te akaaka tikai o te ngakau, ma te maru e te akamoeau, e te akakoromakianga roa, ka oronga atu au, ko te Atu, i tetai taputou kia ratou e naku e tauturu i to ratou au ngutuare tangata, e ka akatueraia mai oki te ngutupa ei tauturu ia ratou, mei teia nei atu."
                },
                {
                    "number": 4,
                    "text": "E i te tuatau tupu ou ki mua kia aere atu ratou na runga i te moana maata, ei reira ratou ka akakite aere ei i taku evangelia, ko te kīanga tikai, e ma te akakite atu i toku ingoa."
                },
                {
                    "number": 5,
                    "text": "E kia akaruke oki ratou i taku aronga tapu i roto i te oire ko Far West, i te rā rua ngauru ma ono o Aperira ki mua nei, ki runga i te ngai akatuanga o taku are, te tuatua maira te Atu."
                },
                {
                    "number": 6,
                    "text": "Kia ikiia oki taku tavini ko John Taylor, e taku tavini katoa a John E. Page, e taku tavini katoa a Wilford Woodruff, e taku tavini katoa a Willard Richards, ei akakī i te ngai o te aronga tei topa, e kia akakite katoa kia ratou i to ratou kapikianga."
                }
            ]
        },
        "/study/scriptures/dc-testament/dc/119": {
            "uri": "/study/scriptures/dc-testament/dc/119",
            "title": "Te Apiianga E Te Au Koreromotu 119",
            "data_type": "chapter",
            "chapter_name": "Tuanga 119",
            "chapter_summary": [
                "1–5, Kia tutaki te aronga tapu i te tuanga tere o ta ratou apinga e kia oronga katoa, ei tuanga ngauru, i te ngauruanga o te au tere ka rauka ia ratou i te mataiti; 6–7, Ka riro teia akakoroanga ei akatapu i te enua o Ziona."
            ],
            "verses": [
                {
                    "number": 1,
                    "text": "Tika tikai te tuatua maira te Atu, te anoano nei au i ta ratou au apinga tere katoatoa kia tukuia ki roto i te rima o te episekopo o taku akonoanga i Ziona,"
                },
                {
                    "number": 2,
                    "text": "Ei akatu i toku nei are, e no te tukuanga i te tango o Ziona e no te kautaunga katoa, e no te kaiou a te Ruru Peresideni o taku nei Akonoanga."
                },
                {
                    "number": 3,
                    "text": "E ko teia oki te akamataanga o te tuanga ngauru a toku nei iti tangata."
                },
                {
                    "number": 4,
                    "text": "E i muri ake i te reira, ko te aronga pouroa tei tutaki, ka tutaki ratou e tai tuanga ngauru i roto i te ngauru o te au apinga tere pouroa i te mataiti; e ka riro oki teia ei ture mou kia ratou e tuatau uatu, no taku nei kautaunga tapu, te tuatua maira te Atu."
                },
                {
                    "number": 5,
                    "text": "Tika tikai taku e karanga atu kia koe, ka tae akera e ko ratou pouroa te ka uipaia mai ki te enua ko Ziona, ka tutaki ratou i te tuanga ngauru i te au tere o ta ratou au apinga, e kia akonoia teia ture nei, ko te kore ratou e tau kia noo ki rotopu ia kotou."
                },
                {
                    "number": 6,
                    "text": "E te karanga atu nei au kia kotou, me kare toku iti tangata e akono i teia au ture nei, e kia akatapuia, e na teia ture e akatapu i te enua ko Ziona kiaku, kia akonoia oki taku au ture e taku au tukuanga tika, kia vai ki reira ei mea tapu tikai, i na, tika tikai taku e karanga atu kia koe, kare i reira e riro ei enua Ziona kia kotou na."
                },
                {
                    "number": 7,
                    "text": "E ka riro teia ei akaraanga ki te au titi katoatoa o Ziona. Koia ïa. Amene."
                }
            ]
        },
        "/study/scriptures/dc-testament/dc/120": {
            "uri": "/study/scriptures/dc-testament/dc/120",
            "title": "Te Apiianga E Te Au Koreromotu 120",
            "data_type": "chapter",
            "chapter_name": "Tuanga 120",
            "verses": [
                {
                    "number": 1,
                    "text": "Tika tikai te tuatua maira te Atu, kua tae oki te tuatau, te ka akaaereia e te pupu konitara o te Ruru Peresideni Mua o taku nei Akonoanga, e te akaaereanga katoa a te episekopo e tona pupu konitara, e toku pupu konitara teitei, e na toku nei reo katoa kia ratou, te tuatua maira te Atu. Koia ïa. Amene."
                }
            ]
        },
        "/study/scriptures/dc-testament/dc/121": {
            "uri": "/study/scriptures/dc-testament/dc/121",
            "title": "Te Apiianga E Te Au Koreromotu 121",
            "data_type": "chapter",
            "chapter_name": "Tuanga 121",
            "chapter_summary": [
                "1–6, Kua pati akaaka te Peroveta ki te Atu no te aronga tapu e mamae nei; 7–10, Kua tuatua mai te Atu i te au kiaia; 11–17, Ka taumaaia ratou pouroa tei akaapa pikikaa atu i te iti tangata o te Atu; 18–25, Kare oki o ratou tikaanga ki te kautaunga e ka taumaaia; 26–32, E au eeuanga kakā tei taputouia mai kia ratou te ka toa i te akakoromaki; 33–40, Eaa i maata ai tei kapikiia e e iti ua tei ikiia; 41–46, Kia taangaanga ua ia te kautaunga na roto i te tu tika tikai."
            ],
            "verses": [
                {
                    "number": 1,
                    "text": "E te Atua e, teiea ra koe? E teiea te puakapa tei tapoki i toou ngai pipinianga?"
                },
                {
                    "number": 2,
                    "text": "Eaa te roa i te tapū ua anga i toou rima, e toou mata katoa, koia toou mata tikai, i te akaraanga mai mei te rangi mutukore i te au takinga kino ki toou iti tangata e to au tavini katoa, e te rongoanga mai to taringa i ta ratou au aue?"
                },
                {
                    "number": 3,
                    "text": "Ae, e te Atu, eaa oki te roa i to ratou akakoromakianga i teia au tarevakē e te au takingakino taukore, i mua ake ka maru mai ei toou ngakau kia ratou, e ka ariu atu ei to ngakau ma te aroa ia ratou?"
                },
                {
                    "number": 4,
                    "text": "E te Atu, te Atua Mana Katoatoa, tei anga i te rangi, te enua, te au moana, e te au mea katoa i roto ia ratou ra, ko tei akaaere ma te akaue atu i te diabolo, e te nooanga poiri katoa no Sheol—ka akatika mai ana i to rima; e ka akara tamou maina to mata; kia akateiteiia to puakapa, e auraka oki to ngai pipinianga kia tapoki akaou ia; kia akarongo mai oki to taringa; kia maru oki to pukuatu, e kia ariu oki toou ngakau i te aroa no matou."
                },
                {
                    "number": 5,
                    "text": "Kia tupu oki toou riri no to matou au enemi; e i roto i te riri maata o toou ngakau, e akatika mai ei i te au takingakino ia matou ki taau koke."
                },
                {
                    "number": 6,
                    "text": "E akamaara i to aronga tapu e mamae nei e to matou Atua; e ka mataora oki to au tavini ki roto i toou ingoa e tuatau uatu."
                },
                {
                    "number": 7,
                    "text": "E taku tamaiti, ei au tei toou vaerua; ko toou mamae e toou au takingakinoangaia no tetai tuatau iti ua;"
                },
                {
                    "number": 8,
                    "text": "Ei reira, me akakoromaki ua koe, ka akaangateitei mai te Atua ia koe i runga; e ka autu oki koe ki rungaʼo i to au enemi."
                },
                {
                    "number": 9,
                    "text": "Ka tu rai oki to au taeake ki te pae ia koe, e ka aroa akaou oki ratou ia koe ma te ngakau pumaana e te rima aroa."
                },
                {
                    "number": 10,
                    "text": "Kare oki koe i aite ake kia Iobu; kare oki to au taeake i taumaro ake kia koe, e kare katoa oki i akaapa ake ia koe ki te aati ture, mei ta ratou i rave kia Iobu."
                },
                {
                    "number": 11,
                    "text": "E ko tei akaapa atu ia koe ra ma te aati ture, ka takoreia to ratou manakonakoanga, e ka ngaro ke to ratou au manako mei te vai toka e tae i roto i te vera o te rā e iti ra;"
                },
                {
                    "number": 12,
                    "text": "E pera katoa kua tuku katoa mai oki te Atua i tona rima ei topiri ma te taui i te taime e te tuatau, e kia akapoiri i to ratou au manako, kia kore oki ratou e mārama i tana au angaanga umere; e kia riro ei timataanga ia ratou i roto i to ratou tu kino tikai;"
                },
                {
                    "number": 13,
                    "text": "E no te mea katoa e kua viivii to ratou au ngakau, e te au mea ta ratou e anoano ra i te apai mai ki rungaʼo i etai ke, e te inangaro katoa kia mamae atu etai ke, ka maata atu teia me tae kia ratou;"
                },
                {
                    "number": 14,
                    "text": "Kia maromaroa katoa oki ratou, e kia tipu ke ia to ratou au manakonakoanga;"
                },
                {
                    "number": 15,
                    "text": "E kare e roa atu na te au mataiti i reira, e akaatea ke ia ai ratou e to ratou uanga mei raro ake i te rangi nei, te tuatua maira te Atua, e kare oki e akatoeia tetai o ratou kia tu ki te pae i te patu."
                },
                {
                    "number": 16,
                    "text": "Ka taumaaia oki te katoatoa rava o te aronga te ka akateitei ma te patoi i taku nei i akatainuia, te tuatua maira te Atu, e ma te akakite atu e kua ara ratou i te mea e kare oki ratou i ara ki mua iaku, te tuatua maira te Atu, i na ra, kua rave i tei tau i toku nei mata, e taku katoa oki i akaue atu kia ratou."
                },
                {
                    "number": 17,
                    "text": "I na ra, ko te aronga te ka kapiki mai e kua aati ture, kua pera ratou no te mea e au tavini oki ratou no te ara, e te au tamariki ratou uaorai o te kauraro kore."
                },
                {
                    "number": 18,
                    "text": "E ko te aronga tei akaapa pikikaa ua mai i toku nei au tavini, kia apainaia mai ratou ki te tuikaaanga e te mate—"
                },
                {
                    "number": 19,
                    "text": "Aue oki ratou; ko ratou tei akatarevakē i taku au anau tamariki, ka tipu ke ia ratou mei te au angaanga oroa o toku nei are."
                },
                {
                    "number": 20,
                    "text": "Kare oki ta ratou au kete e kī, ko to ratou au ngutuare e to ratou au are vairanga apinga ka takoreia te reira, e ka akavaavaaia oki ratou e te aronga tei akapaapaa pikikaa mai ia ratou."
                },
                {
                    "number": 21,
                    "text": "Kare o ratou tikaanga ki te kautaunga, e ta ratou uanga katoa i muri ake ia ratou mei tetai uki ki tetai uki."
                },
                {
                    "number": 22,
                    "text": "E ngari ake kia riia tetai toka tavirianga ki runga i to ratou au kaki, e kia akamaremoia ki raro i te moana."
                },
                {
                    "number": 23,
                    "text": "Aue oki ratou katoatoa tei kore i akapumaana atu i toku iti tangata, tei tuaru atu, e tei tamate atu ia ratou, e tei taputou pikikaa atu no ratou, te tuatua maira te Atu Sabaota; kare oki te uki tangata vipera e ora i te mate o ade."
                },
                {
                    "number": 24,
                    "text": "I na, te kite nei oki toku mata i ta ratou au angaanga, e kua akono katoa oki au i tetai akavaanga viviki no taua tuatau ra, no ratou katoatoa;"
                },
                {
                    "number": 25,
                    "text": "E tuatau rai oki tetai i ikiia no te au tangata tatakitai kia tau ki tana angaanga ka rave."
                },
                {
                    "number": 26,
                    "text": "Ka oronga atu oki te Atua i te kite kia koe na roto i tona Vaerua Tapu, ae, e na roto katoa i te orongaanga tuatua kore ia a te Vaerua Tapu, tei kore i eeuia mai mei te akamataanga mai o te ao nei e teia noaʼi;"
                },
                {
                    "number": 27,
                    "text": "Ta to tatou ai metua i tiaki ana ma te maroiroi tikai te ka eeuia mai i roto i te au tuatau openga, tei akara to ratou au manako na roto i te au angela, mei tei vaioia no te kīanga o to ratou kakā;"
                },
                {
                    "number": 28,
                    "text": "I te tuatau e kare rava tetai mea e uunaia, noatu me e tai Atua me kore ra e manganui te au atua, ka akakiteia mai rai."
                },
                {
                    "number": 29,
                    "text": "Te au terono ma te au tutaraanga, te au ui ariki e te au mana katoa, ka eeuia mai e ka akamouia te reira ei rungaʼo i te aronga katoatoa tei toa i roto i te evangelia a Iesu Mesia."
                },
                {
                    "number": 30,
                    "text": "E pera katoa, me e kotinga tetai tei tukuia ki te rangi, e me kore ra ki te moana, me ki te enua maro, me kore ki te rā, te marama, me kore ki te au etu—"
                },
                {
                    "number": 31,
                    "text": "Pouroa te au tuatau katoatoa o to ratou takaanga, te au rā i akatakaia, te au marama, e te au mataiti, e te katoaanga o te rā o to ratou au rā, te au marama, e te mataiti, e to ratou au kakā, te au ture, te tuatau i akatakaia, ka eeuia mai te reira i te au rā o te tuatau o te kīanga o te au tuatau—"
                },
                {
                    "number": 32,
                    "text": "Kia tau oki ki tei akataongaia i rotopu i te Pupu Konitara a te Atua Mutukore o te au atua keke katoatoa i mua ake ka angaiaʼi te ao nei, te ka vaioia e tae uatu ki te akaotianga e te openga katoa ona ra, ka tomo atu ei te tangata tatakitai nei ki roto i tona aroaro mutukore e ki roto katoa i tona akangaroianga matekore."
                },
                {
                    "number": 33,
                    "text": "Eaa te roa i te tae ua anga o te vai repo? Eaa te mana te ka tapū i te rangi? Mei ta te tangata ua nei i te akatika atu i tona rima e kia tapū atu i te kauvai ko Missouri i tona taeanga, e me kore ra kia taānga i te taeanga vai ki uta, koia katoa kia kopae atu i te Mana Katoatoa kia kore e riringi mai i te kite mei te rangi mai ki raro nei ki rungaʼo i te upoko o te Aronga Tapu i te Au Rā i Muri Nei."
                },
                {
                    "number": 34,
                    "text": "I na, e manganui oki tei kapikiia, e tokoiti ua ra tei ikiia. Eaa ra ratou i kore ei i ikiia?"
                },
                {
                    "number": 35,
                    "text": "No te mea kua mou piri to ratou ngakau ki rungaʼo i te au mea o te ao nei, e kua kimi i te anoano katoa o te tangata nei, i kore ei ratou i kite i teia apii okotai nei e—"
                },
                {
                    "number": 36,
                    "text": "Ko te tikaanga oki o te kautaunga kare te pirianga i tatakake mei te au mana o te rangi, e kare oki te mana o te rangi e rauka kia akaaereia e kia raveraveia, mari ua ra ki runga i te au ture o te tuatua-tika."
                },
                {
                    "number": 37,
                    "text": "Kia orongaia mai oki te reira ki rungaʼo ia tatou, e tikaʼi; i na ra, me rave tatou ei tapoki i ta tatou au ara, e me kore no to tatou tu parau, to tatou au akakoroanga puapingakore, e me kore ra kia rave kia akaaere me kore ra kia tutara ki rungaʼo i te au vaerua o te tamariki a te tangata nei, na roto i tetai uatu mea tika kore, i na, ka kiriti ke to te rangi ia ratou; kua mamae ngakau te Vaerua o te Atu; e me kiriti ke ia ake, Amene rai ïa ki te kautaunga o te reira tangata."
                },
                {
                    "number": 38,
                    "text": "I na, i mua ake ka kite ei aia e kua akarukeia aia kiaia uaorai, kia takatakai i te ko, kia takingakino i te aronga tapu, e kia tamaki atu ki te Atua."
                },
                {
                    "number": 39,
                    "text": "Kua kite oki tatou na roto i tetai au akaraanga taitaia, e ko te tu rai ïa e te manako o te maataanga o te au tangata, me rauka ake tetai manga tikaanga nona, mei ta ratou i manako, ka akamata viviki ratou i te rave i te tutaraanga tika kore."
                },
                {
                    "number": 40,
                    "text": "No reira e manganui oki tei kapikiia, e tokoiti ra tei ikiia."
                },
                {
                    "number": 41,
                    "text": "Kare rava e mana, me kore ra e tikaanga e taangaangaia na roto i te kautaunga, mari ua ra na roto i te patianga maru, te akakoromakianga roa, na roto i te tu maru e te tu akaaka, e na roto katoa oki i te aroa mou tikai;"
                },
                {
                    "number": 42,
                    "text": "Na roto i te takinga meitaki, e te kite tikai, te ka akamaata mai i te vaerua ma te kore e pikikaa, e te kore e akavare—"
                },
                {
                    "number": 43,
                    "text": "I te akoanga atu ma te viviki; mei te mea e akaueia e te Vaerua Tapu; e i reira ka akaari atu ei i muringake i te maata o te inangaro kiaia taau i ako atu, kia kore oki aia e akariro mai ia koe ei enemi nona;"
                },
                {
                    "number": 44,
                    "text": "Kia kite oki aia e e ririnui atu toou akarongo i te au tapekaanga o te mate."
                },
                {
                    "number": 45,
                    "text": "Kia kī katoa to ngakau i te aroa ua no te au tangata katoatoa, e ki te ngutuare o te akarongo, e kia tiamā ua ana rai to au manakoanga; ei reira oki koe e ririnui ei i mua i te aroaro o te Atua; e ka vai te apiianga o te kautaunga ki rungaʼo ia koe mei te au e topatapata maira mei te rangi."
                },
                {
                    "number": 46,
                    "text": "Ka riro oki te Vaerua Tapu ei tokorua tinamou noou, e ko taau sepeta, e sepeta akatukekoreia no te tuatua-tika e te tuatua-mou; e ko toou tutaraanga e mea mutukore ïa, e ma te kare e maroanga ka vai ua rai kia koe e tuatau e tuatau uatu."
                }
            ]
        },
        "/study/scriptures/dc-testament/dc/122": {
            "uri": "/study/scriptures/dc-testament/dc/122",
            "title": "Te Apiianga E Te Au Koreromotu 122",
            "data_type": "chapter",
            "chapter_name": "Tuanga 122",
            "chapter_summary": [
                "1–4, Ka ui mai te au openga o te enua i te ingoa o Iosepha Timeti; 5–7, Tona au tumatetenga e tana au angaanga maata ka riro ei tauturu iaia e ei meitaki nona; 8–9, Kua na roto ana te Tamaiti a te Tangata i te reira au mea pouroa."
            ],
            "verses": [
                {
                    "number": 1,
                    "text": "Ka ui aere te au openga o te ao nei i toou ingoa, e ka tuatua aviri te au neneva ia koe, e ka riri a ade ia koe;"
                },
                {
                    "number": 2,
                    "text": "Kareka te aronga ngakau mā, e te pakari, e te ngateitei, e te tiamā, te kimi ua mai rai i te ako e te tikaanga, e te au akameitakianga katoa mei kona mai i toou ra rima."
                },
                {
                    "number": 3,
                    "text": "E kare rava oki toou iti tangata e patoi mai ia koe no te kite o te aronga tuatua pikikaa."
                },
                {
                    "number": 4,
                    "text": "E noatu oki e ka riro to ratou kite pikikaa ei titiri ia koe ki roto i te manamanata, e ki rotopu i te auri e nga patu, ka noo ngateitei rai koe; e i na ra, no tetai tuatau poto ua ka riro oki toou reo ei mea pakari tikai ki rotopu i to au enemi mei te liona āe ra te tu, no toou tu tika; e ka tu oki to Atua ki te pae ia koe e tuatau e tuatau uatu."
                },
                {
                    "number": 5,
                    "text": "Me ka kapikiia koe kia na roto i te manamanata; e me tei roto koe i te kino i rotopu i to ai taeake pikikaa; e mei tei rotopu koe i te au aronga keikeia; e mei tei rotopu koe i te kino o te enua me kore ra o te tai;"
                },
                {
                    "number": 6,
                    "text": "Me ka akakinoia koe ki te au tu tapepeanga ravarai; e me tamaki mai to au enemi ia koe; e me ka akaatea ratou ia koe mei te taokotaianga o to metua tane e to metua vaine e te au tungane ma te au tuaine; e mei te mea e na roto i te koke te akaateaanga a to au enemi ia koe mei te kopu mai o to vaine, e toou uanga katoa, e taau tama mua katoa, noatu oki e e ono rai ona mataiti, ka mou mai ki toou kakau, e ka na ko mai ei e, E taku metua, e taku metua, eaa i kore ei koe e noo mai kia matou? Aue, e taku metua e, eaa ta teia au tangata ka rave kia koe? e me ka opara ke ia atu aia mei ia koe atu ki te koke, e ka kikaia koe ki roto i te are auri, e ka koropini mai to au enemi ia koe mei te au ruko rai te tu no te toto o te mamoe;"
                },
                {
                    "number": 7,
                    "text": "E me ka tiriaia koe ki roto i te vaarua, e me kore ra ki roto i te rima o te aronga tā tangata, ka tukuia mai te utunga mate ki rungaʼo ia koe; e me ka tiriaia koe ki roto i te ngai oonu; e me tae mai te ngaru maata ki rungaʼo ia koe; me riro ake te au matangi ririnui ei enemi noou; e me akapoiri mai te rangi, e kua kapiti te au mea i angaiaʼi te ao nei ei arai i te mataara; e pera katoa, mei te mea e amama mai te vaa o ade kia koe, kia kite koe e taku tamaiti e, ka riro teia au mea katoatoa ei kite noou, e ka riro oki ei meitaki noou."
                },
                {
                    "number": 8,
                    "text": "Kua eke mai oki te Tamaiti a te Tangata ki raro ake i teia au mea katoatoa. Ko koe ainei tei maata atu iaia?"
                },
                {
                    "number": 9,
                    "text": "No reira, e mou tamou ki toou ra aerenga, e ka vai rai oki te kautaunga kia koe; no te mea kua akakotingaia ratou, kare rava ïa e peke ke. Kua kiteaia to au rā, e kare e rauka kia akameangitiia to au mataiti; e no reira, auraka e mataku i ta te tangata nei ka rave kia koe, ka noo oki te Atua kia koe e tuatau e tuatau uatu."
                }
            ]
        },
        "/study/scriptures/dc-testament/dc/123": {
            "uri": "/study/scriptures/dc-testament/dc/123",
            "title": "Te Apiianga E Te Au Koreromotu 123",
            "data_type": "chapter",
            "chapter_name": "Tuanga 123",
            "chapter_summary": [
                "1–6, Kia koi mai e kia tata atu te aronga tapu no runga i to ratou au tamamaeanga e te au takingakinoangaia; 7–10, Ko taua vaerua rai tei akatupu i te au apiianga tarevakē te ka takingakino katoa i te aronga tapu; 11–17, E manganui katoa to roto i te au akonoanga te ka ariki mai i te tuatua-tika."
            ],
            "verses": [
                {
                    "number": 1,
                    "text": "E pera katoa, te tamanako atu nei matou no ta kotou akarakaraanga mai no runga i te puapinga o te aronga tapu katoatoa i te kimikimianga mai kia kitea te au tupuanga o te au mea katoatoa, e te au tamamaeanga e te au tuatua akakino a te au tangata o teia Enua;"
                },
                {
                    "number": 2,
                    "text": "E pera katoa ki te au apinga katoatoa e te maata o te au mamae ta ratou i akakoromaki, ki to ratou ingoa e ki te kopapa katoa, e pera katoa ki te au apinga tikai;"
                },
                {
                    "number": 3,
                    "text": "E pera katoa kia kitea te au ingoa o te au tangata katoatoa tei ō ki roto i te reira angaanga kino, me ka rauka mai ia ratou te reira e kia kimiia atu."
                },
                {
                    "number": 4,
                    "text": "E penei ake ka ikiia tetai kumiti kia kimi i teia au mea nei, e kia tata i te au tuatua e te au tuatua taputou; e kia koi katoa mai i te au tataanga pikikaa e vai nei;"
                },
                {
                    "number": 5,
                    "text": "E te au mea pouroa i roto i te au puka tua, e te au puka korero, e te au tua pikikaa tei neneiia, e te tataia nei, e naai, e kia akaariia atu teia akakoroanga diabolo e te angaanga tamateanga tei raveia ki rungaʼo i teia iti tangata nei—"
                },
                {
                    "number": 6,
                    "text": "Auraka oki tatou e tuku i te reira ki te ao nei anake ua, mari ra kia tuku katoa atu ki te au arataki o te kavamani i roto i to ratou tu poiri e te kamakura, e ko te maroiroi openga teia tei kapitiia ki runga ia tatou e to tatou Metua i te Ao ra, i mua ake ka kimi ei tatou i taua taputou ra te ka kapiki atu iaia mei tona ngai pipinianga; kia kore oki e kotoeanga a to te pa enua katoa i mua ake ka tuku mai ei aia i te mana o tona ra rima ririnui."
                },
                {
                    "number": 7,
                    "text": "E angaanga tikai teia tei akaueia tatou kia rave ki te Atua, ki te au angela, ta tatou ka tu ki mua, e pera katoa kia tatou uaorai, ki ta tatou au vaine e te tamariki, tei tupou ki raro no te tumatetenga, te taitaia, e te manamanata, ki raro ake i te rima kino o te tā tangata, te akatereanga kino, e te takingakino, tei turuia mai e ma te akamaroiroi katoa ia e te mana o taua vaerua ra tei turu pakari mai i te au peu a te au metua tane, ko tei rauka te pikikaa, ki rungaʼo i te ngakau o ta ratou au tamariki, e tei akakī i te ao nei ki te tauetono, e te tupu maroiroi uatu nei rai, e kua riro i teianei e ko te tumu maata ïa o te viivii katoatoa, e te ngunguru nei oki te ao nei i raro i te teimaa tukituki o te ara."
                },
                {
                    "number": 8,
                    "text": "E zugo auri oki ïa, e tapeka pakari oki; kua riro ratou ei au tapeka rima, ei au vivi, ei au turuturu ketaketa no ade."
                },
                {
                    "number": 9,
                    "text": "No reira e angaanga teia tei akaueia mai kia tatou, kare e ki ta tatou au vaine ua e te au tamariki, mari ra ki te au vaine takaua e te tamariki metua kore, tei tāiaia ta ratou au tane e to ratou au metua ki raro ake i tona rima auri;"
                },
                {
                    "number": 10,
                    "text": "Tei riro te au angaanga kino poiri tangotango ei ruanga no ade, e kia tu mai ma te mataku e te moteteakā, e ka ruketekete oki te nga rima o te diabolo ma te akamate."
                },
                {
                    "number": 11,
                    "text": "E pera katoa e angaanga teia na tatou e tikaʼi no te au uki katoatoa e tu mai nei, e ki te aronga ngakau mā katoatoa—"
                },
                {
                    "number": 12,
                    "text": "E manganui rai oki to runga i te ao nei i rotopu i te au tu tangata ravarai, te au pupu tangata, e te au akonoanga, ko tei akapoiriia e te au karaperape pikikaa o te tangata nei, e tiaki nei ratou no te akavare atu, e tapūia nei mei te tuatua-mou no te mea kare ratou i kite e teiea te ngai e kitea ei—"
                },
                {
                    "number": 13,
                    "text": "No reira, kia taangaanga tatou e kia akapou i to tatou oraanga i te apaianga mai ki te ngai atea i te au mea pouroa tei unaia i te poiri, ta tatou i kite; e mea akakite tika ia mai oki te reira no te rangi mai—"
                },
                {
                    "number": 14,
                    "text": "Kia raveia oki teia ma te maroiroi tikai."
                },
                {
                    "number": 15,
                    "text": "Auraka tetai tangata kia tare i te reira ei au mea rikiriki; no te mea e manganui te au mea no te au tuatau ki mua, kia tau ki te aronga tapu, tei runga ua ra i teia au mea nei."
                },
                {
                    "number": 16,
                    "text": "Kua kite kotou, e te au taeake e, ka ngari ake tetai oe meangiti roa ei akatika i tetai pai maatamaata i te tuatau o te uriia, i te akatanoanga kia aru i te matangi e te ngaru."
                },
                {
                    "number": 17,
                    "text": "No reira, e te au taeake akaperepere, kia rave tatou pouroa i te angaanga e vai nei i roto i to tatou mana ma te rekareka tikai; e reira kia tu titika oki tatou, ma te tu tiratiratū tikai, kia kite i te akaoraanga a te Atua, e te eeuangaia mai o tona ra rima."
                }
            ]
        },
        "/study/scriptures/dc-testament/dc/124": {
            "uri": "/study/scriptures/dc-testament/dc/124",
            "title": "Te Apiianga E Te Au Koreromotu 124",
            "data_type": "chapter",
            "chapter_name": "Tuanga 124",
            "chapter_summary": [
                "1–14, Kua akaueia a Iosepha Timeti kia rave i tetai akakiteanga papu no te evangelia ki te peresideni o Marike, te au kavana, e te au tutara o te au pa enua; 15–21, Kua akameitakiia a Hyrum Smith, David W. Patten, e Iosepha Timeti, Metua, e tetai au tangata e ora nei e tei mate no to ratou tu tiratiratū e te meitaki; 22–28, Kua akaueia te aronga tapu kia akatu i tetai are no te arikianga i te au manuiri e tetai iero i Nauvoo; 29–36, Kia raveia te bapetizoanga ei tua i tei mate ki roto i te au iero; 37–44, E akatu uana rai te iti tangata o te Atu i te au iero no te rave i te au oroa tapu; 45–55, Kua akatikaia atu te aronga tapu kia kore e akatu i te iero i Jackson County no te takingakino a to ratou au enemi; 56–83, Kua orongaia mai te au akaraanga no te akatuanga i te Are Nauvoo; 84–96, Kua kapikiia a Hyrum Smith ei pateriarika e kia mou i te au taviri e kia tupau atu ia Oliver Cowdery; 97–122, Kua akoia atu a William Law e tetai au aronga ke mai i roto i ta ratou au angaanga; 123–145, Kua akaingoaia te au akaaere mamaata e te au akaaere oire, ta ratou au angaanga e to ratou pirianga ki te au pupu."
            ],
            "verses": [
                {
                    "number": 1,
                    "text": "Tikai tikai, te tuatua maira te Atu kia koe, e taku tavini e Iosepha Timeti, kua mareka tikai au i taau atinga e te au tauturuanga, taau i rave; no reira oki au i akatupu mai ei ia koe ki runga, kia akaari atu au i toku pakari na roto i te au mea paruparu o te enua nei."
                },
                {
                    "number": 2,
                    "text": "Kua ariki meitaki au i taau pure; e ei pauanga ki te reira au mea te tuatua atu nei au kia koe, e te kapiki viviki ia nei kia rave koe i tetai akakiteanga tapu o taku evangelia, e no teia titi tei tanumia e au ei toka tīavā no Ziona, te ka akakanapanapaia ki te manea kia aite ki te are ariki."
                },
                {
                    "number": 3,
                    "text": "Ko teia akakiteanga ki te au ariki o te ao nei, ki nga pore e ā o te reira, ki te peresideni ngateitei tei ikiia uake, e te au kavana manako ngateitei o te enua e nooia nei e koe, e ki te au pa enua katoatoa o te ao nei tei totoa ki vao."
                },
                {
                    "number": 4,
                    "text": "E mea tau kia tataia na roto i te vaerua maru e te mana o te Vaerua Tapu, te ka noo ki roto ia koe i te atianga e tata ai koe i te reira;"
                },
                {
                    "number": 5,
                    "text": "E ka orongaia atu te reira kia koe e te Vaerua Tapu kia kite i toku anoano no runga i taua au ariki ra e te aronga mana, e ko te ka tae kia ratou i te tuatau e tae ei."
                },
                {
                    "number": 6,
                    "text": "E, i na, te aere nei tikai au ka kapiki ia ratou kia akara mai ki te mārama e te kakā o Ziona, no te mea kua tae te tuatau kia aroa iaia."
                },
                {
                    "number": 7,
                    "text": "No reira, e kapiki atu ia ratou, ma te reo maata, ma taau tuatua papu, auraka e mataku atu ia ratou, mei te ngangaere rai oki ratou, e to ratou kakā pouroa mei te tiare ïa kare e roa atu kua topa ki raro, kia kore rava a ratou kotoeanga—"
                },
                {
                    "number": 8,
                    "text": "E kia aere atu au i te atoro ia ratou i te rā atoroanga, e kiriti ei au i te tapoki o toku mata, kia akataka i te tuanga a te aronga pikikaa, tei reira oki te pakatianga nio, me patoi mai ratou i toku au tavini e taku tuatua papu taku i eeu atu kia ratou."
                },
                {
                    "number": 9,
                    "text": "E pera katoa, ka atoro au e ka akaparuparu i to ratou au ngakau, e maata oki ratou ei meitaki no kotou, kia kitea aroa ia mai kotou i roto i to ratou au mata, kia aere mai ratou ki te mārama o te tuatua-mou, e te au Etene ki te akangateiteianga me kore i te takinaanga o Ziona ki runga."
                },
                {
                    "number": 10,
                    "text": "Te viviki mai nei te rā o toku atoroanga atu, i te ora manako kore ia e kotou; e teiea i reira te ngai e oraʼi toku iti tangata, e te akaruruanga o te aronga te ka toe mai ia ratou?"
                },
                {
                    "number": 11,
                    "text": "E ara, e te au ariki o te enua nei! Aere mai, e aere mai, ma ta kotou auro e ta kotou ario, no te tauturu i toku iti tangata, ki te ngutuare o te au tamaine a Ziona."
                },
                {
                    "number": 12,
                    "text": "E pera katoa, tika tikai taku e karanga kia koe, kia tauturu mai rai taku tavini ko Robert B. Thompson ia koe i te tataanga i teia tuatua akakite, no te mea kua mareka rava au iaia, e kia noo mou aia kia koe;"
                },
                {
                    "number": 13,
                    "text": "Kia akarongo mai aia i reira i taau akoakoanga, e naku e akamaata i tona au akameitakianga; kia riro katoa aia ei tangata akarongo mou e te tuatua-tika i te au mea ravarai mei teianei atu, e maata aia i reira i mua i toku mata;"
                },
                {
                    "number": 14,
                    "text": "I na ra, e akamaara katoa aia e ko tana tavinianga taku ka umuumu atu mei roto i tona nga rima."
                },
                {
                    "number": 15,
                    "text": "E pera katoa, tika tikai taku e karanga atu nei kia koe, kua akameitakiia taku tavini ko Hyrum Smith; e inangaro maata tikai toku, to te Atu, iaia no te tiamā o tona ngakau, e no te mea oki e kua inangaro tikai aia i te tuatua-tika i mua iaku, te tuatua maira te Atu."
                },
                {
                    "number": 16,
                    "text": "Pera katoa, kia tauturu rai taku tavini ko John C. Bennett ia koe i roto i taau angaanga i te tonoanga i taku tuatua ki te au ariki e te au tangata o te enua nei, e kia tu ki te pae ia koe, koia oki koe e taku tavini e Iosepha Timeti, i roto i te ora o te tumatetenga; e kare tana tutaki e kore me ariki aia i te akoakoanga."
                },
                {
                    "number": 17,
                    "text": "E no tona inangaro ka maata aia, e naku rai aia me rave aia i teia, te tuatua maira te Atu. Kua kite ana au i te angaanga tei raveia e ïa, e kua ariki au me rave tamou ua rai aia, e ka akakorona au iaia ki te au akameitakianga e te kakā maata rava atu."
                },
                {
                    "number": 18,
                    "text": "E pera katoa, te tuatua atu nei au kia koe e ko toku anoano teia i taku tavini ia Lyman Wight kia rave tamou uatu rai aia i te apiianga no Ziona, na roto i te vaerua o te maru, i te aakianga iaku i mua i to te ao; e ka rave au iaia ki runga mei te mea rai e tei runga i nga peau aito ra; e ka rauka iaia te kakā e te ngateitei nona uaorai e no toku ingoa."
                },
                {
                    "number": 19,
                    "text": "E me oti tana angaanga kia ariki au iaia kiaku nei, mei taku i rave ki taku tavini kia David Patten, tei aku nei aia i teianei, pera katoa taku tavini ko Edward Partridge, e pera katoa taku tavini pakari ko Iosepha Timeti, Metua, e noo ra ma Aberahama ki tona rima katau, kua akameitakiia aia e kua tapu, e naku oki aia."
                },
                {
                    "number": 20,
                    "text": "E pera katoa, tika tikai taku e karanga atu kia koe, ko taku tavini ko George Miller kare ana pikikaa; kia irinakiia aia no te mea e ngakau tiamā tona; e no tona inangaro ki taku tuatua akapapu, kua inangaro rava au, ko te Atu, iaia."
                },
                {
                    "number": 21,
                    "text": "No reira te karanga atu nei au kia koe, te topiri nei au i te taonga o te ruru episekopo ki rungaʼo i tona upoko, mei taku tavini rai ko Edward Partridge, kia rauka iaia te akatapuanga o toku ngutuare, kia rauka iaia kia oronga i te au akameitakianga ki runga i te au upoko o te au putaua o toku au tangata, te tuatua maira te Atu. Auraka rava tetai tangata e akavaavaa i taku tavini ia George, ka akangateitei oki aia iaku."
                },
                {
                    "number": 22,
                    "text": "Kia akatu oki taku tavini ko George, e taku tavini ko Lyman, e taku tavini John Snyder, e pera katoa tetai pae, kia akatu i tetai are no toku nei ingoa, mei ta taku tavini ko Iosepha te ka akaari atu kia ratou, e i te ngai tana ka akaari atu kia ratou."
                },
                {
                    "number": 23,
                    "text": "E ka riro te reira ei are tapaeanga, ei are akangaroianga no te au tangata mei te au ngai mamao mai; no reira ei are meitaki tikai, tu katau no te katoatoa kia noo, e kia akangaroi meitaki e kia matutu mai te tangata roiroi mei te ara mai iaia e manakonako ra i te tuatua a te Atu; e te toka tīavā taku i iki no Ziona."
                },
                {
                    "number": 24,
                    "text": "E ka riro teia are ei nooanga matutu me patuia ki toku ingoa, e mei te mea e kare te kavana tei ikiia no te reira ngai e akatika i tetai taviiviianga ki reira. Ka tapu te reira, me kore ra kare te Atu to kotou Atua e noo ki reira."
                },
                {
                    "number": 25,
                    "text": "E pera katoa, tika tikai taku e karanga atu kia koe, e tuku mai i toku aronga tapu i te atea ke kia aere mai."
                },
                {
                    "number": 26,
                    "text": "E tono atu koe i te au karere viviki, ae, ei karere ikiia, e kia tuatua atu kia ratou; aere mai ma ta kotou au auro, ta kotou au ario, ta kotou au toka manea, e ta kotou au apinga taito rava; e te aronga e kite to ratou no te au mea taito, te ka aere mai, kia aere mai, kia apai mai i te tumu rakau tatura, e te rakau peruti, e te paina, e te au rakau memeitaki pouroa o te enua nei;"
                },
                {
                    "number": 27,
                    "text": "E ma te auri, te kapa, te veo, e te tiniki, e ma ta kotou au mea manea katoatoa o te enua nei; ei akatu i tetai are no toku nei ingoa ei nooanga no Tei Teitei Roa."
                },
                {
                    "number": 28,
                    "text": "Kare oki e ngai i kitea i te enua nei e aere mai ei aia kia akaoki akaou mai i tei ngaro ia koe, me kore ra tana i rave ke mai, koia te kīanga o te kautaunga."
                },
                {
                    "number": 29,
                    "text": "Kare oki e ngai bapetizoanga o runga i te enua nei, kia raukaʼi ia ratou, i toku aronga tapu, kia bapetizoia no te aronga i mate—"
                },
                {
                    "number": 30,
                    "text": "Ko teia angaanga oroa nei ei roto ïa i toku are, kare rava e arikiia e au, mari ua i te au rā o to kotou ngereanga, me kare takiri e rauka kia akatuia tetai are noku."
                },
                {
                    "number": 31,
                    "text": "I na ra te akaue nei au ia kotou, e toku aronga tapu, kia akatu i tetai are noku; ka oronga atu au kia rava te taime no kotou kia akatu i tetai are noku; e i roto i teia taime nei ka ariki au i ta kotou au bapetizo."
                },
                {
                    "number": 32,
                    "text": "E i na, kia tae ki te openga o te rā tei akatakaia kare ta kotou au bapetizoanga no to kotou i mate e arikiia e au; e me kore kotou e rave i teia au mea nei i te openga o te rā tei akatakaia e au ka akarukeia atu kotou ei akonoanga, ma to kotou i mate, te tuatua maira te Atu to kotou Atua."
                },
                {
                    "number": 33,
                    "text": "Tika tikai taku e karanga atu nei kia kotou, me orongaia atu kia rava te taime no kotou kia akatu i tetai are noku, no te raveanga i reira i te angaanga oroa o te bapetizoanga no tei mate, e kua teateamamaoia teia i muake ka angaiaʼi te ao nei, i muri ake kare ta kotou au bapetizoanga no to kotou i mate e arikiia e au;"
                },
                {
                    "number": 34,
                    "text": "I roto oki i reira te au taviri o te kautaunga tapu e akataongaiaʼi, e raukaʼi ia kotou te kakā e te ngateitei."
                },
                {
                    "number": 35,
                    "text": "E muri ake i teia taime, ko ta kotou au bapetizo no te mate, tei raveia e te aronga i te au ngai mamao, kare au e ariki i te reira, te tuatua maira te Atu."
                },
                {
                    "number": 36,
                    "text": "Kua akataongaia oki e i Ziona, e i roto i tona au titi, pera katoa i Ierusalema, koia te au ngai taku i iki ei akaruruanga, ko te au ngai te reira no kotou kia bapetizo i to kotou tei mate."
                },
                {
                    "number": 37,
                    "text": "E pera katoa, tika tikai taku e tuatua atu kia kotou, ka naea ta kotou au tamāanga e arikiiaʼi ki mua iaku, mari ra kia rave kotou i te reira ki roto i te are ta kotou i akatu no toku ingoa?"
                },
                {
                    "number": 38,
                    "text": "E, no teia tumu i akaue ei au ia Mose kia akatu i tetai puakapa, kia apai ratou i te reira i roto i te medebara, e kia akatu i tetai are ki te enua taputou, kia eeuia mai taua au angaanga oroa ra i uunaia i mua ake i te ao nei."
                },
                {
                    "number": 39,
                    "text": "No reira, tika tikai taku e tuatua atu kia kotou, kia riro to kotou au akatainuanga, e to kotou au tamāanga, e to kotou au bapetizoanga no tei mate, e to kotou au putuputuanga tapu, e ta kotou au akamaaraanga i te atinga a te au tamaroa a Levi, e te au eeuanga kia kotou mei te au ngai tapu rava atu, e tuatuaʼi kotou, e ta kotou au ture e te au akavaanga, no te akamataanga o te au eeuanga e te tango o Ziona, no te kakā, te ngateitei, e te orongaanga tapu o te iero no tona katoatoa, kua akataongaia na roto i te oroa o toku are tapu, mei tei akaueia ua ana rai ki toku au tangata kia akatu no toku ingoa tapu."
                },
                {
                    "number": 40,
                    "text": "E tika tikai taku e karanga atu kia kotou, kia akatuia teia are ki toku ingoa, kia rauka iaku kia eeu au i taku angaanga oroa ki reira no toku au tangata;"
                },
                {
                    "number": 41,
                    "text": "Kua tika iaku kia eeu ki taku akonoanga i te au mea tei uunaia e au i mua ake i te akatumuanga o teianei ao, te au mea no runga i te tuatau o te kīanga o te au tuatau."
                },
                {
                    "number": 42,
                    "text": "Ka akaari au ki taku tavini kia Iosepha i te au mea katoatoa no runga i teia are, e te kautaunga o reira, e te ngai e akatuia ai."
                },
                {
                    "number": 43,
                    "text": "E ka akatu kotou ki runga i te ngai taau i tamanako kia akatuia, ko te ngai oki te reira taku i iki kia akatu kotou."
                },
                {
                    "number": 44,
                    "text": "Me angaanga kotou ma toou maroiroi katoa, ka akatapu au i te reira ngai ei ngai tapu tikai."
                },
                {
                    "number": 45,
                    "text": "E me ka akarongo mai toku au tangata ki toku reo, e ki te reo o taku au tavini tei ikiia e au ei arataki i toku au tangata, i na, tika tikai taku e karanga atu kia kotou, kare rava ratou e akaateaia mei to ratou ngai."
                },
                {
                    "number": 46,
                    "text": "I na ra, me kore ratou e akarongo mai ki toku reo, me kore ra ki te reo o teia au tangata nei taku i iki, kare ratou e akameitakiia, no te mea kua akaviivii i toku au enua tapu, e taku au angaanga oroa tapu, te au papa ture, e taku au tuatua tapu tei orongaia e au kia ratou."
                },
                {
                    "number": 47,
                    "text": "E ka tae akera e me akatu akera kotou i tetai are no toku ingoa, e kare i rave i te au mea taku i tuatua, kare au e rave i te tia taku i papau kia koe, kare katoa e akatupu i te au taputou taau i manako mei roto atu i toku rima, te tuatua maira te Atu."
                },
                {
                    "number": 48,
                    "text": "No ta kotou uaorai angaanga, kare i reira o kotou au akameitakianga mari ra e au taumaaanga, te riri, te otootoanga-riri, e te au akavaanga ki runga i to kotou uaorai au upoko, no ta kotou au tarevakē, e ta kotou au angaanga viivii katoatoa, ta kotou i rave i mua iaku, te tuatua maira te Atu."
                },
                {
                    "number": 49,
                    "text": "Tika, tika tikai taku e karanga atu kia kotou, me ka oronga au i tetai akaueanga ki tetai uatu o te au tamaroa a te tangata nei kia rave i tetai angaanga no toku nei ingoa, e kia rave taua au tamaroa a te tangata nei ma to ratou maroiroi e to ratou puapinga katoa i te angaanga, e ma te aruaru tikai, e kia aere mai to ratou au enemi kia tamanamanata kia kore e oti ta ratou angaanga, i na, e mea tau iaku kia kore e tapapa atu i taua angaanga mei roto mai i te rima o te au tamaroa a te tangata, e kia ariki ra i ta ratou au atinga."
                },
                {
                    "number": 50,
                    "text": "E ko tei ara e tei aati i taku au ture tapu e te au akaueanga, e ratou tei arai i taku au angaanga, ka akautuanga au ia ratou ki te toru e te ā o te uki, me kare ratou e tataraara, e me makitakita mai iaku, te tuatua maira te Atu."
                },
                {
                    "number": 51,
                    "text": "No reira, ko tetai tumu teia i ariki ei au i te atinga a te aronga taku i akaue kia akatu i tetai oire e tetai are no toku nei ingoa, i Jackson County, Missouri, tei tamanamanataia e to ratou au enemi, te tuatua maira te Atu."
                },
                {
                    "number": 52,
                    "text": "E naku e tutaki atu i te akavaanga, te riri, te otootoangariri, te aueanga, te mamaeanga, e te pakatianga nio ki rungaʼo i to ratou upoko, kia tae ki te toru e te ā o te uki, me kare ratou e tataraara, ma te makitakita mai iaku, te tuatua maira te Atu."
                },
                {
                    "number": 53,
                    "text": "Ka riro teia ei akaraanga na kotou, ei akapumaana no kotou ravarai tei akaueia kia rave i te angaanga e kua tamanamanataia e te rima o to ratou au enemi, e na roto i te maro, na te Atu ei."
                },
                {
                    "number": 54,
                    "text": "Ko au te Atu toou Atua, te ka akaora i toou ra au taeake tei mā te ngakau, e tei tāiaia i te enua ko Missouri, te tuatua maira te Atu."
                },
                {
                    "number": 55,
                    "text": "E pera katoa, tika tikai taku karanga atu nei kia kotou, e te akaue akaou nei au ia kotou kia akatu i tetai are no toku ingoa, ki teia ngai nei, ei akapapu mai anga kiaku e te tu akarongo nei kotou i te au mea ravarai taku i akaue atu kia kotou, e kia akameitaki au ia kotou, e kia akakorona au ia kotou ki te ngateitei, te kopapa mate kore, e te ora mutukore."
                },
                {
                    "number": 56,
                    "text": "E teianei te tuatua atu nei au kia kotou, no runga i toku are tapaeanga taku i akaue atu ia kotou kia akatu ei nooanga no te au manuiri, kia akatuia te reira no toku ingoa, kia tataia toku ingoa ki runga i te reira, e kia riro rai tetai ngai no taku tavini no Iosepha e tona ngutuare, mei tetai uki ki tetai uki."
                },
                {
                    "number": 57,
                    "text": "Kua tuku au i teia akatainuanga ki runga i tona upoko, kia tuku katoa ia teia akameitakianga ki runga i te upoko o tona uanga i muri ake iaia."
                },
                {
                    "number": 58,
                    "text": "Mei taku i tuatua atu kia Aberahama no runga i te au kopu tangata o te enua nei, mei te reira katoa au i te tuatuaanga ki taku tavini ko Iosepha: Ia koe e i taau uanga e akameitakiiaʼi te ao nei."
                },
                {
                    "number": 59,
                    "text": "No reira, e oronga kotou i tetai ngai i roto i teia are no taku tavini no Iosepha e tana uanga mei tera uki ki tera uki, e tuatau e tuatau uatu, te tuatua maira te Atu."
                },
                {
                    "number": 60,
                    "text": "E kia tapaia te ingoa o taua are ra ko te Are Nauvoo; e kia riro te reira ei nooanga mataora no te tangata, e ei akangaroianga no te tangata teretere tei roiroi, kia akamanako aia i te kakā o Ziona, e te kakā o teia, te toka kapeutara;"
                },
                {
                    "number": 61,
                    "text": "E kia rauka katoa iaia te apiianga mei ko mai ia ratou taku i tuku ei rakau rongonui, e ei au tiaki i runga i te au patu."
                },
                {
                    "number": 62,
                    "text": "I na, tika tikai taku e karanga atu nei kia kotou, kia riro taku tavini ko George Miller, e taku tavini Lyman Wight, e taku tavini John Snyder, e taku tavini Peter Haws kia akapupu ia ratou, e kia iki i tetai ia ratou ei peresideni i to ratou pupu no te akakoroanga o te akatuanga o taua are ra."
                },
                {
                    "number": 63,
                    "text": "E kia akamou ratou i tetai ture, e raukaʼi ia ratou tetai au titoki no te akatu i taua are ra."
                },
                {
                    "number": 64,
                    "text": "E kare i raro ake i te rima ngauru tara ta ratou tuanga titoki o taua are ra, e ka tikaia tetai ia ratou kia rauka mai te tai ngauru ma rima tauatini tara apinga mei te tangata okotai no te titoki i roto i taua are ra."
                },
                {
                    "number": 65,
                    "text": "I na ra kare ratou e tikaia e kia tere atu i te ngauru ma rima tauatini tara o te titoki mei tetai tangata okotai."
                },
                {
                    "number": 66,
                    "text": "E kare oki ratou e tikaia kia ariki mai i raro ake i te rima ngauru tara no te tuanga titoki mei tetai uatu tangata i roto i taua are ra."
                },
                {
                    "number": 67,
                    "text": "E kare ratou e tikaia kia ariki i tetai tangata, ei mou titoki ki roto i taua are ra, mari ua kia tutaki aia i tana titoki ki to ratou rima i te reira taime e raukaʼi tana;"
                },
                {
                    "number": 68,
                    "text": "E na roto i te maata o tana tuanga titoki e tutaki ki roto i to ratou rima e raukaʼi tana tuanga i roto i taua are; i na ra me kare ana i tutaki ki roto i to ratou rima kare rai ana titoki e rauka mai mei roto i taua are ra."
                },
                {
                    "number": 69,
                    "text": "E me tutakiia tetai titoki ki roto i to ratou rima ka riro te reira titoki no taua are, nona uaorai e no tona uki a muri atu iaia, mei tetai uki ki tetai uki, kia vai rai iaia e tana uanga, me kare e oko me kore ra e oronga ke atu na roto i to ratou uaorai manako e te angaanga, me rave koe i taku i anoano, te tuatua maira te Atu toou Atua."
                },
                {
                    "number": 70,
                    "text": "E pera katoa, tika tikai taku e karanga atu nei kia koe, e me ka rauka i taku tavini ia George Miller, e taku tavini ko Lyman Wight, e taku tavini ko John Snyder, e taku tavini ia Peter Haws, tetai titoki ki roto i to ratou rima, mei te moni, me kore ra ei apinga kia aiteite te puapinga i roto i te au moni, e auraka oki ratou e oronga i tetai uatu tuanga o taua titoki no tetai uatu akakoroanga, mari ua no te are."
                },
                {
                    "number": 71,
                    "text": "E me ka oronga ratou i tetai tuanga titoki ki tetai uatu ngai ke, mari ra ki roto i taua are, ma te kore e tika a tetai e tuanga titoki tana, e kare e tutakitaki e ā taime na runga ake no te titoki ta ratou i rave ke, mari ra ei roto i taua are, ka taumaaia ratou, e ka akaatea ke ia atu ratou mei to ratou ngai, te tuatua maira te Atu te Atua; ko au te Atu te Atua, e kare oki e aviriia i roto i teia au mea nei."
                },
                {
                    "number": 72,
                    "text": "Tika tikai taku e karanga atu kia kotou, kia tutaki taku tavini a Iosepha i te titoki ki roto i to ratou rima no te akatuanga o taua are, me kua meitaki rava iaia; i na ra kare e rauka i taku tavini ia Iosepha kia tutaki e tai ngauru ma rima tauatini tara titoki ki roto i taua are, kare rai oki i raro ake i te rima ngauru tara; kare katoa oki tetai atu tangata, te tuatua maira te Atu."
                },
                {
                    "number": 73,
                    "text": "E te vai katoa ra tetai aronga tei anoano kia kite i toku manako no runga ia ratou, no te mea kua pati mai oki ratou mei toku nga rima."
                },
                {
                    "number": 74,
                    "text": "No reira, te tuatua atu nei au no runga i taku tavini ko Vinson Knight, me ka rave aia i taku i anoano e tuku aia i te titoki ki roto i te are nana uaorai, e no tona uki a muri ake iaia, mei tetai uki ki tetai uki."
                },
                {
                    "number": 75,
                    "text": "E kia tuatua maroiroi uatu rai aia, i rotopu i te tangata, i te pati kia tauturuia te putaua e te ngere; auraka aia kia apikepike, auraka oki tona ngakau e paruparu; e ka ariki au i tana atinga, e kare rava oki te reira iaku mei te atinga a Kaina, ka riro ra aia naku, te tuatua maira te Atu."
                },
                {
                    "number": 76,
                    "text": "Kia rere ua tona kopu tangata i te rekareka ma te uri ke anga i to ratou au ngakau mei te mamaeanga; kua iki oki au e kua akatainu iaia, e ka akangateiteiia aia i roto i tona uaorai ngutuare, e ka akakore au i tana au ara, te tuatua maira te Atu. Amene."
                },
                {
                    "number": 77,
                    "text": "Tika tikai taku e karanga atu kia kotou, kia tuku rai taku tavini ko Hyrum i te titoki ki roto i taua are me kua tau iaia, nana uaorai e na tona uki i muri ake iaia, mei tetai uki ki tetai uki."
                },
                {
                    "number": 78,
                    "text": "E tuku rai taku tavini ko Isaac Galland i te titoki ki roto i taua are; kua inangaro tikai au, te Atu, iaia no tana angaanga i rave, e ka akakore au i tana au ara katoatoa; no reira, kia akamaaraia aia no te puapinga i roto i taua are mei tetai uki ki tetai uki."
                },
                {
                    "number": 79,
                    "text": "E kia ikiia taku tavini a Isaac Galland i rotopu ia kotou, e kia akataongaia aia e taku tavini ko William Marks, e kia akameitaki katoa ia e ïa, e kia aere ma taku tavini ko Hyrum kia rave i te angaanga ta taku tavini ta Iosepha ka akakite kia raua, e ka akameitaki maata ia raua."
                },
                {
                    "number": 80,
                    "text": "Kia tutaki rai taku tavini ko William Marks i te titoki ki roto i taua are, kia tau iaia, nona uaorai e tona uki, mei tetai uki ki tetai uki."
                },
                {
                    "number": 81,
                    "text": "Kia tutaki rai taku tavini ko Henry G. Sherwood i te titoki ki roto i taua are, me kua tau iaia, nona uaorai e tana uanga i muri ake iaia mei tetai uki ki tetai uki."
                },
                {
                    "number": 82,
                    "text": "Kia tutaki rai taku tavini ko William Law i te titoki ki roto i taua are, nona uaorai e tana uanga i muri ake iaia mei tetai uki ki tetai uki."
                },
                {
                    "number": 83,
                    "text": "Me ka rave aia i toku manako auraka aia e apai i tona kopu tangata ki te enua i te itinga, koia a Kirtland; kareka ra, ka akatu au, te Atu, ia Kirtland, kareka ra, kua teateamamao Au, te Atu, i te papaanga no te au tangata e noo ki reira."
                },
                {
                    "number": 84,
                    "text": "E no taku tavini ko Almon Babbitt, e manganui te au mea tei kore au i mareka; i na, te manako ra aia i te akamou i tana apiianga, auraka e ko te apiianga taku i oronga atu, koia oki te Ruru Peresideni o taku Akonoanga; kua akatu aia i tetai punua puakatoro auro ei akamorianga na toku iti tangata."
                },
                {
                    "number": 85,
                    "text": "Auraka rava tetai tangata kia aere ke atu mei teia ngai tei aere mai no te inangaro i te akono i taku au akaueanga."
                },
                {
                    "number": 86,
                    "text": "Me ka noo ratou ki konei, kia noo ratou kiaku; e me mate ratou kia mate ratou i roto iaku; ka akangaroiia ratou mei ta ratou au angaanga i konei, e ka rave tamou uatu rai ratou i ta ratou au angaanga."
                },
                {
                    "number": 87,
                    "text": "No reira, e tuku mai taku tavini a William i tona irinakianga kiaku, e auraka e mataku no tona kopu tangata, no te maki oki o te enua nei. Me e inangaro to kotou iaku, e akono i taku au akaueanga; e ka riro te maki o te enua ei kakā noou."
                },
                {
                    "number": 88,
                    "text": "Kia aere taku tavini a William e tutu atu i taku evangelia mutukore ma te reo maata, e ma te rekareka maata, mei te mea e akakeuia aia e toku Vaerua, ki tei noo ki te enua ko Warsaw, e pera katoa ki te enua ko Carthage, e tei noo ki Burlington, e pera katoa ki te iti tangata o Madison, ma te tapapa marie e te akakoromaki kia rauka mai tetai apiianga mei te uipaanga maata, te tuatua maira te Atu."
                },
                {
                    "number": 89,
                    "text": "Me ka rave aia i toku anoano kia akarongo aia mei teianei ki te apii a taku tavini ko Iosepha, e ma tana puapinga kia tauturu i te putaua, e te nenei i te akaurianga ou o taku tuatua tapu no te aronga e noo i te enua nei."
                },
                {
                    "number": 90,
                    "text": "Me ka rave aia i teia ka akameitaki au iaia e ki te maataanga o te au akameitakianga, kia kore rava aia e akarukeia, e kare katoa tana uanga e kitea i te patipatianga i te varaoa."
                },
                {
                    "number": 91,
                    "text": "E pera katoa, tika tikai taku e karanga atu nei kia kotou, kia ikiia taku tavini a William, e kia akataongaia, e kia akatainuia, ei konitara no taku tavini no Iosepha, i te ngai o taku tavini ko Hyrum, kia apai taku tavini a Hyrum i te taonga o te Kautaunga e te Pateriarika, tei akatakaia ki runga iaia e tona metua, na roto i te akameitakianga e pera katoa te tikaanga;"
                },
                {
                    "number": 92,
                    "text": "Mei teianei noaʼi, ka mou aia i te au taviri o te au akameitakianga pateriarika ki rungaʼo i te upoko o toku au tangata,"
                },
                {
                    "number": 93,
                    "text": "E ko tana oki e akameitaki ra e akameitakiia ïa, e ko tana e taumaa, ka taumaaia ïa; e ko tana oki e topiri i te enua nei, e topiri katoa ïa i te rangi; e ko tana e tuku i te rangi ra, ka tuku katoa ia ïa i te enua nei."
                },
                {
                    "number": 94,
                    "text": "E mei teia taime e aere uatu ka iki katoa au iaia ei peroveta, e ei akara e ei tangata eeu no taku akonoanga, e taku tavini katoa a Iosepha;"
                },
                {
                    "number": 95,
                    "text": "Kia angaanga meitaki aia ma taku tavini ko Iosepha; kia ariki aia i te apii mei taku tavini ko Iosepha, ta ka akaari mai kiaia i te au taviri e raukaʼi iaia kia pati, e kia akakoronaia ki taua akameitakianga, e te kakā, e te ngateitei, e te kautaunga, e te au orongaanga a te kautaunga, tei orongaia na mua ki taku tavini kia Oliver Cowdery;"
                },
                {
                    "number": 96,
                    "text": "Kia riro taku tavini a Hyrum ei akakite i te au mea taku ka akaari atu kiaia, kia akamaaraia tona ingoa ma te ngateitei mei tera uki ki tera uki, e tuatau e tuatau uatu."
                },
                {
                    "number": 97,
                    "text": "Kia oronga katoa ia ki taku tavini kia William Law te au taviri kia rauka iaia i te pati mai i te au akameitakianga; kia akaaka ra aia ki mua iaku, e auraka e pikikaa, e ka rauka iaia toku Vaerua, koia te Akapumaana, te ka akaari kiaia i te tika o te au mea ravarai, e ka orongaia kiaia, i te ora tikai, e inangaro ei aia."
                },
                {
                    "number": 98,
                    "text": "Ka aru oki teia au akairo iaia—ka akaora aia i te maki, ka tuaru aia i te diabolo ki vao, e ka akaoraia mai mei te aronga te ka oronga mai i te poitini mate kiaia;"
                },
                {
                    "number": 99,
                    "text": "E aratakiia aia na runga i te mataara ki te ngai e kare e rauka i te ovi poitini i te kakati i tona po avae, e ka kite aia i tetai tu na roto i tona manakoanga e mei te mea rai tei runga aia i nga peau o te aeto."
                },
                {
                    "number": 100,
                    "text": "Me ko toku anoano teia kia akaora aia i tei mate, auraka aia e tapū i tona reo."
                },
                {
                    "number": 101,
                    "text": "No reira, kia tuatua taku tavini a William ma te reo maata e auraka e tapū, ma te rekareka e te mataora, e ma te hosana kiaia tei noo ki runga i te terono e tuatau e tuatau uatu, te tuatua maira te Atu toou Atua."
                },
                {
                    "number": 102,
                    "text": "I na, te tuatua atu nei au kia kotou, e angaanga taku e vai nei no taku tavini ko William, e taku tavini ko Hyrum, e no raua anake; e kia noo taku tavini a Iosepha ki te ngutuare, ka inangaroia aia ki reira. Ko te toe ka akakite atu au a muri ake. Koia ïa. Amene."
                },
                {
                    "number": 103,
                    "text": "E pera katoa, tika tikai taku e karanga atu kia kotou, me ka angaanga taku tavini a Sidney naku e kia riro aia ei konitara no taku tavini ko Iosepha, e tu mai aia i reira e rave i te angaanga o tona taonga i kapikiiaʼi aia, ma te tu akaaka ki mua i toku aroaro."
                },
                {
                    "number": 104,
                    "text": "E me ka oronga mai aia kiaku i tetai atinga te ka ariki au, e te au akameitakianga, e ma te noo tamou ki toku au tangata, i na, ko au, te Atu toou Atua, te ka akaora iaia e kia ora; ei reira aia e akateitei akaou ei i tona reo ki runga i te au maunga, e kia riro ei vaa tuatua ki mua i toku aroaro."
                },
                {
                    "number": 105,
                    "text": "E aere mai aia kia akara i tona kopu tangata i rotopu i tona au taeake i te ngai i noo ei taku tavini ko Iosepha."
                },
                {
                    "number": 106,
                    "text": "E i roto i tona au aereanga kia akateitei aia i tona reo mei te tangi pu, kia akamatakite atu i te au tangata o te enua nei, kia akaatea mai mei te riri ka tae mai."
                },
                {
                    "number": 107,
                    "text": "E tauturu aia i taku tavini ia Iosepha, pera katoa taku tavinia William Law kia tauturu i taku tavini ia Iosepha, kia tata i tetai akakiteanga papu ki te au ariki o te ao nei, mei taku rai i tuatua takere atu ana kia kotou."
                },
                {
                    "number": 108,
                    "text": "Me ka rave taku tavini a Sidney i taku i manako, auraka aia kia apai ke i tona kopu tangata ki te au enua i te itinga, i na ra, kia aere ratou ki tetai ngutuare ke mei taku i akakite atu kiaia."
                },
                {
                    "number": 109,
                    "text": "I na, kare e ko toku anoano teia kia aere aia kia kimi i tetai ngai ei akaruru i vao ake i te oire taku i akataka no kotou, koia a Nauvoo."
                },
                {
                    "number": 110,
                    "text": "Tika tikai taku e karanga atu kia kotou, i teia nei oki, me ka akarongo aia i toku reo, ka meitaki aia. Koia ïa. Amene."
                },
                {
                    "number": 111,
                    "text": "E pera katoa, tika tikai taku e karanga atu kia kotou, kia tutaki mai taku tavini a Amos Davies i tana moni ki te rima o te aronga taku i akataka ei akatu i tetai are nooanga, koia te Are Nauvoo."
                },
                {
                    "number": 112,
                    "text": "Ko teia tana ka rave me ka rauka mai tona puapinga; kia akarongo aia i te apii a taku tavini a Iosepha, e kia angaanga tikai aia ma tona nga rima kia rauka iaia te irinakianga o te tangata."
                },
                {
                    "number": 113,
                    "text": "E me akapapu mai aia i tona tu akarongo ki te au mea katoatoa te ka tukuia atu kiaia, ae, noatu e au mea iti ua, ka riro aia ei tutara ki te manganuianga;"
                },
                {
                    "number": 114,
                    "text": "E mea tau iaia i reira kia taakaaka iaia uaorai e raukaʼi kia akateiteiia. Koia ïa. Amene."
                },
                {
                    "number": 115,
                    "text": "E pera katoa, tika tikai taku e karanga atu kia kotou, me ka akarongo taku tavini a Robert D. Foster i toku reo, kia akatu aia i tetai are no taku tavini ko Iosepha, kia tau ki te koreromotu tei papauia kiaia, e ka akatueraia atu te ngutupa kiaia mei tera taime ki tera taime."
                },
                {
                    "number": 116,
                    "text": "Kia tataraara aia i tona au tarevakē, ma te kakau iaia uaorai ki te aroa ua; e kia akamotu i te rave kino, e kia akaruke i tana au tuatua taukore;"
                },
                {
                    "number": 117,
                    "text": "Ma te tutaki katoa i te titoki ki roto i te rima o te pupu o te Are Nauvoo, nona e no tona uki i muri ake iaia, mei tetai uki ki tetai uki;"
                },
                {
                    "number": 118,
                    "text": "E akarongo i te ako a taku au tavini a Iosepha, e Hyrum, e William Law, e ki te au aronga mana tei kapikiia e au kia akamou i te tango o Ziona; e ka meitaki aia e tuatau e tuatau uatu. Koia ïa. Amene."
                },
                {
                    "number": 119,
                    "text": "E pera katoa, tika tikai taku e karanga atu kia kotou, auraka rava tetai tangata e tutaki titoki ki te pupu o te Are Nauvoo mari ua e irinaki aia ki te Puka a Momoni, e te au eeuanga taku i oronga atu kia kotou, te tuatua maira te Atu to kotou Atua;"
                },
                {
                    "number": 120,
                    "text": "Ko tei maata ra me kore ra tei iti i teia e kino ïa, ka tupu te au taumaaanga e kare i te au akameitakianga, te tuatua maira te Atu to kotou Atua. Koia ïa. Amene."
                },
                {
                    "number": 121,
                    "text": "E pera katoa, tika tikai taku e karanga atu kia kotou, e mea tau i te pupu o te Are Nauvoo kia tutakiia ki tetai moni tau no te au angaanga katoatoa ta ratou ka rave i te akatuanga i te Are Nauvoo; kia akatikatika ratou i to ratou tutaki i rotopu ia ratou uaorai, kia tau te reira."
                },
                {
                    "number": 122,
                    "text": "E ko te au tangata tatakitai me e titoki tana, kia oronga aia no to ratou tutakianga, me ka anoanoia ei tauturu ia ratou, na te Atu ei; me kore ra, ka akairoia ta ratou au angaanga ei titoki i roto i taua are. Koia ïa. Amene."
                },
                {
                    "number": 123,
                    "text": "Tika tikai taku e karanga atu kia kotou, te oronga atu nei au kia kotou i te au tangata taonga no roto i taku Kautaunga, kia raukaʼi ia kotou kia mou i te au taviri o te reira, koia te Kautaunga o te akanooanga o Melekizedeka, koia oki te akanooanga o taku Tamaiti Anau Tai."
                },
                {
                    "number": 124,
                    "text": "Te mua, te oronga nei au ia Hyrum Smith ei pateriarika no kotou, kia mou i te au akameitakianga o te topirianga o taku akonoanga, koia te Vaerua Tapu o te taputou, e raukaʼi kia topiriia kotou e tae uatu ki te rā o te akaoraanga, kia kore kotou e inga me tae mai te ora o te timataanga ki rungaʼo ia kotou."
                },
                {
                    "number": 125,
                    "text": "Te oronga atu nei au kia kotou i taku tavini ko Iosepha ei ereta akaaere i taku akonoanga, ei akauri tuatua, ei akara, ei peroveta."
                },
                {
                    "number": 126,
                    "text": "Te oronga atu au i nga konitara nona, taku tavini ko Sidney Rigdon, e taku tavini ko William Law, kia akatupuia te pupu o te Ruru Peresideni Mua, kia rauka te au eeuanga no te akonoanga katoatoa."
                },
                {
                    "number": 127,
                    "text": "Te oronga atu nei au kia kotou i taku tavini ia Brigham Young ei peresideni ki rungaʼo i te Ngauru Ma Rua pupu konitara tutaka;"
                },
                {
                    "number": 128,
                    "text": "Tei teia Tino Ngauru Ma Rua te au taviri kia akatuera i te mana o toku basileia ki nga akoko e ā o te ao nei, e muri ake i te reira kia tono i taku tuatua ki te au mea ora katoatoa."
                },
                {
                    "number": 129,
                    "text": "Ko teia i reira ratou ko Heber C. Kimball, Parley P. Pratt, Orson Pratt, Orson Hyde, William Smith, John Taylor, John E. Page, Wilford Woodruff, Willard Richards, George A. Smith;"
                },
                {
                    "number": 130,
                    "text": "Ko David Patten taku ïa i tapū mai kiaku; i na, ko tona kautaunga kare te tangata e rave ke mei iaia; i na ra, tika tikai taku e karanga atu kia kotou, ka ikiia mai tetai ki taua kapikianga rai."
                },
                {
                    "number": 131,
                    "text": "E pera katoa, te karanga atu nei au kia kotou, ka oronga atu au kia kotou i tetai pupu konitara teitei, ei toka tīavā no Ziona—"
                },
                {
                    "number": 132,
                    "text": "Tera te ingoa: Samuel Bennett, Henry G. Sherwood, George W. Harris, Charles C. Rich, Thomas Grover, Newel Knight, David Dort, Dunbar Wilson—e ko Seymour Brunson, tei aku aia; kare e tangata e rave i tona kautaunga, i na ra ka ikiia tetai ki taua kautaunga rai ei mono i tona ngai; e tika tikai taku e karanga atu kia kotou, kia akataongaia mai taku tavini a Aaron Johnson ki teia kapikianga i tona ngai—David Fullmer, Alpheus Cutler, William Huntington."
                },
                {
                    "number": 133,
                    "text": "E pera katoa, te oronga atu nei au ia Don C. Smith ei peresideni ki rungaʼo i te pupu o te au taunga teitei;"
                },
                {
                    "number": 134,
                    "text": "Ko teia angaanga oroa ei akatupu i te akakoroanga no te aronga tei tukatau kia ikiia ratou ei au peresideni tinamou, me kore ra ei au tavini i roto i te au titi i vao mai;"
                },
                {
                    "number": 135,
                    "text": "Ka rauka ia ratou kia tutaka me ka inangaro ratou, i na ra, kia ikiia ei au peresideni tinamou; ko to ratou au taonga teia i kapikiiaʼi, te tuatua maira te Atu to kotou Atua."
                },
                {
                    "number": 136,
                    "text": "Te oronga atu nei au kiaia ia Amasa Lyman e Noah Packard ei nga konitara nona, kia riro raua ei upoko akaaere ki runga ake i te pupu o te au taunga teitei o taku akonoanga, te tuatua maira te Atu."
                },
                {
                    "number": 137,
                    "text": "E pera katoa, te karanga atu nei au kia kotou, ka oronga atu au ia John A. Hicks, Samuel Williams, e Jesse Baker, tei mou i te kautaunga upoko akaaere i runga ake i te pupu o te au ereta, ko to ratou pupu oki kua akatakaia ei orometua tiaki; kareka ra e tikaia kia tutaka ratou, kareka ko to ratou taonga e orometua tiaki ki taku akonoanga, te tuatua maira te Atu."
                },
                {
                    "number": 138,
                    "text": "E pera katoa, te oronga atu nei au ia Joseph Young, Josiah Butterfield, Daniel Miles, Henry Herriman, Zera Pulsipher, Levi Hancock, James Foster, ei upoko akaaere i rungaʼo i te pupu o te itu ngauru;"
                },
                {
                    "number": 139,
                    "text": "Ko te au pupu oki teia tei akatakaia ei ereta tutaka kia akakite i toku ingoa ki te ao nei, te au ngai uatu ta te pupu konitara teitei ka aere, na taku au aposetolo e tono ia ratou kia akateateamamao i te matara ki mua i toku aroaro."
                },
                {
                    "number": 140,
                    "text": "Ko te tuke i rotopu i teia pupu e te pupu o te au ereta koia e tai ka tutaka ua rai ratou, e ko e tai ko te upoko akaaere ki runga i te akonoanga mei tera taime e tera taime; e ko e tai kare ana tuanga no te akaaere, te tuatua maira te Atu to kotou Atua."
                },
                {
                    "number": 141,
                    "text": "E pera katoa, te karanga atu nei au kia kotou, te oronga atu nei au kia kotou, ia Vinson Knight, Samuel H. Smith, e Shadrach Roundy, me ka ariki mai aia kia akaaere ki rungaʼo i te ruru episekopo; e akamāramaanga tetai tei orongaia atu kia kotou no taua ruru episekopo i roto i te puka no te Apiianga e te Au Koreromotu."
                },
                {
                    "number": 142,
                    "text": "E pera katoa, te tuatua atu nei au kia kotou, e ko Samuel Rolfe e tona nga konitara no te taunga ïa, e te peresideni o te au puapii e tona nga konitara, pera katoa te peresideni o te au diakono e tona nga konitara, pera rai te peresideni o te titi e tona nga konitara."
                },
                {
                    "number": 143,
                    "text": "Ko teia au taonga i runga nei taku i oronga kia kotou, e te au taviri katoa oki, ei tauturu e no te au akaaereanga, no te angaanga orometua e te akamakoanga i toku aronga tapu."
                },
                {
                    "number": 144,
                    "text": "E oronga atu au i tetai akaueanga kia kotou, kia akakīkī pouroa kotou i teia au taonga ma te ariki meitaki i teia au ingoa taku i taiku atu, me kore ra e patoi atu ia ratou i roto i taku uipaanga maata;"
                },
                {
                    "number": 145,
                    "text": "E kia akateateamamao kotou i tetai au ngai no teia au taonga i roto i toku are me akatu ake kotou no toku ingoa, te tuatua maira te Atu to kotou Atua. Koia ïa. Amene."
                }
            ]
        },
        "/study/scriptures/dc-testament/dc/125": {
            "uri": "/study/scriptures/dc-testament/dc/125",
            "title": "Te Apiianga E Te Au Koreromotu 125",
            "data_type": "chapter",
            "chapter_name": "Tuanga 125",
            "chapter_summary": [
                "1–4, Kia akatu te aronga tapu i te au oire e kia taokotai mai ki te au titi o Ziona."
            ],
            "verses": [
                {
                    "number": 1,
                    "text": "Eaa te anoano o te Atu no runga i te aronga tapu i te enua ko Iowa?"
                },
                {
                    "number": 2,
                    "text": "Tika tikai, te tuatua maira te Atu, te karanga atu nei au kia kotou, ko te aronga te ka kapiki ia ratou uaorai ki toku nei ingoa e kua anoano kia riro ratou ei aronga tapu naku, e me ka rave ratou i toku anoano ma te akono i taku au akaueanga no runga ia ratou, kia akaputuputu ratou ia ratou ki te ngai okotai ki tetai ngai taku ka iki no ratou na roto i taku tavini ko Iosepha, e kia akatu i tetai au oire ki toku nei ingoa, kia teateamamao oki ratou no te au mea e vai nei i te tuatau e tae mai ei."
                },
                {
                    "number": 3,
                    "text": "Kia akatu ratou i tetai oire ki toku nei ingoa ki runga i te enua i tetai tua mai o te oire ko Nauvoo, e kia topaia te ingoa o Zarahemela ki runga iaia."
                },
                {
                    "number": 4,
                    "text": "E ko te aronga pouroa te ka aere mai no te itinga, e te opunga, e te apatonga, e te apatokerau, tei anoano kia noo ki roto, kia noo oki ratou ki reira ei ipukarea no ratou, e pera katoa ki te oire ko Nashville, e me kore ra ki te oire ko Nauvoo, e ki roto i te au titi ravarai taku i iki, te tuatua maira te Atu."
                }
            ]
        },
        "/study/scriptures/dc-testament/dc/126": {
            "uri": "/study/scriptures/dc-testament/dc/126",
            "title": "Te Apiianga E Te Au Koreromotu 126",
            "data_type": "chapter",
            "chapter_name": "Tuanga 126",
            "chapter_summary": [
                "1–3, Kua akameitakiia atu a Brigham Young no tana au angaanga, e kua monoia atu aia no tona au teretereanga ki vao mai."
            ],
            "verses": [
                {
                    "number": 1,
                    "text": "E taku taeake akaperepere, e Brigham Young, tika tikai te tuatua maira te Atu kia koe: E taku tavini e Brigham, kare koe i anoano akaou ia kia akaruke i toou kopu tangata mei te au tuatau rai i topa, kua arikiia oki taau orongaanga atinga ki mua iaku."
                },
                {
                    "number": 2,
                    "text": "Kua kite au i taau angaanga maata e te ngata i toou au aerenga no toku nei ingoa."
                },
                {
                    "number": 3,
                    "text": "No reira te akaue atu nei au ia koe kia tuku atu i taku nei tuatua ki te au ngai e ma te akono meitaki tikai i toou kopu tangata mei teia taime atu, e tuatau uatu. Amene."
                }
            ]
        },
        "/study/scriptures/dc-testament/dc/127": {
            "uri": "/study/scriptures/dc-testament/dc/127",
            "title": "Te Apiianga E Te Au Koreromotu 127",
            "data_type": "chapter",
            "chapter_name": "Tuanga 127",
            "chapter_summary": [
                "1–4, Kua mataora a Iosepha Timeti i roto i te takingakino e te tumatetenga; 5–12, Kia tataia te au akapapaanga no runga i te au bapetizoanga o tei mate."
            ],
            "verses": [
                {
                    "number": 1,
                    "text": "No tei eeu mai oki te Atu kiaku e ko toku au enemi, i Missouri e i teia Enua katoa, e aru akaou mai ra iaku; no te aruaru ratou iaku ma te kore e tumuanga, e ma te kore rava e tikaanga o ta ratou au akaapaanga iaku; e no ta ratou au akaapaanga tarevakē kino tikai, kua manako au e e mea tau kia akaruke au i reira no tetai tuatau poto, no toku uaorai ora e pera no teia iti tangata. Ka tuatua au kia ratou katoatoa me e pirianga angaanga ta matou e kua akaruke au i taku au angaanga ki te au mata e te au karaka, kia akono meitaki, e kia tutakiia atu taku au kaiou na roto i te okoanga atu i toku enua, me e kua tau, e me te au tupuanga e akatika. Me kite au e kua peke atu te uriia, ka oki akaou mai au i reira kia kotou."
                },
                {
                    "number": 2,
                    "text": "E no te au tumatetenga tei ikiia au kia na roto, kua aite ïa ki tetai mea meangiti kiaku, tei raro au i te vareae e te riri o te tangata i te au rā o toku nei oraanga; eaa ra te tumu kare au i mārama, penei kua akataongaia i mua ake ka akamouiaʼi te tango o te ao nei no tetai tumu meitaki, me kore ra e kino, i ta kotou ua ka karanga. E akava kotou no kotou uaorai. Kua kite oki te Atua i teia au mea pouroa, noatu e meitaki e me e kino. Kareka ra, kua matau oki au i te kau ki roto i te vai oonu. Kua matau takiri i teia nei; e kua aite au kia Paulo, i te rekareka i roto i te tumatetenga; i teia rā oki te Atua o toku au metua i akaoraʼi iaku mei roto mai ia ratou pouroa, e ka akaora rai iaku i te au tuatau ki mua; e i na, ka autu au ki rungaʼo i toku au enemi katoatoa, na te Atu oki na te Atua i tuatua mai i te reira."
                },
                {
                    "number": 3,
                    "text": "No reira kia rekareka te aronga tapu katoatoa, e kia mataora tikai; ko te Atua oki o Iseraela to ratou Atua, ka oronga mai oki aia i tetai utunga tau ki rungaʼo i te upoko o te aronga kino katoatoa."
                },
                {
                    "number": 4,
                    "text": "E pera katoa, tika tikai te tuatua maira te Atu: Ko te angaanga o toku nei iero, e te au angaanga katoatoa taku i iki kia kotou, kia raveia rai te reira e auraka e akamotu; e kia taruaia to kotou angaanga meitaki, te maroiroi, e te akakoromakianga, e ta kotou au angaanga katoa, te tuatua maira te Atu Sabaota. E me takingakino mai ratou ia kotou, kua pera katoa ratou i te takingakinoanga i te au peroveta ma te au tangata tuatua-tika i muake ia kotou. E tutaki oki to teia au mea pouroa i te rangi ra."
                },
                {
                    "number": 5,
                    "text": "E pera katoa, te oronga atu nei au kia kotou i tetai tuatua no runga i te bapetizoanga i to kotou aronga i mate."
                },
                {
                    "number": 6,
                    "text": "Tika tikai, te tuatua maira te Atu kia kotou no runga i to kotou aronga i mate: Me bapetizoia ake tetai o kotou no to kotou aronga i mate, ei tangata tata tuatua tetai, kia riro katoa aia ei kite mata no ta kotou bapetizoanga; kia akarongo meitaki aia ki tona taringa, e kia rauka oki iaia i te akapapu ma te tika, te tuatua maira te Atu;"
                },
                {
                    "number": 7,
                    "text": "Ko ta kotou au akapapaanga tuatua katoatoa, kia akamouia te reira i te ao ra; ko taau e topiri i te enua nei, e topiri katoa ia ïa i te rangi, ko taau e tuku i te enua nei, e tuku katoa ïa i te ao ra;"
                },
                {
                    "number": 8,
                    "text": "Te vaitata nei oki au i te akaoki mai i te au mea e manganui ki te enua nei, kia tau ki te kautaunga, te tuatua maira te Atu Sabaota."
                },
                {
                    "number": 9,
                    "text": "E pera katoa, kia tata meitaki ia atu te au akapapaanga pouroa, e kia tuku ratou i te reira ki roto i te ngai vairanga o toku nei iero tapu, kia vai ei akamaaraanga mei tetai uki ki tetai uki, te tuatua maira te Atu Sabaota."
                },
                {
                    "number": 10,
                    "text": "E ka tuatua oki au ki te aronga tapu katoatoa, e kua anoano au, ma te inangaro maata tikai, kia tuatua atu kia ratou mei runga mai i te ngai akoanga no runga i te tumu tuatua o te bapetizoanga no tei mate, a teia Sabati ki mua nei. I te mea ra oki e kare oku mana no te rave i te reira, ka tata atu au i reira i te tuatua a te Atu i te au atianga, no runga i taua tumu tuatua ra, e ka tuku atu ei kia kotou na roto i te meere, e pera katoa ki tetai au mea ke atu e manganui."
                },
                {
                    "number": 11,
                    "text": "Te topiri nei au i taku reta no teia taime, no te rava kore o te taime; te tiaki ua nei oki te enemi, e mei ta te Akaora oki i tuatua mai, te aere mai nei te tama ariki o te ao nei, i na ra, kare ra ana iaku nei."
                },
                {
                    "number": 12,
                    "text": "I na, ko taku pure ki te Atua koia oki kia akaoraia kotou katoatoa. E te tuku nei oki au iaku ei tavini no kotou ki roto i te Atu, ei peroveta e te akara no Te Akonoanga a Iesu Mesia o te Aronga Tapu i te Au Rā i Muri Nei."
                }
            ]
        },
        "/study/scriptures/dc-testament/dc/128": {
            "uri": "/study/scriptures/dc-testament/dc/128",
            "title": "Te Apiianga E Te Au Koreromotu 128",
            "data_type": "chapter",
            "chapter_name": "Tuanga 128",
            "chapter_summary": [
                "1–5, Kia akapapu meitaki te au aronga tata o te au manga e to te akonoanga katoa kia tika te au bapetizoanga no te aronga i mate; 6–9, Kua akamouia ta ratou au tataanga e kua tataia ki runga i te enua e i te rangi; 10–14, E akaaiteanga te ngai bapetizoanga no te vaarua; 15–17, Na Elia te Peroveta i akaoki mai i te mana no runga i te bapetizoanga no tei mate; 18–21, Ko te au taviri katoatoa, te au mana, e te au tikaanga o te au tuatau i topa kua akaokiia mai te reira; 22–25, Kua akakiteia mai te au tuatua mataora e te manea no te aronga e ora nei e no ratou tei mate."
            ],
            "verses": [
                {
                    "number": 1,
                    "text": "Mei taku i akakite atu kia kotou i roto i taku reta i mua ana ka akaruke ei au i toku ngai, e ka tata atu au kia kotou mei tera taime ki tera taime e ma te oronga atu kia kotou i te akamāramaanga no runga i te au tumu tuatua e manganui, te akamata akaou nei au i teianei i te tumu tuatua o te bapetizoanga o tei mate, no te mea kua vai te reira ki roto i toku manako, e kua teimaa a roto iaku, mei te aruangaia mai au e toku au enemi."
                },
                {
                    "number": 2,
                    "text": "Kua tata au i tetai nga tuatua eeuanga kia kotou no runga i tetai tangata tata tuatua. E au manako akaou toku no runga i teia, taku e akapapu atu nei. Koia oki, kua akakiteia atu ana i roto i taku pepa mua e ka tu mai tetai tangata tata, ko te ka riro mai ei kite mata, e kia akarongo katoa ki tona nga taringa, e kia tata aia i te tika ki mua i te Atu."
                },
                {
                    "number": 3,
                    "text": "E teianei, no runga i teia mea, e mea ngata tikai i tetai tangata tata okotai kia tae i te au taime ravarai, e kia rave i te au angaanga katoatoa. Ei akakore atu i teia manamanata nei, kia ikiia tetai tangata tata i roto i te au manga tatakitai o te oire, e te kite tikai i te tata miniti, e kia tau tikai aia e te tukatau katoa i te raveanga i teia angaanga nei, e ma te akapapuanga i roto i tana tataanga e kua kite tona mata, e kua rongo tona taringa, ma te akakite katoa mai i te rā, e te au ingoa, e pera atu, e te tua katoa o te angaanga katoatoa; e ma te akakite katoa mai e toko toru tangata tei tae ki reira, me e tangata pera tetai, te ka rauka kia kapikiia kia akapapu mai i taua au mea ra, e i roto oki i te vaa o nga kite tokorua me kore e tokotoru e akatinamouiaʼi te au tuatua katoatoa."
                },
                {
                    "number": 4,
                    "text": "E kia rave katoa ia mai tetai tangata tata no te katoatoa, e kia orongaia atu teia au tataanga nei kiaia, e kia raveia ma tetai pepa akatikaanga ki rungaʼo i to ratou au ingoa, i te akatinamouanga e kua tika te tataanga tei raveia e ratou. I reira e raukaʼi i te tangata tata o te akonoanga kia tata atu i te reira ki roto i te puka maata o te akonoanga, ma te au pepa tikaanga e te au kite katoa tei tae, ma tana uaorai au tuatua e kua irinaki tikai aia i te au tuatua ma te au tataanga i runga nei e kua tika, na roto i tona uaorai kite no runga i te au tangata katoa tei ikiia e te akonoanga. E me oti teia i te raveia ki runga i te puka maata o te akonoanga; ka riro i reira te reira tataanga ei mea tika e te tapu, e ka pau atu oki ki te au angaanga oroa mei te tu rai e kua kite mata tikai aia e kua akarongo ma tona nga taringa, e kua tata katoa i reira ki runga i te puka maata a te akonoanga."
                },
                {
                    "number": 5,
                    "text": "Ka manako paa kotou i teia mea ei akanooanga marie rai; i na ra, kia akakite atu au kia kotou e, ko te pauanga oki teia i te anoano o te Atua, na roto i te aruanga i te angaanga oroa e te akateateamamaoanga ta te Atu i akataonga e i akapapa i mua ake i te akamouangaia te tango o te ao nei, no te akaoraanga o tei mate te ka mate ma te kore rava e kite o te evangelia."
                },
                {
                    "number": 6,
                    "text": "E ka inangaro katoa au ia kotou kia akamaara e ko te Tangata Eeu, ko Ioane, kua tuatua ana oki aia no runga i teia tumu tuatua no te aronga i mate, i tona akakiteanga e, ka kitea oki e kotou te reira ki roto i te Apokalupo 20:12—E kite atura oki au i tei mate ra, ko te tangata rikiriki e te aronga mamaata, i te tuanga ki mua i te Atua; e eeuia iora nga puka ra, e eeuia iora oki tetai puka ke, koia te puka ora ra, e akavaia iora taua aronga i mate ra i te au tuatua i tataia ra ki roto i taua nga puka ra, i ta ratou au angaanga."
                },
                {
                    "number": 7,
                    "text": "Ka kite oki kotou i roto i teia potonga tuatua nei e kua eeuia te nga puka; e kua eeu katoa ia mai tetai puka ke, koia te puka o te ora; i na ra, kua akavaia oki tei mate mei roto mai i te au mea tei tataia ki roto i te nga puka, kia tau oki ki ta ratou au angaanga; Ko te tikaanga tikai, ko teia puka e tuatuaia nei, ko te puka te reira tei tataia ta ratou au angaanga ki roto, e koia oki te au tataanga tei akamouia i te enua nei. E ko teia puka koia te puka o te ora ko te tataanga teia i te rangi; e ko te tikaanga tei akatikaia ki te au apiianga tei akaueia kia kotou i roto i te eeuanga i roto i te reta taku i tata atu kia kotou i mua ake ka akaruke ei au i toku ngai—i roto i ta kotou au tataanga katoatoa, te tata katoa ia ra ïa i te rangi."
                },
                {
                    "number": 8,
                    "text": "E teianei, ko te tu o teia angaanga oroa, kua na roto ïa i te mana o te kautaunga, na roto i te eeuanga a Iesu Mesia, e kua akatikaia i reira e ko taau ka akamou i te enua nei, ka akamouia ïa i te rangi, e ko taau e tuku i raro nei e tuku katoa ia ïa i te rangi. E me kore ra, i tetai aiteanga o te akaurianga, ko taau e tata i te enua nei, e tata katoa ia ïa i runga i te rangi, e ko taau e kore e tata i te enua nei, kare katoa ïa e tataia i te rangi; e ka akavaia oki ta kotou aronga tei mate ra mei roto mai i te nga puka ra, kia tau ki ta ratou uaorai au angaanga, me na ratou tikai i rave i te angaanga oroa i propria persona, me kore ra na roto i to ratou uaorai tangata mata, kia tau ki te angaanga oroa ta te Atua i akapapa no to ratou akaoraanga i mua ake i te tango o te ao nei, kia tau oki ki te au tataanga ta ratou i rave no to ratou aronga i mate."
                },
                {
                    "number": 9,
                    "text": "Ka riro paa teia ei apiianga pakari ki tetai pae ta tatou oki e tuatua nei—e mana te ka rauka i te tata me kore ra i te topiri i te enua nei e i te rangi katoa. Kareka ra, i roto i te au tuatau o te ao nei, me oronga mai te Atu i tetai tuatau no te kautaunga ki tetai tangata na roto i te eeuanga, me kore ra ki tetai pupu tangata, e oronga ua ia mai ana rai teia mana. No reira, noatu e eaa ta te reira au tangata ka rave na roto i te mana, e na roto i te ingoa o te Atu, e ma te rave tikai e te akarongo katoa, e ma te rave meitaki i te tataanga ma te akarongo mou i te reira, ka riro mai ïa ei ture ki te enua nei e i te rangi katoa, e kare rava ïa e akakoreia kia tau oki ki te au akaue a Iehova ko tei maata. E tuatua akarongo tikai oki teia. Koai te ka akarongo mai i te reira?"
                },
                {
                    "number": 10,
                    "text": "E pera katoa, ei akaraanga, Mataio 16: 18, 19: E karanga katoa atu au kia koe na, Ko Petero koe; e ki runga i teianei papa e patu ei au i taku ekalesia; e kare rava ïa e rauka i te ngutupa o ade. E oronga atu oki au i te au taviri o te basileia o te ao kia koe: e taau e akamou i raro nei, e akamou katoa ia ïa ki runga i te ao; e taau e tuku i raro nei, e tuku katoa ia ïa i te ao."
                },
                {
                    "number": 11,
                    "text": "E teianei, ko te muna maata rava atu o teia au mea katoatoa, e te summum bonum e vai nei i mua ia tatou, no te arikianga mai i te au mana o te Kautaunga Tapu. E kiaia ko tei orongaia atu teia au taviri nei, kare rava e mea e ngata no te raukaanga mai o te kite ma te au tumu no runga i te pirianga atu ki te akaoraanga o te tamariki a te tangata nei, no tei mate e no te ora katoa nei."
                },
                {
                    "number": 12,
                    "text": "Teia oki te kakā e te ngateitei, e te kopapa mate kore e te ora mutukore—Te angaanga oroa o te bapetizoanga ki te vai, kia tarukuia ki roto ei akaraanga ki te tu o tei mate, kia taaiteite tetai ki tetai; kia tarukuia ki roto i te vai, e kia kake mai ki runga mei raro mai i te vai koia mei te tutu rai o te tuakaouanga o tei mate i te akatuanga mai mei raro mai i to ratou au vaarua; e kua raveia teia angaanga oroa nei, ei akamou i te pirianga ki te angaanga oroa o te bapetizoanga no tei mate, ei tutu oki no te aronga i mate."
                },
                {
                    "number": 13,
                    "text": "No reira, kua akatauia oki te ngai bapetizoanga ki te vaarua te tu, e kua akaueia ki tetai ngai i raro i te ngai i matauia kia uipa te aronga e ora ana, e kia akaari katoa mai i te aronga e ora nei e tei mate, e kia rauka i te au mea katoatoa to ratou uaorai tutu, e kia aiteite tetai ki tetai—te au mea o te kopapa nei ki to te rangi katoa, mei ta Paulo oki i akakite mai, 1 Korinetia 15: 46, 47, e te 48:"
                },
                {
                    "number": 14,
                    "text": "Kare ra i na mua te kopapa vaerua ra, ko te kopapa tangata ra; e muri akera ko te kopapa vaerua ïa. E one te tangata momua no te enua: kareka te rua o te tangata, ko te Atua ïa no te rangi mai. Ko to te one nei, mei to te one katoa ra ratou; ko to te rangi ra, mei to te rangi katoa ratou. Koia katoa oki te tataanga o te enua nei i te pirianga atu ki to kotou aronga i mate, ko tei angaia tikai, e koia katoa oki te au tataanga i te rangi ra. Ko teia i reira te mana topirianga e te akamouanga, e i tetai aiteanga o te tuatua, te au taviri o te basileia, ko tei roto i te taviri o te kite."
                },
                {
                    "number": 15,
                    "text": "E teianei, e aku au taeake akaperepere ma te au tuaine, kia akapapu atu au kia kotou e ko teia au tikaanga nei e pirianga to ratou ki tei mate e te aronga e ora katoa nei e auraka tatou e apai mama ua, no runga i to tatou akaoraanga. Ko to ratou akaoraanga e puapinga ïa no to tatou akaoraanga, mei ta Paulo oki i tuatua no runga i te au metua tane—Naringa oki e kare tatou, kare e rauka ia ratou te tu apakore—e koia katoa oki tatou naringa kare to tatou aronga i mate, kare e rauka ia tatou te tu apakore."
                },
                {
                    "number": 16,
                    "text": "E teianei, no runga i te bapetizoanga o tei mate, ka oronga akaou atu au i tetai tuatua a Paulo, 1 Korinetia 15: 29: Kare ra, eaa iora tetai aronga i bapetizoiaʼi ei tuā i te aronga i mate ra, kia kore takiri te aronga i mate ra e tu akaou? Eaa iora ratou i bapetizoiaʼi ei tuā i tei mate ra?"
                },
                {
                    "number": 17,
                    "text": "E pera katoa, ei kapiti atu ki teia tuatua nei, ka oronga atu au i tetai tuatua na tetai o te au peroveta, ko tei tinamou tona manako e te manakonakoanga ki te akaokianga mai o te kautaunga, e te au kakā te ka eeuia i te au rā openga, e tikai ki teia tumu tuatua kaka roatu no te evangelia mutukore, koia oki, ko te bapetizoanga no tei mate; kua karanga mai oki a Malaki i roto i te pene openga, irava 5 e te 6 e: I na, e tono ana au i te peroveta ra ia Elia kia kotou na, ka tae atu ei ki taua rā maata e te mataku o Iehova ra: E nana e akaariu i te ngakau o te au metua ki te au tamariki, e te ngakau o te au tamariki ki to ratou au metua ra, ko te aere mai aea au e ko te taia aea e au te enua nei ki te taumaa."
                },
                {
                    "number": 18,
                    "text": "Ka oronga tikai atu paa au i tetai akaurianga tei māramarama atu, i teia, i na ra, kua rava tikai te mārama ki toku akakoroanga no teia nei. Kua rava ua oki kia kite i reira e ka tae mai te taumaa ki te enua nei, mari ua ra kia vai tetai tu tapekaanga i rotopu i te metua e te tamariki, ki runga i tetai tumu—e i na, eaa taua tumu ra? Ko te bapetizoanga oki o tei mate. Me kare oki ratou, kare e rauka ia tatou te tu apakore; e koia katoa oki ratou e kare e rauka te tu apakore me kare ake tatou. Koia katoa oki ratou e tatou, kare e rauka ia tatou te tu apakore me kare taua aronga ra tei mate ki roto i te evangelia; e mea tau oki i roto i te akamataanga o te tuatau o te kīanga o te au tuatau, e te akamata nei oki taua tuatau i te tupu mai, e kia tupu kapiti meitaki te taokotaianga o te au tuatau ki te ngai okotai, te au taviri, e te au mana, e te au kakā te ka tupu mai, e ka eeuia mai mei te au rā mai o Adamu e tae rava mai ki teia tuatau nei. E kare oki e ko teia ua, pera katoa oki ki te au mea tei kore rava i eeuia mai ana mei te akamouangaia mai te tango o te ao nei, i na ra kua uunaia mei te aronga pakari e te karape, e ka eeuia mai ki te au pēpe kai ū i roto i te tuatau o te kīanga o te au tuatau."
                },
                {
                    "number": 19,
                    "text": "E teianei, eaa ta tatou e akarongo nei i roto i te evangelia ta tatou i ariki? E reo mataora! E reo aroa no te rangi mai; e te reo o te tuatua-mou no raro mai i te enua; e karere mataora no te aronga i mate; e reo mataora no te aronga e ora nei e tei mate katoa; e karere mataora e te rekareka maata. Kare e aiteia te manea i te vaevae o tei tu ki runga i te maunga ko tei apai mai i te karere o te au mea memeitaki, e tei karanga atu kia Ziona e: I na, te tutara ra to Atua! Mei te au o Karamela te tu, mei te reira katoa oki te kite o te Atua te ka tae mai ki rungaʼo ia ratou!"
                },
                {
                    "number": 20,
                    "text": "E pera katoa, eaa ta tatou e akarongo nei? E karere mataora mei Kumora mai! Ko Moronai, e angela no te rangi mai, i te akakiteanga mai i te akakīkīanga o te au peroveta i tuatua na e ka tupu—ka eeuia mai te puka. E reo no te Atu i roto i te medebara o Fayette, Seneca County, i te akakiteanga i te au kite tokotoru te ka akakite mai i te puka! Te reo o Mikaela i te pae i te kauvai ko Susquehanna, i te kiteanga i te diabolo i te mamaanga mai mei te angela o te mārama! Te reo o Petero, Iakobo, e Ioane i roto i te medebara i rotopu ia Harmony, Susquehanna County, e Coleville, Broom County, i runga i te kauvai ko Susquehanna, i te akakiteanga mai e tei a ratou te au taviri o te basileia, e to te tuatau o te kīanga o te au tuatau!"
                },
                {
                    "number": 21,
                    "text": "E pera katoa, te reo o te Atua i roto i te pia o te Metua Tane ruaine ko Whitmer, i Fayette, Seneca County, e i roto i tetai au atianga e i tetai au ngai na roto i te au aerenga e te au tumatetenga o teia Te Akonoanga a Iesu Mesia o te Aronga Tapu i te Au Rā i Muri Nei! E te reo katoa o Mikaela, te angela maata; te reo o Kabiriela, e to Raphaela, e te au angela tukeke, mei ia Mikaela me kore ra ko Adamu e tae rava mai ki teia tuatau nei, i te akakiteanga mai ratou pouroa i to ratou au tuatau, to ratou au tikaanga, ta ratou au taviri, to ratou tu ngateitei, to ratou tu ariki e te kakā, e te mana o to ratou kautaunga; e te orongaanga mai na rungaʼo te ture i te ture, na rungaʼo te akaueanga i te akaueanga; ki konei tetai vai iti, ki ko atu tetai vai iti; e te orongaanga mai i te akapumaana kia tatou na roto i te akamaaraanga mai i te ka tupu, e te akatinamouanga i to tatou manakonakoanga!"
                },
                {
                    "number": 22,
                    "text": "E te au taeake, kare ainei tatou e rave uatu rai i teia akakoroanga maata nei? E aere ki mua e auraka e oki ki muri. Akamaroiroi e te au taeake; e tae uatu ki te re! Kia rekareka to kotou au ngakau, e kia rere ua i te rekareka. Kia imene pu ua to te enua nei. E kia tuatua mai tei mate na roto i te imene akameitakianga mutukore ki te Ariki Imanuela, ko tei akataongaia, i mua ake i te anga ia anga o te ao nei, i rauka oki ia tatou kia akaora ia ratou mei roto mai i to ratou ngai tapekaanga; kia matara mai oki te au mouauri."
                },
                {
                    "number": 23,
                    "text": "Kia kapiki pu mai te au maunga ma te rekareka, e kotou te au ō katoa i te avaanga mai; e pera katoa kotou te au moana e te au enua maro kia akakite mai i te au angaanga umere a to kotou Ariki Mutukore! E ko kotou oki e te au kauvai, te au pekavai, te au arā vai, kia tae ua kotou ma te rekareka. Kia akameitaki oki te au rakau, e te au pu rakau katoatoa o te aua i te Atu; e ko kotou e te au toka ketaketa, kia aue kotou i te rekareka! E kia imene kapiti oki te rā, te marama, e te au etu popongi, e kia maeva pouroa te au tamaroa a te Atua i te rekareka! E kia akakite mai oki te au angaanga mutukore i tona ra ingoa e tuatau e tuatau uatu! E te karanga akaou atu nei au, kare i aiteia te kakā i te reo ta matou i rongo mei te rangi mai, i te akakiteanga mai ki roto i to matou au taringa, i te kakā, e te akaoraanga, e te ngateitei, e te kopapa mate kore, e te ora mutukore, te au basileia, te ui ariki, e te au mana!"
                },
                {
                    "number": 24,
                    "text": "I na, te vaitata mai nei oki te rā maata o te Atu; e koai te ka tae ki taua rā e aere mai ei aia, e koai te ka tu me mama mai aia? Kua aite oki aia mei tetai aʼi tamā tikai, e mei te pua a te tangata pua kakau; e ka noo oki aia mei tetai tangata tamā i te tamā i te ario, e ka akatiamā aia i te au tamaroa a Levi, e ka tamā i to ratou au kino mei te auro e te ario te tu, kia rauka oki ia ratou kia oronga atu ki te Atu i tetai atinga ma te tika tikai. No reira, kia rauka ia tatou ei akonoanga, e ei iti tangata, e ei Aronga Tapu i te Au Rā i Muri Nei, kia oronga atu ki te Atu i tetai orongaanga ma te tika tikai; e kia oronga oki tatou i te reira ki roto i tona ra iero tapu, me oti ake, koia te puka no te au tataanga o to tatou aronga i mate, ei mea tau tikai no te arikianga mou ravarai."
                },
                {
                    "number": 25,
                    "text": "E te au taeake, e maata taku au mea ka tuatua atu kia kotou no runga i teia tumu tuatua nei; i na ra, ka akamotu au no teia taime, e ka akapou atu i teia tumu tuatua a tetai taime. Ko au teia, ko to kotou tavini akaaka e te taeake taruri kore e tuatau uatu,"
                }
            ]
        },
        "/study/scriptures/dc-testament/dc/129": {
            "uri": "/study/scriptures/dc-testament/dc/129",
            "title": "Te Apiianga E Te Au Koreromotu 129",
            "data_type": "chapter",
            "chapter_name": "Tuanga 129",
            "chapter_summary": [
                "1–3, Te vai ra oki te au kopapa tuakaou e te au kopapa vaerua i te rangi; 4–9, Kua orongaia mai te au taviri e kiteaʼi te au karere mei tetai ke mei vao mai i te arai."
            ],
            "verses": [
                {
                    "number": 1,
                    "text": "E rua oki tu tangata i te ao ra, koia oki: Te au angela, ko tei riro ei au tangata tuakaou, ma te au kopapa o te kiko e te au ivi—"
                },
                {
                    "number": 2,
                    "text": "Tetai akaraanga, kua karanga a Iesu e: Ka āā mai ana iaku e kia kite kotou, kare o te vaerua e kiko e te ivi mei ta kotou e kite mai nei iaku."
                },
                {
                    "number": 3,
                    "text": "Te rua: Ko te au vaerua o te au tangata tuatua-tika tei apakore, ko ratou ko tei kore i tuakaou, i na ra, kua rauka ra oki taua kakā ra."
                },
                {
                    "number": 4,
                    "text": "Me aere mai tetai karere ma te karanga mai e e tuatua tana mei ko mai i te Atua, e oronga atu i toou rima, e ma te pati atu kiaia kia ruru rima mai kia koe."
                },
                {
                    "number": 5,
                    "text": "Mei te mea e e angela aia, ka ruru rima mai aia, e ka kite rai oki koe i tona rima me opara mai."
                },
                {
                    "number": 6,
                    "text": "Me e vaerua aia no te tangata tuatua-tika tei apakore, ka aere mai aia na roto i tona kakā, ko te mataara ua ïa e kiteaʼi aia—"
                },
                {
                    "number": 7,
                    "text": "E pati iaia kia ruru rima mai kia koe, i na ra, kare oki aia e akapera, no te mea kare oki i tau ki te akanooanga o te rangi i tetai tangata tuatua-tika kia vavare; i na ra, ka akakite mai rai aia i tana tuatua."
                },
                {
                    "number": 8,
                    "text": "Mei te mea e ko te diabolo tei akatutu mei te angela o te mārama, me pati koe iaia kia ruru rima, ka toro mai aia i tona rima kia koe, i na ra, kare koe e kite i tetai tu me opara atu; ka rauka i reira ia koe kia kite iaia."
                },
                {
                    "number": 9,
                    "text": "Ko teia oki nga taviri mamaata e toru e kite ei koe e me no ko mai rai teia au angaanga nei i te Atua."
                }
            ]
        },
        "/study/scriptures/dc-testament/dc/130": {
            "uri": "/study/scriptures/dc-testament/dc/130",
            "title": "Te Apiianga E Te Au Koreromotu 130",
            "data_type": "chapter",
            "chapter_name": "Tuanga 130",
            "chapter_summary": [
                "1–3, Ka mama mai te Metua e te Tamaiti i to raua tu tangata ki te tangata nei; 4–7, E noo ana te au angela ki te ao tiretiera; 8–9, Ka riro te enua tiretiera mei te Urima e te Tumima maatamaata; 10–11, Ka orongaia tetai toka teatea ki te aronga katoatoa te ka tomo ki roto i te ao tiretiera; 12–17, Kare i akakiteia mai ki te Peroveta te taime o te Oki Rua Anga Mai; 18–19, Ko te kite te ka rauka i roto i teia oraanga ka vai te reira kia tatou i roto i te tuakaouanga; 20–21, Ka rauka te au akameitakianga katoatoa na roto i te kauraro ki te ture; 22–23, E kopapa kiko e te ivi to te Metua e to te Tamaiti."
            ],
            "verses": [
                {
                    "number": 1,
                    "text": "Me mama mai te Akaora, ka kite tatou iaia i tona tu tikai. Ka kite oki tatou e e tangata tikai oki aia mei ia tatou nei rai te tu."
                },
                {
                    "number": 2,
                    "text": "E ko taua matauanga rai tei vai tetai ki tetai ki rotopu ia tatou i konei, ka vai rai kia tatou i tera ao, mari ua ra ka kapitiia mai ki te kakā mutukore, kare oki tatou i kite ake i taua kakā ra."
                },
                {
                    "number": 3,
                    "text": "Ioane 14:23—Ko te mamaanga mai o te Metua e te Tamaiti, i roto i taua irava ra; e aerenga mai ïa o raua tikai i te tu tangata; e ko te manako e e noo ana te Metua e te Tamaiti ki roto i te ngakau tangata, e irinakianga taito te reira no tetai au akonoanga, e kua tarevakē."
                },
                {
                    "number": 4,
                    "text": "Ei pau atu ki te uianga nei—Kare ainei e ko te akaraanga i te taime o te Atua, te taime o te angela, to te peroveta, e te taime o te tangata nei, kia tau oki ki te ngai ta ratou e noo ra?"
                },
                {
                    "number": 5,
                    "text": "Te pau nei au e, Ae. I na ra kare atu e au angela e matuapuru na ki teia enua nei mari ra no konei rai ratou i teianei, me kore i mua ana."
                },
                {
                    "number": 6,
                    "text": "Kare oki te au angela e noo ana ki runga i tetai ao mei te enua nei te tu;"
                },
                {
                    "number": 7,
                    "text": "I na ra, e noo ana ratou ki mua i te aroaro o te Atua, ki runga i tetai ao punupunu mei tetai iʼo e te aʼi te tu, tei reira te vaianga o te kakā o te au mea ravarai tei topa ki muri, to teia tuatau, e to te au tuatau ki mua, e ka vai tinamou ua rai ki mua i te Atu."
                },
                {
                    "number": 8,
                    "text": "Ko te ngai e noo maira te Atua, e Urima e te Tumima maata ïa."
                },
                {
                    "number": 9,
                    "text": "Ko teia enua nei, tei akatapuia te ka vai e tuatau uatu, ka akariroia mei te iʼo māramarama, e ka riro ei Urima e te Tumima ki te au iti tangata o reira, e no reira ko te au mea katoatoa no runga i tetai basileia akaaka mai, me kore ra te au basileia o tetai akanooanga akaaka, ka akakiteia atu rai ki te aronga e noo ki runga i reira; e ka riro teia enua nei e no te Mesia."
                },
                {
                    "number": 10,
                    "text": "E ko te toka teatea tei taikuia mai i roto i te Apokalupo 2:17, ka riro mai ïa ei Urima e te Tumima ki te tangata tatakitaki te ka ariki mai i tetai, e ko te au mea no te basileia teitei atu ka akakiteia mai te reira;"
                },
                {
                    "number": 11,
                    "text": "E ka orongaia atu tetai toka teatea ki te au tangata tatakitai te ka aere mai ki roto i te basileia tiretiera, e ka tataia tetai ingoa ou ki runga, e kare e tangata e kite i te reira, mari ua ra ko tei ariki mai i te reira. Ko te ingoa ou ko te taviri ïa."
                },
                {
                    "number": 12,
                    "text": "Te totou nei au, na roto i te ingoa o te Atu ko te Atua e, ko te akamataanga o te manamanata ko te ka akatupu i te akamaringianga toto maata i mua ua ake i te aerenga mai o te Tamaiti a te Tangata, ka akamata te reira ki South Carolina."
                },
                {
                    "number": 13,
                    "text": "Penei ka tupu mai te reira na roto i te tumu tuatua no te tuikaa. Na tetai reo i akakite mai i teia kiaku, iaku e pure akatenga ra no runga i teia tumu tuatua nei, i te rā 25 o Titema 1832."
                },
                {
                    "number": 14,
                    "text": "Te pure akatenga ra oki au kia kite au i te tuatau e tae mai ei te Tamaiti a te Tangata, i te rongoanga au i tetai reo i te tuatuaanga mai e:"
                },
                {
                    "number": 15,
                    "text": "E Iosepha, e taku tamaiti, me ka ora koe e tae ua atu ki te varu ngauru ma rima o toou mataiti, ka kite koe i te mata o te Tamaiti a te Tangata; e no reira kia rava teia auraka e tamanamanata akaou mai iaku no runga i teia mea nei."
                },
                {
                    "number": 16,
                    "text": "Kua akaruke ua ia au ma te kore i kite e me ko teia te okianga e tuatuaia nei no runga i te akamataanga o te aunuingangare me kore ra no tetai au mamaanga i mua na, me kore ra kia mate au e kite ei au i tona mata."
                },
                {
                    "number": 17,
                    "text": "Kua irinaki oki au e ko te aereanga mai o te Tamaiti a te Tangata kare te reira e tupu vave ake i taua taime."
                },
                {
                    "number": 18,
                    "text": "Noatu eaa te au kite mārama te ka rauka ia tatou i teia oraanga nei, ka vai rai te reira kia tatou i roto i te tuakaouanga."
                },
                {
                    "number": 19,
                    "text": "E me ka maata atu te kite e te mārama o tetai tangata i roto i teia oraanga nei na roto i tona uaorai maroiroi e te kauraro i to tetai ke, ka meitaki atu tona turanga i te ao a muri ake."
                },
                {
                    "number": 20,
                    "text": "Te vai nei tetai ture tei akamouia i te rangi i mua ake ka akamouiaʼi te tango o te ao nei, e tei runga i reira te au akameitakianga i akamouiaʼi—"
                },
                {
                    "number": 21,
                    "text": "E me rauka mai ia tatou tetai au akameitakianga mei ko mai i te Atua, kua na roto ïa i te kauraroanga ki taua ture ra tei akamouia."
                },
                {
                    "number": 22,
                    "text": "E kopapa kiko e te au ivi to te Metua mei to te tangata nei rai te tu; e pera katoa oki te Tamaiti, i na ra ko te Vaerua Tapu kare ona kopapa kiko e te au ivi, e tutu Vaerua ua ra tona. Naringa oki e kare, kare i reira e rauka i te Vaerua Tapu kia noo ki roto ia tatou."
                },
                {
                    "number": 23,
                    "text": "Ka rauka i te tangata te Vaerua Tapu, e ka eke mai ki rungaʼo iaia, i na ra, kare oki e noo tinamou mai kiaia."
                }
            ]
        },
        "/study/scriptures/dc-testament/dc/131": {
            "uri": "/study/scriptures/dc-testament/dc/131",
            "title": "Te Apiianga E Te Au Koreromotu 131",
            "data_type": "chapter",
            "chapter_name": "Tuanga 131",
            "chapter_summary": [
                "1–4, Ko te akaipoipo tiretiera ka anoanoia e tikaʼi kia rauka te akateiteianga i roto i te rangi teitei rava; 5–6, I naea te tangata i te topiriangaia ki te oraanga mutukore; 7–8, E apinga te au mea vaerua katoatoa."
            ],
            "verses": [
                {
                    "number": 1,
                    "text": "I roto i te kakā tiretiera e toru oki rangi, me kore ra tuanga;"
                },
                {
                    "number": 2,
                    "text": "E kia rauka te tuanga teitei rava atu, kia tomo rava tetai tangata na roto i teia akanooanga nei o te kautaunga e tikaʼi, [koia te koreromotu ou e te mutukore o te akaipoipoanga];"
                },
                {
                    "number": 3,
                    "text": "E me kare aia e pera, kare e rauka iaia."
                },
                {
                    "number": 4,
                    "text": "Ka rauka iaia kia tomo atu ki roto i tetai, i na ra, ko te openga ïa o tona basileia; kare ana e akamaataia mai."
                },
                {
                    "number": 5,
                    "text": "(Te rā 17 o Me, 1843.) Ko te tuatua papu o te totou, koia oki te kiteanga te tangata nei e kua topiriia aia ki te ora mutukore, na roto i te eeuanga e te vaerua o te totou, na roto i te mana o te Kautaunga Tapu."
                },
                {
                    "number": 6,
                    "text": "Kare e rauka kia akaora i tetai tangata i roto i te kite kore."
                },
                {
                    "number": 7,
                    "text": "Kare oki tetai mea mei roto mai i te kare. Ko te au vaerua e apinga ïa, i na ra e tu angiangi tikai e na te nga mata tiamā ua e kite i te reira;"
                },
                {
                    "number": 8,
                    "text": "Kare tatou e kite i te reira; i na ra, me akatukeia to tatou au kopapa ka kite tatou i reira e e apinga katoatoa ïa."
                }
            ]
        },
        "/study/scriptures/dc-testament/dc/132": {
            "uri": "/study/scriptures/dc-testament/dc/132",
            "title": "Te Apiianga E Te Au Koreromotu 132",
            "data_type": "chapter",
            "chapter_name": "Tuanga 132",
            "chapter_summary": [
                "1–6, Ka rauka te akangateiteianga na roto i te koreromotu ou e te mutukore; 7–14, Kua akaariia mai te turanga o te reira koreromotu; 15–20, Ko te akaipoipoanga tiretiera e te noo mou anga i te kopu tangata e riro mai ei te au tangata ei au atua; 21–25, Ko te mataara oiti e te kokota te ka arataki ki te au oraanga mutukore; 26–27, E ture tei orongaia mai no runga i te akaiki puapinga kore i te Vaerua Tapu; 28–39, E au taputou no te uanga mutukore e te akangateiteianga tei orongaia ki te au peroveta e te aronga tapu i roto i te au tuatau; 40–47, Kua orongaia kia Iosepha Timeti te mana kia akamou e kia topiri ki runga i te enua e i runga i te rangi; 48–50, Kua topiri te Atu ki rungaʼo iaia i tona akangateiteianga; 51–57, Kua akoia atu a Emma Smith kia akaronga e kia tia; 58–66, E au ture no te akaaereanga o te akaipoipoanga kia maata te au vaine kua tukuia mai."
            ],
            "verses": [
                {
                    "number": 1,
                    "text": "Tika tikai, te tuatua maira te Atu kia koe e taku tavini e Iosepha, i te mea e kua ui mai koe kiaku kia kite e kia mārama e i naea au, ko te Atu, i te akatika i taku au tavini ko Aberahama, Isaaka, e Iakobo, e pera katoa a Mose, a Davida e Solomona, ei au tavini noku, i te akara atu anga i te ture e te apiianga no runga i ta ratou au vaine akaipoipo e manganui e te vaine tavini—"
                },
                {
                    "number": 2,
                    "text": "I na, e i na ra, ko au oki te Atu to kotou Atua, te ka pau atu kia koe no runga i teia tumu manako."
                },
                {
                    "number": 3,
                    "text": "No reira, e akateateamamao i toou ngakau kia ariki e kia kauraro i te au akakiteanga taku ka oronga atu kia kotou na; ko te au tangata katoatoa tei rauka teia ture nei tei eeuia mai kia ratou, kia akono rai ratou i te reira e tikaʼi."
                },
                {
                    "number": 4,
                    "text": "E i na, te eeu atu nei au kia kotou i tetai koreromotu ou e te mutukore; e me kare kotou e akono i taua koreromotu ra, ka akaapaia kotou i reira; no te mea kare e tangata e rauka kia patoi i teia koreromotu ka tomo atu ei ki roto i toku ra kakā."
                },
                {
                    "number": 5,
                    "text": "Ko te au tangata katoatoa te ka rauka te akameitakianga mei toku rima atu, ka akono ratou i te ture tei akatakaia no taua akameitakianga ra, e tona tu katoa, mei tei akamouia i mua ake i te tango o te ao nei."
                },
                {
                    "number": 6,
                    "text": "E no teia koreromotu ou nei e te mutukore, kua akamouia no te kīanga o toku nei kakā; e ko tei rauka te kīanga i reira ra, kia akono aia i taua ture ra e tikaʼi, e me kore ra ka akaapaia aia, te tuatua maira te Atu ko te Atua."
                },
                {
                    "number": 7,
                    "text": "E tika tikai taku e karanga atu kia kotou, ko teia oki te akanooanga o teia ture nei: Ko te au koreromotu katoatoa, te au papauanga, te au tukuanga tika, te au taputou, te au tiaanga, te au raveanga angaanga, te au topirianga, te au putuputuanga, me kore ra tetai uatu mea tei kore e raveia ma te topiriia e te Vaerua Tapu o te taputou, o tei akatainuia, no teia tuatau nei e mutukore uatu, koia tei tapu rava, na roto i te eeuanga e te akaueanga o taku i akatainuia, e taku oki i iki i te ao nei kia mou i teia mana nei (e kua iki oki au i taku tavini ia Iosepha kia mou i teia mana nei i teia au rā openga nei, e kare atu oki e tangata ke mari ra e tai ua tangata i te enua nei te ka mou i teia mana nei e te au taviri o teia kautaunga nei tei orongaia mai), e kare oki o ratou tikaanga, te puapinga, me kore ra te mana i roto e i muri ake i te tuakaouanga mai mei te mate; e ko te au papauanga pouroa tei kore i raveia na roto i teia akatereanga, me mate te tangata ko tona openga rai ïa."
                },
                {
                    "number": 8,
                    "text": "I na, ko toku are, e akanooia ïa ki te ture, te tuatua maira te Atu ko te Atua, e kare ki te tauetonoanga."
                },
                {
                    "number": 9,
                    "text": "Ka ariki ainei au i tetai uatu orongaanga, te tuatua maira te Atu, tei kore i raveia na roto i toku nei ingoa?"
                },
                {
                    "number": 10,
                    "text": "E me ka ariki ainei au mei toou nga rima mai i tei kore i ikiia e au?"
                },
                {
                    "number": 11,
                    "text": "E ka iki ainei au i tetai no kotou na roto i teia tu, te tuatua maira te Atu, mari ua na roto i te ture, mei taku e ta taku Metua i akamana kia kotou na, i mua ake ka angaiaʼi te ao nei?"
                },
                {
                    "number": 12,
                    "text": "Ko au te Atu to kotou Atua; e te oronga atu nei au i teia akaueanga kia kotou—kare ua e tangata e tae ki te Metua mari ra iaku, me kore ra i taku nei tuatua, koia taku nei ture, te tuatua maira te Atu."
                },
                {
                    "number": 13,
                    "text": "E ko te au mea pouroa i te ao nei me na te tangata nei i akamana, me na te au terono, na te au tama ariki, me kore na te au mana, e me kore na tetai au ingoa, e noatu e eaa, e kare e naku e me kore ra na taku nei tuatua, ka uriia te reira ki raro, te tuatua maira te Atu, e kare e vai mai i muri ake i te mateanga o te tangata nei, e kare katoa oki i muri ake i te tuakaouanga, te tuatua maira te Atu to kotou Atua."
                },
                {
                    "number": 14,
                    "text": "E ko te au mea te ka vai mai naku ïa; e ko te au mea e kare e naku ka ruruia ki raro e ka takoreia."
                },
                {
                    "number": 15,
                    "text": "No reira, me akaipoipo tetai tangata i tetai vaine nana i te ao nei, e kare aia i akaipoipo iaia na roto iaku, me kore ra i taku tuatua, e kua koreromotu aia kiaia i tona roa ki te ao nei, e pera katoa te vaine kiaia, kare ta raua koreromotu e to raua akaipoipoanga e vai me mate ake raua, e me tei vao ake raua i te ao nei; kare raua i reira e tapekaia e tetai uatu ture me tei vao ake raua i te ao nei."
                },
                {
                    "number": 16,
                    "text": "No reira, me tei vao ake raua i te ao nei, kare raua e akaipoipo me kore ra kare e rauka te akaipoipo; i na ra ka ikiia raua ei angela no te rangi; koia te au tavini matuapuru, kia tavini i te aronga tei tau i te kakā maata atu, e te roa rava, e te kakā teiaa tikai."
                },
                {
                    "number": 17,
                    "text": "Ko teia au angela oki kare ratou i akono i taku au ture; e no reira, kare e akamaataia to ratou, mari ra ka vai takake ua ratou e te okotai, e kare oki e akangateiteianga, i to ratou turanga akaoraanga, e mutukore ua atu; e kare oki e riro mai ei au atua, mari ra e au angela na te Atua e tuatau e tuatau uatu."
                },
                {
                    "number": 18,
                    "text": "E pera katoa, tika tikai taku e karanga atu kia kotou, me akaipoipo tetai tangata i tetai vaine, e papau atura i tetai koreromotu kiaia no teia oraanga nei e mutukore uatu, e me kare oki taua koreromotu ra e naku, e na taku nei tuatua, koia taku nei ture, e kare i topiriia e te Vaerua Tapu o te taputou, na roto iaia tei akatainuia e tei ikiia e au ki teia mana nei, kare i reira e tikaanga me kore ra e mana me akaruke ake raua i te ao nei, no te mea kare oki raua i topiriia e au, te tuatua maira te Atu, e kare oki e na taku nei ture; me mate ake raua i te ao nei kare e arikiia mai i reira, no te mea kua akatakaia te au angela e te au atua ki reira, e kare oki e rauka ia raua kia na reira atu; e kare rava, no reira, e rauka toku kakā; ko toku are oki e are akanooia ïa no te ture, te tuatua maira te Atu ko te Atua."
                },
                {
                    "number": 19,
                    "text": "E pera katoa, tika tikai taku e karanga atu kia kotou, me akaipoipo tetai tangata i tetai vaine na roto i taku nei tuatua, koia taku ture, e na roto katoa i taku koreromotu ou e te mutukore e kua topiriia kia raua e te Vaerua Tapu o te taputou, e ïa tei ikiia, e taku oki i oronga atu i teia mana nei ma te au taviri o teia kautaunga; e ka tuatuaia atu kia raua e—Ka tu akaou mai korua i roto i te tuakaouanga mua; e me i muri ake i te tuakaouanga mua, koia te rua o te tuakaouanga; e raukaʼi ia raua te au terono, te au basileia, te au tikaanga, te au mana, te au tutaraanga, te au mea teitei e te oonu—ei reira e tataiaʼi ki roto i te Puka Ora a te Punua Mamoe, e kare oki aia e tā tangata na roto i te akamaringi ua i te toto ara kore, e me akono koe i taku au akaueanga, e kare e tā tangata e te akamaringi i te toto ara kore, ka raveia kia raua i te au mea katoatoa te ka orongaia atu kia raua e taku au tavini, i teia tuatau e mutukore ua atu; e ka raveia atu rai te reira kia raua i vao ake i te ao nei; e ka na te pae raua i te au angela ma te au atua, tei akanooia ki reira, ki to raua akangateiteianga e te kakā katoa i roto i te au mea katoatoa, mei tei topiriia ki rungaʼo i to raua au upoko, e ka riro taua kakā ra ei kīanga e ei ua openga kore o te au uanga e tuatau e tuatau uatu."
                },
                {
                    "number": 20,
                    "text": "E ka riro raua i reira ei au atua no te mea kare o raua openga; e ka vai raua ei mutukore e mutukore uatu, no te mea ka tupu uatu rai raua; e tutara raua ki rungaʼo i te katoatoa, no te mea, tei raro ake te au mea katoatoa ia raua. E ka riro mai raua i reira ei au atua, no te mea tei a raua te au mana katoatoa, e tei raro ake te au angela i ta raua akaaereanga."
                },
                {
                    "number": 21,
                    "text": "Tika, tika tikai taku e karanga atu kia kotou, me kare kotou e akono i taku au ture kare e rauka ia kotou teia kakā."
                },
                {
                    "number": 22,
                    "text": "Te oiti ua nei te ngutupa, e te ngata oki o te ara e tae atu ei ki te akangateiteianga e te akatinamouanga o te au oraanga, e toko iti ua ake te ka kitea e ratou, no te mea kare oki kotou i ariki mai iaku i te ao nei e kare katoa oki i kite mai iaku."
                },
                {
                    "number": 23,
                    "text": "I na ra, me ariki mai kotou iaku i te ao nei, ka kite i reira kotou iaku, e ka rauka oki to kotou akangateiteianga, e te ngai e nooia e au ra tei reira katoa oki kotou."
                },
                {
                    "number": 24,
                    "text": "Ko te au ora mutukore teia—kia kite i te Atua tika okotai e te pakari, e Iesu Mesia, tana i tono mai. Ko au oki ïa. E ariki mai i reira i taku au ture."
                },
                {
                    "number": 25,
                    "text": "Te atea ua nei te ngutupa, e te pararauare nei te ara e tae atu ei ki te au mate; e manganui oki te ka aere ki reira, no te mea kare oki ratou i ariki mai iaku, e kare katoa oki i akono i taku ra au ture."
                },
                {
                    "number": 26,
                    "text": "Tika, tika tikai taku e karanga atu kia kotou, me akaipoipo tetai tangata i tetai vaine kia tau ki taku ture, e kua topiriia raua e te Vaerua Tapu o te taputou, kia tau ki taku i akataka, e kia rave te tane me kore ra te vaine i tetai ara me kore ka aati i te koreromotu ou e te mutukore e tetai uatu, e te au tuatua kino ravarai, e me kare raua e tā tangata ma te akamaringi i te toto ara kore, ka tu mai raua i roto i te tuakaouanga mua, e ka tomo atu ki roto i to raua tupuanga mutukore; i na ra, ka mate raua i te kopapa nei, e ka tukuia atu ki te pāpāanga a Satani e tae uatu ki te rā akaoraanga, te tuatua maira te Atu ra ko te Atua."
                },
                {
                    "number": 27,
                    "text": "Ko te akaiki puapinga kore ua i te Vaerua Tapu, ko te kare e akakoreia i te ao nei, e te ao a vao ake, ko te akamaringi ua ia i te toto ara kore, e ma te akatika i toku mateanga, i muri ake i toou arikianga mai i taku koreromotu ou e te mutukore, te tuatua maira te Atu ra ko te Atua; e ko tei kore oki e akono i teia ture nei kare rava aia e ō ki roto i toku kakā, mari ra ka akaapaia, te tuatua maira te Atu."
                },
                {
                    "number": 28,
                    "text": "Ko au te Atu to Atua ra, e naku e oronga atu i te ture kia kotou no toku Kautaunga Tapu nei, mei tei akataongaia e au e taku Metua katoa i muake i te ao nei."
                },
                {
                    "number": 29,
                    "text": "Kua rauka ia Aberahama te au mea katoatoa, e ko tei rauka oki iaia ra, kua na roto ïa i te eeuanga e te akaueanga, na roto i taku nei tuatua, te tuatua maira te Atu, e kua ō oki ki roto i tona akangateiteianga, e kua noo ki rungaʼo i tona ra terono."
                },
                {
                    "number": 30,
                    "text": "Kua rauka oki ia Aberahama te au taputou no runga i tana uanga, e te uanga a tona kopu—e no roto mai oki koe i taua taukupu ra, koia taku tavini ko Iosepha—ko te ka tupu uatu rai me tei roto ïa i te ao nei; e no runga ia Aberahama e tana uanga oki, e ka tupu uatu rai ratou i vao ake i te ao nei, i roto i te ao nei e te ao a muri ake, e ka aite ratou mei te au etu i te maata, e mei te one taatai te ka kore rava e rauka kia tareia."
                },
                {
                    "number": 31,
                    "text": "No kotou katoa teia taputou, no te mea no te uanga kotou o Aberahama, e kua raveia te taputou kia Aberahama; e na teia ture nei e tupu ei te angaanga a taku Metua, i akakakāʼi aia iaia uaorai."
                },
                {
                    "number": 32,
                    "text": "No reira, e aere, e rave i te au angaanga a Aberahama; e tomo ki taku nei ture, e ka ora ïa kotou."
                },
                {
                    "number": 33,
                    "text": "Me kare ra kotou e tomo ki taku ture, kare i reira e rauka ia kotou te taputou a toku Metua, tana i papau kia Aberahama."
                },
                {
                    "number": 34,
                    "text": "Kua akaue atura te Atua ia Aberahama, e kua oronga atura a Sara ia Hagara ei vaine na Aberahama. Eaa ra a Sara i peraʼi? No te mea ko te ture teia; e manganui oki tei uangaia mai no roto ia Hagara. E kua akatupu oki teia i te taputou, e no tetai au mea ke atu."
                },
                {
                    "number": 35,
                    "text": "Kua akaapaia ainei a Aberahama no teia? Tika tikai taku e karanga atu kia kotou, Kare; naku oki na te Atu i akaue kia pera."
                },
                {
                    "number": 36,
                    "text": "Kua akaueia oki a Aberahama kia oronga atu i tana tamaiti ia Isaaka; kareka ra kua tataia e: Auraka rava koe e tā ua. Kare ra a Aberahama i patoi atu, e kua tuatuaia oki teia kiaia ei tuatua-tika."
                },
                {
                    "number": 37,
                    "text": "Kua moe a Aberahama ki nga vaine tavini, e kua anau iora i te tamariki nana; e kua tuatuaia teia kiaia ei tuatua-tika, no te mea kua orongaia mai teia nga vaine nei kiaia, e kua akono oki aia i taku ture; mei Isaaka katoa, e kare oki a Iakobo mea ke i rave mari ra, ko tei akaueia kiaia, e no te mea kare a raua mea ke atu i rave mari ra ko tei akaueia mai kia raua, kua ō atu raua ki roto i to raua akangateiteianga, kia tau oki ki te au taputou, e kia noo ki runga i te au terono, e kare raua i te au angela mari ra e au atua."
                },
                {
                    "number": 38,
                    "text": "E maata katoa oki ta Davida vaine, e te au vaine tavini, e pera katoa a Solomona e Mose ko taku au tavini, e tetai au tavini oku e manganui, mei muatangana i te kapuaanga mai e teia noaʼi; kare rava ratou e ara i teia au mea nei mari ua ra ko te au mea tei kore e no konei atu iaku nei."
                },
                {
                    "number": 39,
                    "text": "Ko te au vaine a Davida e tana au vaine tavini naku te reira i oronga atu kiaia, na roto i taku tavini ia Natana, e tetai atu o te au peroveta tei mou i te au taviri o teia mana nei; e kare rava aia i ara i tetai o teia au mea nei mari ua ra ia Uria e tana vaine; e no reira, kua topa mai aia mei tona akangateiteianga, e kua rauka tona tuanga; e kare e rauka iaia tana au vaine ki vao i te ao nei, no te mea kua orongaia atu e au ki tetai ke, te tuatua maira te Atu."
                },
                {
                    "number": 40,
                    "text": "Ko au to Atu ra toou Atua, e kua oronga atu au kia koe e taku tavini e Iosepha i tetai tikaanga e te akaoki mai nei i te au mea katoatoa. E pati i taau i anoano, e ka orongaia atu kia koe kia tau ki taku ture."
                },
                {
                    "number": 41,
                    "text": "E mei taau oki i ui mai no runga i te akaturi; tika, tika tikai taku e karanga atu kia koe, me rauka i tetai tane tetai vaine i roto i teia koreromotu ou nei e te mutukore, e me noo atu taua vaine ki tetai tangata ke atu, e kare e naku i iki kia pera aia na roto i te akatainuanga tapu, kua akaturi aia e ka takoreia aia."
                },
                {
                    "number": 42,
                    "text": "Me kare ra aia i roto i te koreromotu ou e te mutukore, e noo atura aia ki tetai tangata ke, kua akaturi rai aia."
                },
                {
                    "number": 43,
                    "text": "E me noo atu tana tane ki tetai vaine ke, e tei raro ake aia i tetai taputouanga, kua aati aia i tana taputou e kua akaturi katoa."
                },
                {
                    "number": 44,
                    "text": "E me kare ra te vaine i akaturi, kua tiamā ra e kare i aati i tana taputou, e kua kite tikai oki aia i te reira, e me eeu atu au kia koe, e taku tavini e Iosepha, i reira e mana toou, na roto i te mana o toku Kautaunga Tapu, kia apai iaia e oronga atu ki te tane kare i akaturi kua noo akarongo ra; e ka akariroia oki aia ei tutara ki rungaʼo i te au tangata e manganui."
                },
                {
                    "number": 45,
                    "text": "Kua oronga atu oki au kia koe i te au taviri e te mana o te kautaunga, e kua akaoki atu oki au i te au mea e manganui, e kua akakite atu i te au mea katoatoa kia koe i te tuatau tau tikai."
                },
                {
                    "number": 46,
                    "text": "E tika, tika tikai taku e karanga atu kia koe, ko taau e topiri i te ao nei e topiri katoa ïa i te rangi; e ko taau e akamou i te ao nei, na roto i toku nei ingoa e taku nei ture, te tuatua maira te Atu, ka vai mutukore uatu rai i te au rangi, e taau au ara ka akakore i te ao nei, ka akakore katoa ïa i te rangi ra; e ko tei ara e kua tamou koe, ka tamou katoa ïa i te rangi."
                },
                {
                    "number": 47,
                    "text": "E pera katoa, tika tikai taku e karanga akaou atu nei, ko taau e akameitaki ra, ko taku rai ïa ka akameitaki, e ko taau ka taumaa ra, ko taku rai ïa ka taumaa te tuatua maira te Atu; ko au oki; ko te Atu to kotou Atua."
                },
                {
                    "number": 48,
                    "text": "E pera katoa, tika tikai taku e karanga atu kia koe, e taku tavini e Iosepha, ko taau e oronga i te ao nei, e ko taau e oronga atu i tetai i te ao nei, na roto i taku nei tuatua e kia tau ki taku nei ture, ka atoroia ki te au akameitakianga e kare oki i te au taumaaanga, e ma toku mana katoa, te tuatua maira te Atu, e kare oki e akaapaanga i te enua nei e i te rangi katoa."
                },
                {
                    "number": 49,
                    "text": "Ko au oki te Atua ra ko toou Atua, e ka noo oki ki o kotou na e tae uatu ki te openga o te ao nei, e mutukore uatu; e tika tikai, te topiri nei au ki rungaʼo ia koe i toou akangateiteianga, e te akateateamamao i tetai terono noou i roto i te basileia o taku Metua, ma Aberahama toou metua."
                },
                {
                    "number": 50,
                    "text": "I na, kua kite ana au i taau au atinga, e ka akakore au i taau au ara; kua kite oki au i taau au atinga ma te kauraro tikai ki te au mea taku i akakite atu kia koe. E aere, e naku e akaora ia koe, mei taku i ariki i te atinga a Aberahama no tana tamaiti ko Isaaka."
                },
                {
                    "number": 51,
                    "text": "Tika tikai taku e karanga atu kia koe: Te oronga atu nei au i tetai akaueanga ki taku tavini vaine ko Emma Smith, taau vaine, taku i oronga atu kia koe, kia noo ua aia e auraka aia e rave atu i taku i akaue atu kia koe kia oronga atu kiaia; kua rave oki au i teia, te tuatua maira te Atu, ei timataanga kia koe i te au mea katoatoa, mei taku i rave kia Aberahama, e ka anoano oki au i tetai atinga mei ia koe, na roto i te koreromotu e te atinga."
                },
                {
                    "number": 52,
                    "text": "E kia ariki pouroa mai oki taku tavini vaine ko Emma Smith i tei orongaia atu ki taku tavini ko Iosepha, ko tei tiamā e te mā iaku; e ko te aronga kare i tiamā e kua karanga e kua tiamā ratou, ka takoreia ïa, te tuatua maira te Atu ko te Atua."
                },
                {
                    "number": 53,
                    "text": "Ko au oki te Atu toou Atua, e kauraro mai kotou i toku nei reo; e te oronga atu nei au ki taku tavini ko Iosepha kia riro aia ei tutara ki rungaʼo i te au mea e manganui; kua tu akarongo oki aia ki rungaʼo i tetai au mea, e ka akamaroiroi atu au iaia mei teianei atu."
                },
                {
                    "number": 54,
                    "text": "E te akaue atu nei au i taku tavini vaine ia Emma Smith, kia noo rai e kia apiri atu ki taku tavini kia Iosepha, e auraka ki tetai uatu tangata ke. I na ra, me kare aia e akono i teia akaueanga ka takoreia aia, te tuatua maira te Atu; ko au oki te Atu toou Atua, e ka takore au iaia me kare aia e akono i taku ture."
                },
                {
                    "number": 55,
                    "text": "I na ra, me kare aia e kauraro i teia akaueanga, ka rave i reira taku tavini ko Iosepha i te au mea katoatoa nona, mei tana i tuatua mai; e ka akameitaki au iaia e ka akauanga iaia e ka oronga atu kiaia tataki anere i te ao nei, o te au metua tane e te au metua vaine, te au teina tungane e te au tuaine, te au ngutuare e te enua, te au vaine e te tamariki, e te au korona o te au ora mutukore i roto i te au ao mutukore."
                },
                {
                    "number": 56,
                    "text": "E pera katoa, tika tikai taku e karanga atu, kia tika i taku tavini vaine kia akakore mai i te au tarevakē a taku tavini ko Iosepha; ei reira oki ta Emma au tarevakē e akakoreia mai ei, no te mea kua tarevakē aia i mua iaku nei; e ka akameitaki atu oki au ko to Atua iaia, e ka akauanga iaia, e ka akarekareka katoa i tona ngakau."
                },
                {
                    "number": 57,
                    "text": "E pera katoa, te karanga akaou atu nei au, auraka oki taku tavini e tuku i tana au apinga ki vao, ko te aere aea mai tetai enemi ko te tamate iaia; te kimi nei oki a Satani kia takore atu; ko au oki te Atu to Atua, e e tavini oki aia noku; e i na, ei vaitata oki au iaia, mei iaku oki e Aberahama, to kotou metua, e tae uatu ki tona akangateiteianga e te kakā."
                },
                {
                    "number": 58,
                    "text": "E teianei, no runga i te ture o te kautaunga, e manganui oki te au mea no te reira."
                },
                {
                    "number": 59,
                    "text": "Tika tikai, me kapikiia tetai tangata e taku Metua, mei ia Aarona te tu, e toku uaorai reo, e te reo katoa o tei tono mai iaku nei, e kua oronga atu oki au kiaia i te au taviri o te mana o teia kautaunga nei, e me rave aia i tetai angaanga na roto i toku nei ingoa, e kia tau katoa ki taku nei ture e taku nei tuatua, kare aia e rave ara, e ka akatika au iaia."
                },
                {
                    "number": 60,
                    "text": "No reira, auraka rava tetai tangata kia akaapa atu i taku tavini ia Iosepha; ka akatika oki au iaia; ka rave oki aia i te atinga taku i anoano iaia no tana au aatianga ture, te tuatua maira te Atu ra to kotou Atua."
                },
                {
                    "number": 61,
                    "text": "E pera katoa, no runga i te ture o te kautaunga—me akaipoipo tetai tane i tetai paretenia, e anoano atura kia akaipoipo i tetai akaou, e ko te mea mua kua oronga i tana akatikaanga, e me akaipoipo aia i te rua, e nga paretenia raua ravarai, e kare i taputou ki tetai uatu tangata, kua tika aia i reira; kare aia e akaturi no te mea kua orongaia mai kiaia; kare e rauka iaia kia akaturi no teia tei orongaia kiaia, e kare ki tetai ke atu."
                },
                {
                    "number": 62,
                    "text": "E me e tai ngauru paretenia i orongaia kiaia e teia ture nei, kare rava e rauka iaia kia akaturi, nana oki ratou, e kua orongaia ratou kiaia; e no reira kua tikaia aia."
                },
                {
                    "number": 63,
                    "text": "I na ra, me ka riro atu tetai o te ngauru paretenia nei tana i akaipoipo ki tetai tangata ke, kua akaturi aia, e ka takoreia; kua orongaia atu oki ratou kiaia kia akauanga e kia akakī i te enua, kia tau ki taku akaueanga, e kia akatupu katoa i te taputou tei orongaia mai e taku metua i te tango o te ao nei ka akamouiaʼi, e no to ratou akangateiteianga i roto i te au ao mutukore, kia rauka ia ratou kia anau mai i te au vaerua tangata; ko te angaanga oki teia a taku Metua, kia akakakāia aia."
                },
                {
                    "number": 64,
                    "text": "E pera katoa, tika, tika tikai, taku e karanga atu kia koe, me e vaine ta tetai tangata, e te mou nei i te au taviri o teia mana, e apii atura aia kiaia i te ture o toku nei kautaunga, tei tau ki teia au mea nei, i reira e irinaki atu aia e kia tauturu atu iaia, me kore ra ka takoreia aia, te tuatua maira te Atu toou Atua; ka takore oki au iaia; e ka akamaata oki au i toku ingoa ki rungaʼo i te aronga tei ariki e tei akono i taku ture."
                },
                {
                    "number": 65,
                    "text": "No reira, ka tika teia i te ture iaku, me kare te vaine e ariki mai i teia ture, kia ariki mai oki te tane i te au mea katoatoa taku, ta te Atu tona Atua, ka oronga atu kiaia, no te mea e kare oki aia i irinaki e i rave katoa atu i te tauturu i tana tane kia tau ki taku tuatua; kua riro mai aia i reira ei vaine aati ture; e kua matara mai te tane i reira mei te ture a Sara, ko tei rave atu kia Aberahama kia tau ki te ture i toku akaueanga atu kia Aberahama kia rave ia Hagara ei vaine nana."
                },
                {
                    "number": 66,
                    "text": "E teianei, kia tau ki teia ture nei, tika, tika tikai taku e karanga atu kia kotou, ka eeu akaou atu rai au kia kotou a muri ake; e no reira, kua rava ua teia no teianei. I na, ko au te Alepha e te Omega. Amene."
                }
            ]
        },
        "/study/scriptures/dc-testament/dc/133": {
            "uri": "/study/scriptures/dc-testament/dc/133",
            "title": "Te Apiianga E Te Au Koreromotu 133",
            "data_type": "chapter",
            "chapter_name": "Tuanga 133",
            "chapter_summary": [
                "1–6, Kua akaueia atu te aronga tapu kia teateamamao no te Oki Rua Anga Mai; 7–16, Kua akaueia te au tangata katoatoa kia oro atu mei Babulonia, e kia aere mai ki Ziona, e kia teateamamao no te rā maata o te Atu; 17–35, Ka tu aia ki runga i te Maunga Ziona, ka kapitiia mai te au enua katoatoa ei okotai enua, e ka oki mai te au iti tangata o Iseraela tei ngaro; 36–40, Kua akaokiia mai te evangelia na roto ia Iosepha Timeti kia akoia ki roto i te ao katoatoa nei; 41–51, Ka aere mai te Atu ki raro nei no te akautunga i te aronga kino; 52–56, Ko te mataiti oki teia no tona aronga tei akaoraia; 57–74, Ka tukuia atu te evangelia ei akaora i te aronga tapu e no te takoreanga o te aronga kino."
            ],
            "verses": [
                {
                    "number": 1,
                    "text": "E akarongo mai e te au tangata o taku nei Akonoanga, te tuatua maira te Atu, to kotou Atua, e akarongo mai ki te tuatua a te Atu no runga ia kotou—"
                },
                {
                    "number": 2,
                    "text": "Ka aere poitirere ua mai te Atu ki tona iero; e ka eke mai oki te Atu ki raro i te ao nei ma te taumaa no te akavaanga; ae, ki rungaʼo oki i te au iti tangata katoatoa tei akangaropoina i te Atua, e ki rungaʼo i te aronga atua kore ravarai i rotopu ia kotou na."
                },
                {
                    "number": 3,
                    "text": "E ka akaari mai oki aia i tona rima tapu ki mua i te mata o te au iti tangata ravarai, e ka kite oki te au ope o te enua nei i te akaoraanga a to ratou Atua."
                },
                {
                    "number": 4,
                    "text": "No reira, e akateateamamao, e akateateamamao kotou, e taku iti tangata; e akatapu ia kotou uaorai; e uipa mai ki te ngai okotai, e te au tangata o taku nei akonoanga, i runga i te enua ko Ziona, e kotou pouroa oki tei kore i akaueia ana kia noo."
                },
                {
                    "number": 5,
                    "text": "E aere ki vao ake ia Babulonia. Kia mā kotou, e tei apai i te ariki a te Atu."
                },
                {
                    "number": 6,
                    "text": "E kapiki i to kotou putuputuanga tapu, e tuatua putuputu tetai ki tetai. E kia kapiki te tangata tatakitai i te ingoa o te Atu."
                },
                {
                    "number": 7,
                    "text": "Ae, tika tikai taku e karanga akaou atu nei kia kotou, kua tae oki ki te tuatau e tae atu ei te reo o te Atu kia kotou: E akaatea mai mei Babulonia; e akaputuputu mai mei rotopu mai i te au iti tangata, mei nga vaarua matangi e ā, mei tetai ope o te rangi ki tetai."
                },
                {
                    "number": 8,
                    "text": "E tono atu i te au ereta o taku nei akonoanga ki to te pa enua mamao; ki te au enua o te moana; e ki te au enua ke mai; e kapiki atu ki te au iti tangata katoatoa, ki te au Etene na mua, e ki te ngati Iuda i reira."
                },
                {
                    "number": 9,
                    "text": "I na, e i na ra, ko teia ta ratou ka kapiki atu, e te reo katoa o te Atu ki te tangata katoatoa: E aere atu kotou ki te enua o Ziona, kia akamaataia oki te au kotinga o toku nei iti tangata, e kia akamaroiroiia oki tona au titi, e kia aere atu a Ziona ki mua ki te au tuanga e pini uake."
                },
                {
                    "number": 10,
                    "text": "Ae, kia taea oki te kapiki ki te au tangata katoatoa: E ara, e tu ki runga e aere atu e aravei atu i te Tane Akaipoipo Ou; I na, e i na ra, te aere mai nei oki te Tane Akaipoipo Ou; e aere atu e aravei iaia. E akateateamamao ia kotou uaorai no te rā maata o te Atu."
                },
                {
                    "number": 11,
                    "text": "No reira, kia matakite, kare oki kotou i kite i te rā e te ora."
                },
                {
                    "number": 12,
                    "text": "No reira, ko ratou tei noo ki rotopu i te au Etene ra, e oro ki Ziona."
                },
                {
                    "number": 13,
                    "text": "E ko ratou oki no te ngati Iuda ra e oro atu ki Ierusalema, ki te au maunga o te are o te Atu ra."
                },
                {
                    "number": 14,
                    "text": "E aere ke atu mei rotopu mai i te au iti tangata, mei ia Babulonia katoa, mei rotopu mai i te aronga kino ra, koia a Babulonia vaerua."
                },
                {
                    "number": 15,
                    "text": "I na ra, tika tikai, te tuatua maira te Atu, auraka kotou kia rapurapu me akaruke atu, i na ra, kia na mua te teateamamao i te au mea katoa ki mua ia kotou na; e ko te ka aere ra, auraka aia kia anga mai ki muri, ko te tae oki tetai mate poitirere kiaia."
                },
                {
                    "number": 16,
                    "text": "E ariu e akarongo mai, e te au iti tangata e noo i te enua nei. E akarongo kapipiti mai e te au ereta o taku nei akonoanga, kia rongo kotou i te reo o te Atu; te kapiki nei oki aia ki te au tangata katoatoa, e te akaue katoa nei oki aia ki te au tangata katoatoa i te au ngai ravarai kia tataraara."
                },
                {
                    "number": 17,
                    "text": "E i na, kua unga mai oki te Atu ko te Atua i te angela i te kapikianga ma te reo maata na rotopu i te mareva e: E akateateamamao i te ara o te Atu, e akatika ua i tona ra au aerenga, te vaitata mai nei oki te ora e tae mai ei aia—"
                },
                {
                    "number": 18,
                    "text": "Ei reira te Punua Mamoe e tu ei ki runga i te Maunga ko Ziona, ka kapiti katoa ia mai oki kiaia e tai anere e ā ngauru ma ā tauatini, e kua tataia ki rungaʼo i to ratou mimiti te ingoa o tona ra Metua."
                },
                {
                    "number": 19,
                    "text": "No reira, e akateateamamao no te aerenga mai o te Tane Akaipoipo Ou; e aere, e aere atu e aravei iaia."
                },
                {
                    "number": 20,
                    "text": "E i na, ka tu oki aia ki runga i te Maunga ko Oliveta, e ki rungaʼo i te moana ririnui koia te oonu maata, e ki runga i te au enua o te pa moana, e ki runga katoa i te enua ko Ziona."
                },
                {
                    "number": 21,
                    "text": "E ka tuatua mai oki tona reo mei Ziona mai, e ka tuatua mai aia mei Ierusalema mai, e ka akarongoia oki tona reo ki rotopu i te au tangata ravarai;"
                },
                {
                    "number": 22,
                    "text": "E ka aite te reo mei te aruru o te au vai, e mei te aruru o te mangungu maata, te ka takore mai i te au maunga, e kare oki e kiteaia te au ō."
                },
                {
                    "number": 23,
                    "text": "Ka akaue oki aia i te oonu maata, e ka oparaia atu te reira ki muri ki te au enua i te pae tokerau, e ka riro oki te au enua ei okotai."
                },
                {
                    "number": 24,
                    "text": "E ko te enua ko Ierusalema, e te enua ko Ziona, ka akaokiia raua ki to raua ngai tikai, e ka aite oki te enua nei mei te tu rai i muatangana kare i akatakakeia ake."
                },
                {
                    "number": 25,
                    "text": "E ka tu oki te Atu, koia te Akaora, ki rotopu i tona iti tangata, e ka tutara oki ki rungaʼo i te au kopapa ravarai."
                },
                {
                    "number": 26,
                    "text": "E ko te aronga i roto i te pa enua tokerau ka akamaaraia rai ratou e te Atu; e ka akarongo oki to ratou au peroveta i tona reo; e kare oki e tapū akaou ia ratou; e ka pa oki ratou i te au toka, e ka tae ua mai te aiti ki mua i to ratou aroaro."
                },
                {
                    "number": 27,
                    "text": "E ka akatueraia tetai mataara ki rotopu i te oonu maata."
                },
                {
                    "number": 28,
                    "text": "E ka riro to ratou au enemi i te aruia e ratou,"
                },
                {
                    "number": 29,
                    "text": "E ka rauka mai tetai au punavai ora i roto i te medebara tanea; e kare oki te one maro e riro akaou ei enua kaki vai."
                },
                {
                    "number": 30,
                    "text": "E ka apai mai oki ratou i ta ratou au apinga nui e te manea ki te tamariki a Epharaima, toku ra au tavini."
                },
                {
                    "number": 31,
                    "text": "E ka ru te au kotinga o te au tuaivi mutukore i mua i to ratou aroaro."
                },
                {
                    "number": 32,
                    "text": "Ei reira ratou e tupou ei ki raro e ka akakoronaia ki te kakā, i Ziona oki, e te au rima o te au tavini o te Atu, koia te au tamariki a Epharaima."
                },
                {
                    "number": 33,
                    "text": "E ka akakīia oki ratou ki te au imene mataora mutukore."
                },
                {
                    "number": 34,
                    "text": "I na, ko te akameitakianga teia o te Atua mutukore ki rungaʼo i te au kopu o Iseraela, e ko te au akameitakianga maata atu ka vai te reira ki rungaʼo ia Epharaima e tona ai taeake."
                },
                {
                    "number": 35,
                    "text": "E pera katoa ratou te kopu o Iuda, i muri ake i to ratou mamae, ka akatapuia kia tapu tikai ki mua i te Atu, kia noo ki mua i tona aroaro i te ao e te po, e tuatau e tuatau uatu."
                },
                {
                    "number": 36,
                    "text": "E teianei, tika tikai te tuatua maira te Atu, kia kitea oki teia au mea nei ki rotopu ia kotou, e te au tangata o te enua nei, kua unga atu oki au i taku angela na rotopu i te mareva o te ao, ma te evangelia mutukore, tei mama ana oki ki tetai pae e kua oronga atu oki ki te tangata, e ka mama atu oki ki te maataanga e noo i te enua nei."
                },
                {
                    "number": 37,
                    "text": "E ka tutuia oki teia evangelia ki te au iti tangata katoatoa, ki te au kopu, e te au reo, e te au tangata."
                },
                {
                    "number": 38,
                    "text": "E ka aere atu oki te au tavini o te Atua e ka tutu aere ma te reo maata: E mataku i te Atua ma te akakakā atu iaia, te vaitata mai nei oki te ora akautungaanga nana ra;"
                },
                {
                    "number": 39,
                    "text": "E akamori iaia tei anga i te rangi, e te enua, e te tai, e te au vai puipui ra—"
                },
                {
                    "number": 40,
                    "text": "I te kapikianga i te ingoa o te Atu i te po e te ao, i te na ko anga e: Me ka tika ia koe, ka vevete ake ana i te au rangi, kia eke mai koe ki raro, e kia tae a vai mai te au maunga ki mua i toou aroaro."
                },
                {
                    "number": 41,
                    "text": "E ka pauia mai oki ki rungaʼo i to ratou au upoko; e ko te aereanga mai o te Atu mei te aʼi mura ra i te kā, e mei te aʼi e akapupu i te vai ra."
                },
                {
                    "number": 42,
                    "text": "E te Atu, ka eke mai ana ki raro ka akakite ana i to ingoa ki te aronga patoi ia koe, e ka ruketekete oki te au iti tangata katoatoa ki mua i toou ra aroaro—"
                },
                {
                    "number": 43,
                    "text": "Me rave oki koe i tetai au mea rikarika, kare ratou i manako ana;"
                },
                {
                    "number": 44,
                    "text": "Ae, me eke mai koe ki raro nei, e te au maunga e tae ra ki mua i to aroaro, e ka aravei atu koe iaia ma tei rekareka e tei angaanga ma te tuatua-tika, e tei akamaara ia koe i roto i toou ra au aerenga."
                },
                {
                    "number": 45,
                    "text": "E mei muatangana mai oki o te ao nei, kare ake ra te tangata nei i akarongo ake ki to ratou taringa, e kare oki i kite mata tikai, e te Atua, ko koe anake ra, i te au mea mamaata taau i akateateamamao nona ko tei tiaki iaia ra."
                },
                {
                    "number": 46,
                    "text": "E ka tuatuaia oki e: Koai ra teia e aere mai nei mei ko mai i te Atua i te rangi ra ma te kakau tei tounaia; e mei te au ngai kitea kore ia mai, e kua aao i tona kakau kakā, e te aere ra i roto i tona ra maroiroi maata?"
                },
                {
                    "number": 47,
                    "text": "E ka karanga mai aia e: Ko au oki teia tei tuatua mai ma te tuatua-tika, e te mana kia akaora."
                },
                {
                    "number": 48,
                    "text": "E ka kakauia oki te Atu ki te kakau muramura, e koia e tona kakau mei te tangata e takatakai ra i te vine."
                },
                {
                    "number": 49,
                    "text": "E no te kakā maata o tona ra aroaro, ka tapoki te rā i tona mata i te akama, e ka tapū oki te marama i tona mārama, e ka tiriaia atu te au etu mei to ratou au ngai mai."
                },
                {
                    "number": 50,
                    "text": "E ka rongoia tona reo: Kua takatakai au anake i te taomianga vine, e kua apai mai i te akautungaanga ki rungaʼo i te au tangata ravarai; e kare oki tetai iaku nei;"
                },
                {
                    "number": 51,
                    "text": "E kua takatakai oki au ia ratou i roto i toku nei riri otooto, e kua na runga ia ratou, e kua pipi oki au i to ratou toto ki runga i toku kakau, e tou rava atura toku kakau; ko te rā oki teia o toku riri akaoko tei vai ana ki roto i toku ngakau."
                },
                {
                    "number": 52,
                    "text": "E teianei, kua tae mai te mataiti o toku aronga tei akaoraia; e ka taiku oki ratou i te aroa takinga meitaki o to ratou Atu, e te au mea katoatoa tana i oronga mai kia ratou kia tau ki tona tu meitaki, e kia tau ki tona aroa takinga meitaki, e tuatau e tuatau uatu."
                },
                {
                    "number": 53,
                    "text": "I roto i to ratou au tumatetenga ravarai kua mamae katoa aia. E na te angela mei mua mai i tona aroaro i akaora ia ratou; e na roto i tona aroa, e tona tu tangi, kua akaora aia ia ratou, e kua turu ia ratou, e kua utuutu ia ratou mei te au rā i topa;"
                },
                {
                    "number": 54,
                    "text": "Ae, koia katoa a Enoka, e ratou katoa tei noo kiaia ra; pera te au peroveta i mua ake iaia; e pera katoa a Noa, e to mua ake iaia ra; e Mose katoa, e to mua ake iaia ra;"
                },
                {
                    "number": 55,
                    "text": "E mei ia Mose e tae rava mai kia Elia te peroveta, e mei ia Elia te peroveta kia Ioane, tei piri atu ki te Mesia i roto i tona tuakaouanga ra, e te au aposetolo tapu, ma Aberahama, Isaaka, e Iakobo, ka noo oki ratou ki mua i te aroaro o te Punua Mamoe."
                },
                {
                    "number": 56,
                    "text": "E ka tuera oki te au vaarua o te aronga tapu, e ka aere mai oki ratou ki runga e ka tu ki te rima katau o te Punua Mamoe, me tu ake aia ki runga i te Maunga Ziona, e ki rungaʼo i te oire tapu ra, te Ierusalema Ou ra; e ka imene oki ratou i te imene o te Punua Mamoe, i te po e te ao, e tuatau e tuatau uatu."
                },
                {
                    "number": 57,
                    "text": "E no teia tumu nei, kia akariroiaʼi te tangata nei ei au tangata ariki mai i te au kakā te ka eeuia mai, kua tuku mai oki te Atu i te kīanga o tana ra evangelia, tana koreromotu mutukore, ko tei akakite mārama ua ia mai e te mama—"
                },
                {
                    "number": 58,
                    "text": "Kia akateateamamao atu i tei apikepike no te au mea te ka tae mai ki te enua nei, e no te karere a te Atu i te rā e taakamaʼi te apike i te aronga pakari, e ka riro mai te mea meangiti ei iti tangata maroiroi, e ka tuku oki e rua tangata i te nga ngauruanga o te tauatini kia oro ke."
                },
                {
                    "number": 59,
                    "text": "E na roto i te au mea apikepike o te enua nei e pāpāʼi te Atu i te au iti tangata ki te mana o tona ra Vaerua."
                },
                {
                    "number": 60,
                    "text": "E no teia tumu nei i orongaia mai ei teia au akaueanga nei; kua akaueia mai e auraka e orongaia ki to te ao nei, mei te rā i orongaia mai ei, i teianei ra kia tukuia atu ki te au kopapa katoatoa—"
                },
                {
                    "number": 61,
                    "text": "E kia tau oki teia ki te manako e te anoano katoa o te Atu, tei tutara ki rungaʼo i te au kopapa katoatoa."
                },
                {
                    "number": 62,
                    "text": "E ko tei tataraara e tei tamā iaia uaorai ki mua i te Atu, ka rauka iaia te ora mutukore."
                },
                {
                    "number": 63,
                    "text": "E ki runga i te aronga tei kore i ariu mai ki te reo o te Atu, ka tupu oki te tuatua tei tataia e te peroveta ko Mose, kia tipu ke ia oki ratou mei rotopu i te tangata nei."
                },
                {
                    "number": 64,
                    "text": "E pera katoa tei tataia e te peroveta ko Malaki: E, i na, te tae maira te rā te ka tu a umu i te kā anga, e te aronga ngakau parau ravarai, e te aronga katoa i rave i te kino ra, e riro ïa ei teita; e kā oki ratou i taua rā ra kia tae maira, te tuatua maira Iehova Sabaota ra, kare rava e akatoeia te tumu ma te rara katoa ra."
                },
                {
                    "number": 65,
                    "text": "No reira, ko te pauanga teia a te Atu kia ratou:"
                },
                {
                    "number": 66,
                    "text": "Me tae ki taua rā ra e aere mai ei au ki toku tikai, kare rava tetai o kotou i ariki mai iaku, e kua tuaruia kotou ki vao."
                },
                {
                    "number": 67,
                    "text": "Me kapiki akaou atu au, kare ua tetai o kotou i pau mai; e i na, kare ua toku rima i tapotoia kia kore oki e rauka iaku kia akaora, e kia kore oki e rauka i toku mana kia akaora mai."
                },
                {
                    "number": 68,
                    "text": "I na, na roto i taku tuatua pakari kua maro te tai. Kua akariro au i te au kauvai ei medebara; kua aunga kino to ratou au ika, e kua mate i te kaki vai."
                },
                {
                    "number": 69,
                    "text": "Ka akakakau au i te rangi ki te poiri kerekere e ka akariro i to ratou tapoki e kakau pute."
                },
                {
                    "number": 70,
                    "text": "E ko ta kotou teia ka rauka mei konei atu i toku rima—e ka takoto kotou ki roto i te tumatetenga."
                },
                {
                    "number": 71,
                    "text": "I na, e i na ra, kare oki e tangata ei akaora ia kotou; no te mea kare oki kotou i kauraro i toku reo i toku kapikianga atu ia kotou mei te rangi atu, kare oki kotou i irinaki i toku au tavini, e i te ungaia atu anga ratou kia kotou, kare kotou i ariki mai ia ratou."
                },
                {
                    "number": 72,
                    "text": "No reira, kua topiri atu ra ratou i te kite papu e kua tapeka oki i te au ture, e kua tukuia atu oki kotou ki te poiri."
                },
                {
                    "number": 73,
                    "text": "E aere atura ratou ki vao mai i te poiri tangotango, tei reira oki te aue, e te mii, e te pakatianga nio."
                },
                {
                    "number": 74,
                    "text": "I na na te Atu oki to kotou ra Atua i tuatua mai i te reira. Amene."
                }
            ]
        },
        "/study/scriptures/dc-testament/dc/134": {
            "uri": "/study/scriptures/dc-testament/dc/134",
            "title": "Te Apiianga E Te Au Koreromotu 134",
            "data_type": "chapter",
            "chapter_name": "Tuanga 134",
            "chapter_summary": [
                "1–4, Kia akono te au kavamani i te tikaanga kia iki e kia akamori; 5–8, Kia turu te au tangata katoatoa i ta ratou au kavamani, e kia kauraro e kia akangateitei i te ture; 9–10, Auraka te au putuputuanga evangelia e taangaanga i te au mana o te enua; 11–12, E tika to te au tangata no te paruruanga ia ratou uaorai e to ratou kainga."
            ],
            "verses": [
                {
                    "number": 1,
                    "text": "Te irinaki nei matou e na te Atua i akatupu i te au kavamani ei meitaki no te tangata; e ka akava aia i te au tangata no ta ratou ka rave ei aru i te reira, i te papauanga i te au ture e te akaaereanga i te reira, ei meitaki e ei ora no te katoatoa."
                },
                {
                    "number": 2,
                    "text": "Te irinaki nei matou e kare rava e kavamani e tupu ua na roto i te au, mari ua kia akapapaia e kia akamouia te au ture ei akapapu i te tikaanga o te tangata tatakitai kia taangaanga i tona manako, te tika e te akaaereanga i tona au apinga, e te paruruanga o te oraanga tangata."
                },
                {
                    "number": 3,
                    "text": "Te irinaki nei matou e ka inangaro te au kavamani i tetai au akava oire, e te au akavanui ei akamana i teia au ture nei; e ko te ka akaaere i te ture ma te tika e te aiteite kia kimiia mai e kia akatikaia ïa e te reo o te tangata, me e enua voutianga ïa, me kore ra e te anoano o te ariki."
                },
                {
                    "number": 4,
                    "text": "Te irinaki nei matou e na te Atua i akatupu i te akonoanga; e kia kauraro te tangata kiaia, e kiaia anake, no te akamorianga, mari ua me ka riro ta ratou ka manako ei akatupu i te kino ki rungaʼo i te au tikaanga e te ikianga o te au tangata; i na ra, kare matou e irinaki ana e e tikaanga to te ture tangata kia tamanamanata no runga i te akaaereanga i te tu akamori ei tapeka i te au manako o te tangata, auraka katoa e akaue no te ravenga o te akamorianga me e aronga maata, me e tangata okotai; kia takore ra te kavamani i te kino, e auraka e akaaere i te manako tangata; e akautunga ra i tei tarevakē, auraka e arai i te rangatiraanga o te vaerua tangata."
                },
                {
                    "number": 5,
                    "text": "Te irinaki nei matou e kia turu te au tangata katoatoa i te kavamani i te ngai e noo ra ratou, e e paruruia ra to ratou au tikaanga tangata e te au ture o te reira au kavamani; e ko te akakokoanga e te kaitamakianga kare ïa e tau ki te au tangata e paruruia nei, e kia akautungaia ma te tau; e e tikaanga to te au kavamani katoatoa kia taangaanga i te au ture me kua tau ia ratou, ei meitaki no te tangata; i na ra kia vai tapu rai te tu rangatira o te manakonakoanga tangata."
                },
                {
                    "number": 6,
                    "text": "Te irinaki nei matou e kia akangateiteiia te tangata ravarai i tona uaorai turanga; koia oki te au tutara e te au akaaere ture, tei tukuia no te paruruanga o te aronga ara kore e no te akautunga ia ratou tei akaapaia; e pera katoa ki te au ture kia akangateitei e kia ariki i te au tangata ravarai, me kare te reira ka monoia te au e te nooanga mataora ki te mataku e te takingakino; kua akatupuia te au ture o te oraanga tangata no tetai akakoroanga meitaki, no te akaaereanga i to tatou meitaki, to te tangata tatakitai e to te au pa enua katoa, i rotopu i te tangata e te au iti tangata; e kua orongaia mai teia au ture tapu mei te rangi mai, i te tataanga i te au ture no runga i te au mea vaerua, no te akarongo e te akamorianga, te ka pauia e te tangata ki Tei Anga iaia."
                },
                {
                    "number": 7,
                    "text": "Te irinaki nei matou e e tikaanga to te au tutara, te au oire mamaata, e te au kavamani, kia akamou ratou i te au ture ei paruru i te au tangata o reira kia akatikaia ratou kia akamori i ta ratou i irinaki; i na ra, kare matou e irinaki e e tikaanga tika to ratou kia rave ke i te tikaanga o te au tangata, me kore ra kia arai i to ratou au manako, mei te mea e kua akangateiteiia e kua akatapuia taua au ture e kare oki to ratou manako akonoanga i akatupu i te kino e te kauraro kore."
                },
                {
                    "number": 8,
                    "text": "Te irinaki nei matou e ko te tu o te raveanga o te kino kia akautungaia rai kia tau ki tei raveia; e ko te tamate tangata, te pikikaa aati kavamani, te keia na roto i te takingakino, te keia na roto i te ngaro, e te akatupu pekapeka, i tetai uatu tu, kia akautungaia kia tau ki ta ratou angaanga kino rava rai i rave ana i te au tangata, na roto i te au ture a te reira kavamani i te ngai i raveiaʼi te ara; pera no te raukaanga mai te au e te pereperekavana no te katoatoa ka tu mai te tangata katoatoa e rave i ta ratou ka rauka kia apaina te aronga tei aati i teia au ture meitaki nei kia akautungaia."
                },
                {
                    "number": 9,
                    "text": "Kare matou e irinaki ana e e tika kia kairo te akonoanga e te kavamani, e kia tauturu ua ia e tai akonoanga, e ko tetai pae ra ka araiia to ratou au tikaanga vaerua, e ko te tikaanga tatakitai o te au mema, ei au tangata i raro ake i te ture, kia patoiia."
                },
                {
                    "number": 10,
                    "text": "Te irinaki nei matou e e tikaanga to te au aronga akonoanga kia akatikatika i to ratou uaorai au mema no runga i tetai au tu mako kore, kia tau ki te ture e te au akaaereanga a te reira au aronga; mei te mea e ka riro te reira ei akaruruanga e ei turanga meitaki; i na ra kare matou e irinaki e e mana to tetai aronga akonoanga kia akava i tetai tangata no runga i tona enua me kore ra no tona oraanga, kia rave mai i to ratou au puapinga o teianei ao, me kore ra kia akaue i te rave ke anga i to ratou oraanga e to ratou au kopapa, me kare kia tamamae atu i to ratou kopapa. Ka rauka ra ia ratou kia tipu atu ia ratou ki vao mei roto mai i ta ratou akonoanga, ma te akaatea i ta ratou au arikianga ia ratou."
                },
                {
                    "number": 11,
                    "text": "Te irinaki nei matou e e tikaanga to te au tangata kia oro ki te ture o te enua kia akatikaia te au tarevakē katoatoa e te au takingakinoanga, tei tupu kia ratou uaorai, me kore ra ko to ratou tikaanga ki to ratou au apinga, me kore ra me akakinoia to ratou ingoa, me te vai ra te ture ei paruru i te reira; i na ra te irinaki nei matou e e tikaanga to te tangata kia paruru ia ratou uaorai, to ratou au taeake, e ta ratou au apinga, e te kavamani, mei te au mea taukore e te angaanga aati ture te ka raveia e tetai uatu tangata i te au tuatau manamanata, e kare e tae vave te patianga ki te au ture, e kare katoa e rauka viviki mai te tauturu."
                },
                {
                    "number": 12,
                    "text": "Te irinaki nei matou e kua tau kia tutuia atu te evangelia ki to te au pa enua o te ao nei, e ma te ako atu i te aronga tuatua-tika kia akaora ia ratou uaorai mei roto mai i te viivii o teianei ao; i na ra kare matou e irinaki ana e e mea tau kia aere ki rotopu i te au tavini tuikaa, e kia tutuia te evangelia kia ratou, me kore ra kia bapetizoia ratou ma te tika kore i to ratou au pu, me kore ra kia tomo atu ki roto i te tamanamanata e te tuatuaanga atu kia mareka kore ratou i to ratou turanga i teia oraanga, na roto i teia e tupu mai ei te kino ki te oraanga tangata; e ko teia tu, te irinaki nei matou e kare te reira i tika i te ture, kare katoa oki i te mea tika, e ka riro te reira ei takore i te au o te au kavamani tei akatika i te oraanga tangata kia akatuikaaia."
                }
            ]
        },
        "/study/scriptures/dc-testament/dc/135": {
            "uri": "/study/scriptures/dc-testament/dc/135",
            "title": "Te Apiianga E Te Au Koreromotu 135",
            "data_type": "chapter",
            "chapter_name": "Tuanga 135",
            "chapter_summary": [
                "1–2, Kua tāia a Iosepha Timeti e Hyrum Smith i te Are Auri Carthage; 3, Kua akakiteia te turanga teitei o te Peroveta; 4–7, Kua akapapu mai to raua toto ara kore i te tika e te tu tapu o te angaanga."
            ],
            "verses": [
                {
                    "number": 1,
                    "text": "Ei topiri i te kite papu o teia puka nei e to te Puka a Momoni, te akakite atu nei matou i te tāiaanga o Iosepha Timeti te Peroveta, e Hyrum Smith te Pateriarika. Kua puiaia raua i roto i te are auri i Carthage i te rā 27 o Tiunu, 1844 i te ora rima i te aiai, e tetai pupu tangata kino—peiniia ki te kerekere—mei te 150 ki te 200 tangata o taua pupu ra. Ko Hyrum te mea mua i puiaia, e topa atura ki raro, ma te na ko anga e: E tangata mate au! Kua rere maira a Iotepa mei ko mai i te māramarama, e puia maira kia mate, e kua na ko akera aia e: E te Atu taku Atua! Kua puiaia raua i muri ake i to raua mateanga, e mea rikarika tikai, e ā oki o raua puta."
                },
                {
                    "number": 2,
                    "text": "Ko John Taylor e Willard Richards, ko nga tokorua o te Tino Ngauru Ma Rua, te nga tangata anake i roto i taua pia ra i taua taime ra; kua puia katoa te mea mua e ā puta i taua tu rikarika ra, kua ora mai ra; e ko to muri mai kua ora na roto i te aroa ua o te Atua, e kare okotai puta i roto i tona kakau."
                },
                {
                    "number": 3,
                    "text": "E angaanga maata tikai ta Iosepha Timeti te Peroveta e te Akara o te Atu i rave, e kare atu, mari ua ko Iesu, ko tei rave i te angaanga no te akaoraanga o te tangata i te ao nei, e maata atu oki tana i rave i ta tetai uatu tangata tei noo ana i te ao nei. I roto i teia tuatau poto ua e rua ngauru mataiti, kua rauka iaia kia akaoki mai i te Puka a Momoni tei akauriia oki e ïa na roto i te orongaanga ua e te mana o te Atua, e na roto i teia i tae ei teia neneianga ki runga i nga enua e rua; e kua akaoki mai i te kīanga o te evangelia mutukore, tei tae ki nga pore e ā o te ao nei, ko tei akaoki mai i te eeuanga e te au akaueanga koia teia puka nei ko te Apiianga e te Au Koreromotu, e te au pepa pakari e te au akamāramaanga ei meitaki no te tamariki a te tangata nei; e ko tei akaputuputu i te tauatinianga o te Aronga Tapu i te Au Rā i Muri Nei, e tei akatupu mai i tetai oire maata, e kua akaruke mai oki i tetai tuatua rongonui e te ingoa te ka kore rava e tamateia. E oraanga ngateitei tona, e mateanga ngateitei katoa tona i roto i te mata o te Atua e tona iti tangata; e mei te maataanga oki o to te Atua aronga akatainuia i taito, kua topiri i tana angaanga evangelia e tana angaanga katoa ki tona uaorai toto; e kua pera katoa tona tuakana ko Hyrum. Kare rava raua i takake ana i to raua oraanga, e kare katoa oki raua i takake i te mateanga!"
                },
                {
                    "number": 4,
                    "text": "I to Iosepha aereanga atu ki Carthage kia oronga atu iaia uaorai ki te au tikaanga tika kore o te ture, e rua me kore ra e toru rā i mua ake ka puiaiaʼi aia teia tana i tuatua atu: “Te aere nei au mei te mamoe ki te ngai tā anga, i na ra, kua aite tikai au ki tetai popongi maanaana te maru; e kare o toku ngakau apaanga ki te Atua, e ki te au tangata katoatoa nei. Ka mate au ma te apakore, e ka tuatuaia au e—kua tāia oraora ua ia aia.”—I taua popongi rai, i muri ake i to Hyrum teateamamaoanga no te aere—Ka karangaia ainei e ki te ngai tāanga? Ae, koia mou—kua tatau oki aia i teia irava nei i vaitata atu ki te openga o te pene tai ngauru ma rua o te puka a Etera, i roto i te Puka a Momoni, e kua uri atura i taua kapi ra ki raro:"
                },
                {
                    "number": 5,
                    "text": "E, kua pure atura au ki te Atu kia oronga mai i te aroa ua ki te Etene, kia rauka ia ratou te aroa. E kua na ko maira te Atu kiaku nei: Me kare o ratou aroa, auraka koe e manamanata, kua akarongo meitaki koe e kua mā toou kakau. E no te mea, kua kite koe i toou paruparu, ka riro koe ei mea pakari, e ka noo oki koe i te ngai taku i akapapa i roto i te are o toku Metua ra. E teianei, te tuatua nei au ki te Etene; kia orana, ae, e ki toku au taeake taku i aroa, e kia aravei akaou tatou ki mua i te akavaanga o te Mesia, ei reira e kite ei te au tangata katoatoa e, e kare toku kakau i tou i to kotou toto. Kua mate teia nga tangata nei, e kua pakari tikai oki to raua kiteanga papu."
                },
                {
                    "number": 6,
                    "text": "E ā ngauru ma ā oki o Hyrum Smith mataiti i roto ia Peperuare 1844, e ko Iosepha Timeti, e toru ngauru ma varu ona i roto ia Titema, 1843; e ka vai oki to raua ingoa mei reira atu ki roto i te akapapaanga o te aronga i tāia no te evangelia; e ka akamaaraia rai oki te au tangata te ka tatau i roto i te au iti tangata e ko te Puka a Momoni e teia puka ko te Apiianga e te Au Koreromotu o te akonoanga nei, kua okoia mai te reira e te toto puapinga rava atu o te anereanga mataiti tai ngauru ma iva, tei oronga mai i te akaoraanga no teia ao kino nei; e me ka rauka oki te aʼi i te takino atu i tetai pu rakau mata no te kakā ua nei o te Atua, e ka ngoie ua oki te au pu rakau maro kia kā kia tamā atu i te kainga vine i te viivii. I ora raua no te kakā, e kua mate raua no te kakā; e ko te kakā oki ta raua tutaki mutukore. E ka vai oki to raua ingoa i roto i te au uki no te au uanga ei poe ki tei akatapuia."
                },
                {
                    "number": 7,
                    "text": "Kare oki raua i apa ana mei tei akapapuia i roto i to raua au akaapaanga i mua ana, e kua topiriia atu raua ki roto i te are auri na roto i te akakoro kino a te aronga kino e te aronga pikikaa; e kua riro oki to raua toto ara kore i runga i te taʼua o te are auri ko Carthage ei topirianga atea i runga i te akonoanga “Momoni” e kare rava e rauka i tetai akavaanga i te ao nei kia patoi atu, e ko to raua toto ara kore i runga i te ngai akamaaraanga o te Enua o Illinois, e te taputou o taua Enua tei aatiia, koia tei taputouia e te kavana, kua akapapu mai e kua tika te evangelia mutukore te kare rava e rauka i te ao nei kia akatarevakē; e kua riro to raua toto ara kore mei te tou i runga i te reva o te au, e i runga katoa i te magna charta o Marike, ei karere no te evangelia a Iesu Mesia, e ka amiri i te au ngakau o te au tangata tiratiratū i roto i te au enua katoatoa; e ko to raua toto ara kore, e te toto ara kore o te katoatoa tei tāia i raro i te atarau ta Ioane i kite, ka pati akatenga mai ki te Atu o te katoatoa e tae uatu ki tona akaokoanga i taua toto ra i runga i te enua nei. Amene."
                }
            ]
        },
        "/study/scriptures/dc-testament/dc/136": {
            "uri": "/study/scriptures/dc-testament/dc/136",
            "title": "Te Apiianga E Te Au Koreromotu 136",
            "data_type": "chapter",
            "chapter_name": "Tuanga 136",
            "chapter_summary": [
                "1–16, Ka naea te akanoonooanga i te Puakapa o Iseraela no to ratou aereanga ki te tua opunga; 17–27, Kua akaueia te aronga tapu kia akono i te au ture e manganui o te akonoanga; 28–33, Kia imene te aronga tapu, kia ura, kia pure, e kia apii i te pakari; 34–42, Kua tāia te au peroveta kia rauka i te akangateitei ia ratou e kia akaapaia te aronga kino."
            ],
            "verses": [
                {
                    "number": 1,
                    "text": "Te tuatua e te Anoano o te Atu no runga i te Puakapa o Iseraela i to ratou aereanga ki te Opunga:"
                },
                {
                    "number": 2,
                    "text": "Kia akapupuia oki te au tangata katoatoa o te Akonoanga a Iesu Mesia o te Aronga Tapu i te Au Rā i Muri Nei, e ratou te ka aru atu ia ratou, e akapupu ki roto i te au pupu ma te koreromotu e te taputou kia akono i te au akaueanga katoatoa e te au ture a te Atu to tatou Atua."
                },
                {
                    "number": 3,
                    "text": "Kia akapupuia teia au pupu nei ma te au rangatira o te anere, te rangatira o te rima ngauru, e te au rangatira tai ngauru, ma tetai peresideni e tona nga konitara, ei akaaere ia ratou, i raro ake oki i te akaaereanga a te Tino Ngauru Ma Rua Aposetolo."
                },
                {
                    "number": 4,
                    "text": "E ko teia oki ta tatou koreromotu—ka aere tatou ma te akono i te au angaanga oroa katoatoa a te Atu."
                },
                {
                    "number": 5,
                    "text": "E kia akapapa oki te au pupu ia ratou uaorai no te au manu kika pereo, te au pereo, te au kai, te kakau, e tetai au mea ke no te tere, ta ratou ka rauka."
                },
                {
                    "number": 6,
                    "text": "Me oti te au pupu i te akapupuia, kia aere atu ratou ma te ririnui tikai, kia teateamamao no te aronga ka noo mai."
                },
                {
                    "number": 7,
                    "text": "Kia tamanako mai te pupu tatakitai, e to ratou au rangatira ma te au peresideni, e eaa te maata te ka aere a te tuatau tupu ou ki mua; e iki i reira i tetai pupu tangata maroiroi tikai e te kite, kia apai i te au manu, ma te au ua kai, e te au apinga tanu kai, e kia aere atu ei au tuitarere kia akateateamamao atu no te tanuanga i te au ua kai no te tuatau tupu ou ki mua."
                },
                {
                    "number": 8,
                    "text": "E kia rave oki te au pupu i te au mea tau e te apainga aiteite, kia tau ki ta ratou i akatuangaia, i te akonoanga i tei putaua, te au vaine takaua, te tamariki metua kore, e te au kopu tangata katoa o te au tangata tei aere ki te tamaki, kia kore te aue a te au vaine takaua e te tamariki metua kore e tae ki te taringa o te Atu ei patoi atu i teia iti tangata nei."
                },
                {
                    "number": 9,
                    "text": "Kia akateateamamao te au pupu tatakitai i tetai au are, e te au aua no te tanu sitona, no te aronga te ka noo ake ki muri i teia tuatau nei; teia oki ta te Atu i anoano no runga i tona iti tangata."
                },
                {
                    "number": 10,
                    "text": "Kia taangaanga te au tangata tatakitai i tona kite e tana au apinga i te apai atu i teia au tangata nei ki te ngai ta te Atu ka akakite mai no te titi ko Ziona."
                },
                {
                    "number": 11,
                    "text": "E me rave kotou i teia ma te ngakau mā, e te akarongo tikai, ka akameitakiia mai kotou; ka akameitakiia mai kotou na roto i ta kotou anana mamoe e ta kotou puakatoro, e i ta kotou aua kai, e to kotou au ngutuare, e to kotou au kopu tangata."
                },
                {
                    "number": 12,
                    "text": "E kia tika oki i taku nga tavini ko Ezra T. Benson e Erastus Snow kia akapupu i tetai pupu."
                },
                {
                    "number": 13,
                    "text": "E kia tika katoa i taku nga tavini ko Orson Pratt e Wilford Woodruff kia akapupu i tetai pupu."
                },
                {
                    "number": 14,
                    "text": "E kia tika katoa i taku nga tavini ko Amasa Lyman e George A. Smith kia akapupu i tetai pupu."
                },
                {
                    "number": 15,
                    "text": "E kia iki i tetai au peresideni, e te au rangatira anere, e te rima ngauru, e te ngauru."
                },
                {
                    "number": 16,
                    "text": "E kia tika i taku au tavini tei ikiia kia aere atu e tutu aere i teia, toku anoano, ki te aronga tapu, kia papa oki ratou no te aere atu anga ki tetai enua o te au."
                },
                {
                    "number": 17,
                    "text": "E aere, e rave mei taku i akakite atu kia kotou, e auraka e mataku atu i to au enemi; kare oki o ratou mana kia tapū i taku angaanga."
                },
                {
                    "number": 18,
                    "text": "Ka akaoraia oki a Ziona i te tuatau i tau iaku."
                },
                {
                    "number": 19,
                    "text": "E mei te mea e ka kimi tetai tangata i te akateitei iaia uaorai, e kare i aru i taku au tuatua, kare ona mana, e ka akakite ua ia mai oki tana tarevakē."
                },
                {
                    "number": 20,
                    "text": "E kimi kotou; e akono i ta kotou au taputou tetai ki tetai; e auraka e morimori atu i ta to taeake ra."
                },
                {
                    "number": 21,
                    "text": "E kopae ke atu ia kotou mei te kino e auraka oki e akaiki puapinga kore ua i te ingoa o te Atu ra, ko au oki te Atu to kotou Atua, koia katoa te Atua o to kotou au metua, te Atua o Aberahama e to Isaaka e to Iakobo."
                },
                {
                    "number": 22,
                    "text": "Ko au oki tei arataki mai i te tamariki a Iseraela mei te enua maira mei Aiphiti; e ka toro atu oki toku rima kia akaora i toku iti tangata ia Iseraela i te au rā openga ra."
                },
                {
                    "number": 23,
                    "text": "Auraka e taumaro atu tetai ki tetai; auraka e tuatua kino atu tetai ki tetai."
                },
                {
                    "number": 24,
                    "text": "Auraka e kona i te kava; e kia riro taau au tuatua ei akamaroiroi tetai ki tetai."
                },
                {
                    "number": 25,
                    "text": "Me pati mai koe i te apinga a to taeake, kia akaoki rai koe i taau i pati ana; e me kare e rauka ia koe i te tutaki atu, e aere tika atu koe i reira e akakite atu kiaia kia kore oki aia e akaapa mai ia koe."
                },
                {
                    "number": 26,
                    "text": "E me ka kiteaia e koe te apinga ngaro a to tangata tupu, e kimi pu tikai koe i reira e oronga akaou atu koe kiaia."
                },
                {
                    "number": 27,
                    "text": "Kia rave meitaki koe i te akonoanga i taau au apinga, kia riro oki koe ei tavini pakari; e apinga aroa oronga ua ia mai oki ïa e te Atu toou Atua, e ko koe oki tona tavini."
                },
                {
                    "number": 28,
                    "text": "Me rekareka koe, e akameitaki i te Atu ma te imene, ma te au apinga akatangi, te ura, e ma te pure akapaapaa e te akameitakianga."
                },
                {
                    "number": 29,
                    "text": "Me tumatetenga koe, e kapiki atu i te Atu to Atua ma te pure, kia mataora oki to kotou kopapa."
                },
                {
                    "number": 30,
                    "text": "Auraka e mataku atu i to au enemi, tei roto oki ratou i toku rima, e ka rave oki au i taku i anoano kia ratou."
                },
                {
                    "number": 31,
                    "text": "Ka timataia oki toku au tangata i roto i te au mea katoatoa e tikaʼi, kia papa oki ratou kia ariki mai i te kakā taku i akono no ratou, koia te kakā o Ziona; e ko te ka kore e ariki mai i te akautungaanga kare aia e tau no toku ra basileia."
                },
                {
                    "number": 32,
                    "text": "E kia tika i tei kite kore ra, kia apii i te pakari na roto i te taakaakaanga iaia uaorai e te kapikianga atu ki te Atu tona Atua, kia puera oki tona nga mata e kia kite aia, e kia tuera ona nga taringa kia akarongo;"
                },
                {
                    "number": 33,
                    "text": "Kua ungaia atu oki toku Vaerua ki te ao nei kia turama i tei akaaka e tei maru, e ki te akaapaanga o te aronga kino."
                },
                {
                    "number": 34,
                    "text": "Kua patoi mai oki to kotou au taeake ia kotou e to kotou kite papu, koia oki te iti tangata katoa tei tuaru ia kotou ki vao;"
                },
                {
                    "number": 35,
                    "text": "E ka tae mai i reira to ratou rā tumatetenga, koia te au rā mamae mei tetai vaine i te akamamae anau; e ka maata tikai to ratou mamae, mari ua ra kia tataraara viviki ratou, ae, kia taviviki."
                },
                {
                    "number": 36,
                    "text": "Kua tamate oki ratou i te au peroveta, e ratou tei tonoia atu kia ratou ra; e kua akamaringi oki ratou i te toto ara kore, e kua kapiki mai oki mei raro mai i te one i te patoi ia ratou."
                },
                {
                    "number": 37,
                    "text": "No reira, auraka e poitirere ki teia au mea nei, no te mea kare oki kotou i tiamā ake; kare oki e rauka ake ia kotou toku kakā; i na ra, ka kite kotou me ka tu akarongo kotou i te akonoanga i taku au tuatua katoatoa taku i oronga atu kia kotou, mei te au rā mai o Adamu e tae ua mai kia Aberahama, e mei ia Aberahama kia Mose, mei ia Mose kia Iesu e tana au aposetolo, e mei ia Iesu e tana au aposetolo kia Iosepha Timeti, taku i kapiki na roto i taku au angela, e taku au tavini matuapuru, e toku uaorai reo mei te rangi mai ra, kia apai mai i taku angaanga;"
                },
                {
                    "number": 38,
                    "text": "E taua tango ra tana i akamou, e kua tu akarongo tikai; e kua apai oki au iaia ki oku ra."
                },
                {
                    "number": 39,
                    "text": "E manganui tei umere no tona mate; i na ra, kua anoanoia kia topiri aia i tona kite papu ma tona uaorai toto, kia akangateiteiia aia, e kia akaapaia te aronga kino."
                },
                {
                    "number": 40,
                    "text": "Kare ainei au i akaora ia kotou mei to kotou au enemi, e na roto ua i teia i vaio ei au i tetai kite no toku ra ingoa?"
                },
                {
                    "number": 41,
                    "text": "E teianei, no reira, e akarongo mai e te au tangata o taku nei akonoanga; e te au ereta katoa e akarongo kapiti mai; kua rauka ia kotou toku ra basileia."
                },
                {
                    "number": 42,
                    "text": "Kia maroiroi kotou i te akonoanga i taku ra au akaueanga, ko te tae aea mai te akautungaanga ki rungaʼo ia kotou, e paruparu atura to kotou akarongo, e autu iora to kotou au enemi ki rungaʼo ia kotou. No reira kare atu no teia taime. Amene e Amene."
                }
            ]
        },
        "/study/scriptures/dc-testament/dc/137": {
            "uri": "/study/scriptures/dc-testament/dc/137",
            "title": "Te Apiianga E Te Au Koreromotu 137",
            "data_type": "chapter",
            "chapter_name": "Tuanga 137",
            "chapter_summary": [
                "1–6, Kua kite te Peroveta i tona tuakana ia Alvin i roto i te basileia tiretiera; 7–9, Kua eeuia mai te apiianga o te akaoraanga o tei mate; 10, Kua akaoraia te au tamariki katoatoa i roto i te basileia tiretiera."
            ],
            "verses": [
                {
                    "number": 1,
                    "text": "Kua akatueraia mai te au rangi kia matou, kite akera au i te basileia tiretiera o te Atua, e tona kakā katoa, kare e rauka iaku kia tuatua, e mei tei roto i te kopapa me kare."
                },
                {
                    "number": 2,
                    "text": "Kite atura au i te manea aitekore o te ngutupa e tomo atu ei te au tangata o te reira basileia ki roto, mei te tu rai o te aʼi mura taka punupunu ua ra;"
                },
                {
                    "number": 3,
                    "text": "Pera katoa te terono kakā o te Atua e noo ra te Metua e te Tamaiti."
                },
                {
                    "number": 4,
                    "text": "Kua kite au i te manea o te au mataara o taua basileia mei te tu rai e kua tapokiia ki te auro."
                },
                {
                    "number": 5,
                    "text": "Kua kite atu au i te Metua ia Adamu e Aberahama; e toku papa e toku mama; toku tuakana ko Alvin, kua roa tona moeanga;"
                },
                {
                    "number": 6,
                    "text": "E kua umere tikai e peea aia i raukaʼi tetai nooanga nona i taua basileia, i na oki kua takake atu aia mei teia oraanga i mua ake i tae mai ei te rima o te Atu no te akaputuputu ia Iseraela no te rua o te taime, e kare oki aia i bapetizoia no te akakoreanga o te au ara."
                },
                {
                    "number": 7,
                    "text": "Kua tae maira te reo o te Atu kiaku, na ko maira: Pouroa te aronga tei mate kare i kite i teia evangelia, e mei te mea ra e ka ariki ratou naringa e kua akatikaia ratou kia noo mai, ka riro ratou ei au aronga tuanga no te basileia tiretiera o te Atua;"
                },
                {
                    "number": 8,
                    "text": "Pera katoa te katoatoa te ka mate mei teia nei ma te kore e kite no te reira, e mei te mea ra e ka ariki ratou ma to ratou ngakau katoa, ka riro ratou ei aronga tuanga no taua basileia;"
                },
                {
                    "number": 9,
                    "text": "Naku oki, na te Atu, e akava i te au tangata katoatoa kia tau ki ta ratou au angaanga, kia tau katoa ki te anoano o to ratou au ngakau."
                },
                {
                    "number": 10,
                    "text": "Kua kite katoa atu au e pouroa te tamariki tei mate i mua ake ka tae ei ki te au mataiti mārama tikai kua ora i roto i te basileia tiretiera o te rangi."
                }
            ]
        },
        "/study/scriptures/dc-testament/dc/138": {
            "uri": "/study/scriptures/dc-testament/dc/138",
            "title": "Te Apiianga E Te Au Koreromotu 138",
            "data_type": "chapter",
            "chapter_name": "Tuanga 138",
            "chapter_summary": [
                "1–10, Kua akamanakonako tikai a Peresideni Iosepha F. Timeti no runga i te tataanga a Petero e te atoroanga to tatou Atu i te ao vaerua; 11–24, Kua kite atu aia i te aronga tuatua-tika i mate tei akaputuputuia i roto i paradaiso e te Mesia oki i rotopu ia ratou; 25–37, I akapeea te tutuangaia te evangelia i te akatupuanga i rotopu i te au vaerua; 38–52, Kua kite atu a Peresideni Timeti ia Adamu, Eva, e te manganuianga o te au peroveta i roto i te ao vaerua, tei akara i to ratou turanga vaerua ei tuikaa i mua ake i te tuakaouanga; 53–60, Ko te au mate tuatua-tika o teia rā ka rave uatu rai i ta ratou au angaanga i roto i te ao vaerua."
            ],
            "verses": [
                {
                    "number": 1,
                    "text": "I te rā toru o Okotopa, i te mataiti tai tauatini e iva anere tai ngauru ma varu, te noo ua ra au i roto i toku pia ma te manakonako no runga i te au irava tapu;"
                },
                {
                    "number": 2,
                    "text": "Te akamanakonakoanga no runga i te atinga tarangaara maata tei raveia e te Tamaiti a te Atua, no te akaoraanga i to te ao;"
                },
                {
                    "number": 3,
                    "text": "E te inangaro maata e te umere tei akaariia mai e te Metua e te Tamaiti i te aereanga mai te Akaora ki roto i te ao nei;"
                },
                {
                    "number": 4,
                    "text": "E na roto oki i tana tarangaara, e na roto i te kauraro ki te au ture o te evangelia, e akaoraiaʼi te tangata."
                },
                {
                    "number": 5,
                    "text": "Iaku ra e manakonako ua ra, kua oki toku manako ki te au tataanga a Petero te aposetolo, e ki te aronga tapu i te tuatau mua tei pueurikiriki ki Ponoto, Galatia, Kapadokia, e tetai au tuanga i Asia, i tutuiaʼi te evangelia i muri ake i to te Atu akasatauroangaia."
                },
                {
                    "number": 6,
                    "text": "Kua akatuera au i te Bibilia e kua tatau au i te pene toru e te ā o te episetole mua a Petero, e iaku e tatau ra, kua maata tikai toku mareka, tei kore rava au i pera ana i mua, teia i reira te au irava:"
                },
                {
                    "number": 7,
                    "text": "“I mate na oki te Mesia uaorai i te mateanga okotai no te ara, te tangata tuatua-tika no te aronga tuatua-tika kore, kia tae tatou kiaia i te Atua ra; i tamate ravaia aia i te kopapa ra, i akakeuia ra e te Vaerua:"
                },
                {
                    "number": 8,
                    "text": "“Ko tana ïa i ako atu i te au vaerua e vai i roto i te are tapekaanga i teianei;"
                },
                {
                    "number": 9,
                    "text": "“Ko tei kore i akarongo i muatangana, i te akakoromakianga roa o te Atua, ka tatari ei aia i te tuatau ia Noa ra, i te taraianga i te araka ra, i oraʼi e tokotai puke tangata i te vai, koia oki nga tangata toko varu ra.” (1 Petero 3:18–20.)"
                },
                {
                    "number": 10,
                    "text": "“I ako katoa ia atu ei te evangelia i te aronga i mate ra, akaapa ua rai te tangata ia ratou i te kopapa nei, te ora ra ratou i te Atua i te vaerua.” (1 Petero 4:6.)"
                },
                {
                    "number": 11,
                    "text": "Iaku e manakonako ua ra no runga i teia au mea tei tataia, kua akapueraia mai ra te nga mata o toku nei māramarama, e kua noo mai te Vaerua o te Atu ki rungaʼo iaku, e kite atura au i te urupu o tei mate, te rikiriki e te mamaata."
                },
                {
                    "number": 12,
                    "text": "Kua akaputuputu mai ki te ngai okotai te urupu maata o te au vaerua o te aronga tuatuatika, tei tu akarongo meitaki i roto i te kite papu o Iesu i to ratou nooanga i te oraanga kopapa;"
                },
                {
                    "number": 13,
                    "text": "E ko tei oronga atu i te atinga ei akatauanga ki te atinga maata o te Tamaiti a te Atua, e kua mamae i te takingakinoia i roto i te ingoa o to ratou Akaora."
                },
                {
                    "number": 14,
                    "text": "Kua takake pouroa teia mei roto i te oraanga kopapa e te tinamou i roto i te manakonakoanga o te tuakaouanga kakā, na roto i te aroa ua o te Atua te Metua e tana Tamaiti Anau Tai ko Iesu Mesia."
                },
                {
                    "number": 15,
                    "text": "E kite atura au e kua kī ratou i te rekareka e te mataora, e kua rere ua ratou i te rekareka no te mea kua tae te rā o to ratou akaoraangaia."
                },
                {
                    "number": 16,
                    "text": "Kua akaputuputu ratou no te tiakianga i te aereanga atu te Tamaiti a te Atua ki roto i te ao vaerua, kia akakite atu i to ratou akaoraanga mei te tapekaanga o te mate."
                },
                {
                    "number": 17,
                    "text": "To ratou moeanga one pueu ka akaoki akaou ia mai ki to ratou turanga tikai, te ivi ki tona ivi, te au uaua e te kiko ki runga ia ratou, e ko te vaerua e te kopapa ka kapitiia e kare e takake akaou, kia rauka ia ratou te kīanga o te rekareka."
                },
                {
                    "number": 18,
                    "text": "I teia urupu maata i tiaki nei ma te tuatua, e te rekareka i te ora e akaoraia mai ei ratou mei te mate mai, kua mama mai te Tamaiti a te Atua, i te akakiteanga mai ki te au tuikaa e kua ora ratou tei noo akarongo ua ana;"
                },
                {
                    "number": 19,
                    "text": "I reira tona akoanga atu i te evangelia openga kore kia ratou, te apiianga o te tuakaouanga e te akaoraanga o te oraanga tangata mei te ingaanga e mei te ara a te tangata tatakitai kia tau ki te tataraara."
                },
                {
                    "number": 20,
                    "text": "Kare aia i aere ana ki te aronga kino, e i rotopu i te aronga patoitoi e te tataraara kore tei akaviivii ia ratou uaorai i te kopapa nei, e kare tona reo i tuatua na;"
                },
                {
                    "number": 21,
                    "text": "Kare katoa oki tei kai tamaki atu e tei kopae atu i te au kite papu e te au akamatakiteanga a te au peroveta i taito i kite ana i tona mata."
                },
                {
                    "number": 22,
                    "text": "Kua tutara te poiri i te ngai e noo ra ratou, kareka i rotopu i te aronga tuatua-tika kua vai te au;"
                },
                {
                    "number": 23,
                    "text": "Kua rere ua te aronga tapu i te rekareka i to ratou akaoraangaia, kua tuturi ki raro e kua akangateitei i te Tamaiti a te Atua e kua aaki e ko to ratou Akaora mei te mate e te au vivi o ade."
                },
                {
                    "number": 24,
                    "text": "Kua mārama to ratou au mata, e kua topa mai ra te kakā o te aroaro o te Atu ki rungaʼo ia ratou, e kua imene akameitaki atu ra ratou i tona ingoa tapu."
                },
                {
                    "number": 25,
                    "text": "Kua umere tikai au, kua mārama oki au e kua pou i te Akaora e toru mataiti i tona angaanga anga i rotopu i te ngati Iuda e ratou te ngutuare o Iseraela, iaia e apii ra ia ratou ki te evangelia openga kore e te kapiki mai ia ratou kia tataraara;"
                },
                {
                    "number": 26,
                    "text": "E i na, noatu rai tana au angaanga umere, e te semeio, e te akakiteanga o te tuatua-mou, na roto i te mana maata e te tikaanga, e toko iti ua rai tei akarongo mai ki tona reo, e kua rekareka ki mua i tona aroaro, e kua rauka te akaoraanga mei tona nga rima."
                },
                {
                    "number": 27,
                    "text": "Kareka tana angaanga i rotopu i te aronga mate kua akakotinga ua ia te reira no te poto o te tuatau koia oki mei rotopu i te akasatauroangaia e tona tuakaouanga;"
                },
                {
                    "number": 28,
                    "text": "E kua umeremere au i te au tuatua a Petero—tei na ko mai e, kua ako atu te Tamaiti a te Atua i te au vaerua e noo i roto i te are tapekaanga, tei kore i kauraro ana, e te roa i to te Atua tiakianga i te au rā o Noa—i naea i raukaʼi iaia kia apii i taua au vaerua ra e te rave i te angaanga tau i rotopu ia ratou i te taime poto roa."
                },
                {
                    "number": 29,
                    "text": "E iaku e manakonako ua ra, kua puera akera toku mata, e kua akakeuia mai toku mārama, e kua kite au e kare e ko te Atu uaorai tei aere ki rotopu i te aronga kino e te aronga kauraro kore e tei patoi i te tuatuamou, kia apii ia ratou;"
                },
                {
                    "number": 30,
                    "text": "E i na, kua akapapu aia i tona pupu mei roto mai i te aronga tuatua-tika, e kua iki i te au karere, ma te kakauia ki te mana e te tikaanga, e kua akaue ia ratou kia aere ki mua kia apai i te mārama o te evangelia kia ratou e noo ra i roto i te poiri, koia te au vaerua katoatoa o te tangata; i na reira te apiiangaia te evangelia ki tei mate."
                },
                {
                    "number": 31,
                    "text": "E kua aere atura te au karere i ikiia kia akakite e kua tae te rā o te Atu e ma te tutu atu i te mataraanga mai te au tuikaa tei tapekaia, e pera katoa kia ratou pouroa te ka tataraara i ta ratou au ara ma te ariki i te evangelia."
                },
                {
                    "number": 32,
                    "text": "I akaperaia te apiiangaia te evangelia ki te aronga i mate i roto i ta ratou au ara, ma te kite kore i te tuatua-mou, me kore ra i te aatianga ture, e kua kopae atu i te au peroveta."
                },
                {
                    "number": 33,
                    "text": "Kua apiiia ratou ki te akarongo i roto i te Atua, te tataraanga i te ara, te bapetizo tua no te akakoreanga o te ara, te orongaanga o te Vaerua Tapu na roto i te tukuanga rima,"
                },
                {
                    "number": 34,
                    "text": "E te au ture katoatoa o te evangelia tei tau no ratou kia kite e raukaʼi ia ratou uaorai kia akavaia ratou kia tau ki te au tangata i te kopapa nei, kia ora ra i te Atua i roto i te vaerua."
                },
                {
                    "number": 35,
                    "text": "I na reira oki i kite ei tei mate, te aronga rikiriki e te aronga mamaata, te aronga tika kore e ratou te aronga akarongo, e kua rauka mai te akaoraanga na roto i te akaatingaanga o te Tamaiti a te Atua ki runga i te satauro."
                },
                {
                    "number": 36,
                    "text": "No reira na roto i teia i kiteaʼi e i te tuatau o to tatou Akaora i te ao o te au vaerua, i te akoanga e te akateateamamaoanga i te au vaerua akarongo o te au peroveta tei akapapu no runga iaia i te kopapa nei;"
                },
                {
                    "number": 37,
                    "text": "Kia apai ratou i te karere o te akaoraanga kia ratou katoatoa tei mate, kia ratou oki tei kore i rauka iaia uaorai i te aere, no to ratou tu taitoito e te aatianga ture, e na roto i te araveianga a tona au tavini e akarongo ei ratou i tana au tuatua."
                },
                {
                    "number": 38,
                    "text": "E i rotopu i te au aronga ngateitei e te ririnui tei akaputuputuia mai ki roto i teia urupu maata o te aronga tuatua-tika, tei reira te Metua Tane a Adamu te Au Rā Taito e te metua o te katoatoa,"
                },
                {
                    "number": 39,
                    "text": "E to tatou Metua Vaine ko Eva e te kakā, e te manganuianga o tana au tamaine akarongo tei noo ana na roto i te au tuatau e kua akamori i te Atua ora e te tika."
                },
                {
                    "number": 40,
                    "text": "Ko Abela, te tangata mua i tāiaia, tei reira aia, e tona teina ko Seta, koia tetai o te au tangata ririnui, i te tutu tikai o tona metua ko Adamu."
                },
                {
                    "number": 41,
                    "text": "Ko Noa, tei oronga i te akamatakiteanga o te diluvi; ko Sema, te taunga teitei maata; ko Aberahama, te metua o te aronga akarongo; Isaaka, Iakoba, e Mose te oronga ture mamaata o Iseraela;"
                },
                {
                    "number": 42,
                    "text": "E ko Isaia, tei akakite atu na roto i te totou e kua akatainuia te Akaora kia akamou i te ati ngakau, e kia tutuia te au ki te au tuikaa, e te tueraanga o te are tapekaanga kia ratou tei tapekaia i reira."
                },
                {
                    "number": 43,
                    "text": "Pera katoa, ko Ezekiela, tei akaariia kiaia na roto i te orama te ō maata o te au ivi marō, te ka akakakauia ki te kiko, e kia aere akaou mai i te tuatau o te tuakaouanga o tei mate, ei au kopapa ora;"
                },
                {
                    "number": 44,
                    "text": "Ko Daniela, tei kite e tei akakite mai na mua ake i te akamouanga te basileia o te Atua i te au rā openga nei, e kare rava te reira e takoreia, e kare e orongaia atu ki tetai uatu au tangata ke;"
                },
                {
                    "number": 45,
                    "text": "Ko Elia, tetai i te pae ia Mose i runga i te Maunga o te Akatukeanga;"
                },
                {
                    "number": 46,
                    "text": "Tei reira katoa a Malaki, te peroveta, tei akapapu mai i te aereanga mai o Elia te peroveta—ta Moronai i tuatua ana ki te Peroveta Iosepha Timeti, i te na ko anga mai e, ka na mua mai aia i te aere mai i mua ake ka tae mai ei te rā maata e te mataku o te Atu—tei reira katoa."
                },
                {
                    "number": 47,
                    "text": "E ko te Peroveta ko Elia te ka tanu ki roto i te au ngakau o te au tamariki i te taputouanga tei papauia ki to ratou au metua,"
                },
                {
                    "number": 48,
                    "text": "I te akaarianga o te angaanga maata te ka raveia ki roto i te au iero o te Atu i te tuatau o te kīanga o te au tuatau, no te akaoraanga o tei mate, e te topirianga o te au tamariki ki to ratou au metua, kia kore te enua katoa e takore takiri ia ki te taumaa, i tona aerenga mai."
                },
                {
                    "number": 49,
                    "text": "Pouroa teia e te vai atu rai, pera te au peroveta tei noo ki rotopu i te ngati Niphai e tei akapapu mai i te aerenga mai o te Tamaiti a te Atua, tei rotopu i teia urupu maata ma te tiaki atu i to ratou akaoraangaia mai,"
                },
                {
                    "number": 50,
                    "text": "Kua akara oki te au tangata tei mate i te roa o te akarukeanga to ratou au vaerua i to ratou au kopapa mei te tuikaa rai."
                },
                {
                    "number": 51,
                    "text": "Ko teia ta te Atu i apii, e kua oronga atu kia ratou i te mana kia aere mai ki vao, i muri ake i tona tuakaouanga mai mei te mate, kia tomo ki roto i te basileia o tona Metua, kia akakoronaia i reira ki te kopapa mate kore e te ora mutukore,"
                },
                {
                    "number": 52,
                    "text": "E kia rave tamou atu rai i ta ratou angaanga mei tei taputouia e te Atu, e kia mou ratou i te au akameitakianga ravarai tei akonoia no ratou tei inangaro iaia."
                },
                {
                    "number": 53,
                    "text": "Ko te Peroveta ko Iosepha Timeti, e taku metua, ko Hyrum Smith, Brigham Young, John Taylor, Wilford Woodruff, e tetai au vaerua ikiia tei akonoia e kia aere mai ratou i roto i te kīanga o te au tuatau kia piri ki roto i te akamouanga i te tango o te angaanga maata o te au rā i muri nei,"
                },
                {
                    "number": 54,
                    "text": "Pera katoa i te akatuanga o te au iero, e te raveanga o te au angaanga oroa i roto i reira no te akaoraanga o tei mate, tei roto katoa i te ao vaerua."
                },
                {
                    "number": 55,
                    "text": "Kua kite katoa au e, ko ratou tetai i rotopu i te au tangata ngateitei e te rongo nui tei ikiia mai mei te akamataanga ei au tutara i roto i te Akonoanga a te Atua."
                },
                {
                    "number": 56,
                    "text": "E i mua katoa ake ka anauia mai ei ratou, ko ratou, e tetai aronga ke atu e manganui, tei rauka ta ratou au apiianga mua i roto i te ao vaerua, e kua teateamamao no te aere mai i te tuatau o te Atu kia angaanga i roto i tana kainga vine no te akaoraanga o te au tangata."
                },
                {
                    "number": 57,
                    "text": "E kua kite atu au i te au ereta akarongo o teia tuatau nei, e me akaruke atu ratou mei teia oraanga kopapa nei ka rave uatu rai ratou i ta ratou angaanga tutu evangelia no te tataraara e te akaoraanga, na roto i te atinga a te Tamaiti Anau Tai a te Atua, i rotopu i te aronga e noo ki roto i te poiri e i raro ake i te tuikaa o te ara i roto i te ao maata maata o te au vaerua o tei mate."
                },
                {
                    "number": 58,
                    "text": "Ko tei mate e kua tataraara ka ora ïa, na roto i te kauraro i te au angaanga oroa o te are o te Atua,"
                },
                {
                    "number": 59,
                    "text": "E i muri ake i to ratou tutakianga i te utunga o ta ratou rave ara, e kua tamāia ratou kia mā meitaki, ka rauka i reira ta ratou tutaki kia tau ki ta ratou au angaanga, e ka riro ratou ei aronga tuanga no te akaoraanga."
                },
                {
                    "number": 60,
                    "text": "Mei teia oki te orama o te akaoraanga o tei mate tei eeuia mai kiaku, e te akakite nei au i taku i kite, e kua kite au e e tuatua-mou teia, na roto i te akameitakianga a te Atu te Akaora, ko Iesu Mesia, koia ïa. Amene."
                }
            ]
        },
        "/study/scriptures/dc-testament/od/1": {
            "uri": "/study/scriptures/dc-testament/od/1",
            "title": "Ingoa o te Kapi",
            "data_type": "chapter",
            "book_title": "Te Apiianga E Te Au Koreromotu A Te Akonoanga A Iesu Mesia O Te Aronga Tapu I Te Au Rā I Muri Nei",
            "subtitle": [
                "Tei Roto I Te Reira Te Au Eeuanga Tei Orongaia Mai Kia Iosepha Timeti, Te Peroveta Ma Tetai Au Eeuanga Tei Topiriia Ki Reira E Tetai Au Peroveta I Muri Mai I Roto I Te Ruru Peresideni O Te Akonoanga"
            ],
            "text": [
                "Neneiia E Te Akonoanga A Iesu Mesia O Te Aronga Tapu I Te Au Rā I Muri Nei",
                "Salt Lake City, Utah, Marike 1998"
            ]
        },
        "/study/scriptures/dc-testament/od/2": {
            "uri": "/study/scriptures/dc-testament/od/2",
            "title": "Akakiteanga Tuatua A Te Aronga Mana 2",
            "data_type": "chapter",
            "chapter_name": "Akakiteanga Tuatua A Te Aronga Mana—2",
            "text": [
                "Kia Ratou te ka Mareka Mai:",
                "I roto i te marama ia Tepetema i te rā 30, 1978, i roto i te 148 o te Uipaanga Maata a Te Akonoanga a Iesu Mesia o te Aronga Tapu i te Au Rā i Muri Nei, kua oronga mai te Peresideni ko N. Eldon Tanner, te Konitara Mua i roto i te Ruru Peresideni Mua o te Akonoanga, i teia:",
                "I te akamataanga o te marama ko Tiunu i teia mataiti, kua akakite te Ruru Peresideni Mua e kua rauka mai tetai eeuanga i te Peresideni Spencer W. Kimball e kia akatikaia te au akameitakianga o te kautaunga e to te iero ki te au mema tane turanga meitaki i roto i te Akonoanga. Kua pati mai a Peresideni Kimball e kia akamārama au ki te uipaanga maata, e i muri ake i tona arikianga i teia eeuanga, tei tae mai kiaia na roto i te akamanakonako e te pureanga roa i roto i te au pia tapu o te iero tapu, kua oronga atu aia i te reira ki tona nga konitara, e kua ariki raua e kua turu i te reira. E i reira kua tukuia atu ki te Pupu Tino Ngauru Ma Rua Aposetolo, e kua turuia e ratou pouroa, e mei ia ratou kua tukuia atu ki te Aronga Mana, e kua turuia te reira e ratou pouroa.",
                "Kua pati mai te Peresideni Kimball kia tatau atu au i teia reta i teianei:",
                "Te rā 8 no Tiunu, 1978",
                "Ki te au kautaunga akaaere teitei e te akaaka o Te Akonoanga a Iesu Mesia o te Aronga Tapu i te Au Rā i Muri Nei i roto i to te ao katoatoa:",
                "Taku Au Taeake:",
                "Te kite nei matou i te pararauare o te angaanga a te Atu i te au enua, kua mareka tikai matou i te au tangata o te au pa enua e manganui tei ariki mai i te karere o te evangelia tei akaokiia mai, e kua tomo ki roto i te Akonoanga na roto i tetai tupuanga maata rava. Na te reira i akauru mai ia matou ki te inangaro kia tuku atu ki te au mema tukatau o te Akonoanga i te tikaanga e te au akameitakianga ta te evangelia ka rauka.",
                "Kua kite matou i te au taputouanga tei papauia e te au peroveta e te au peresideni o te Akonoanga tei na muake ia matou, i roto i te ravenga mutukore a te Atua, pouroa to tatou au taeake tei tukatau ka rauka ia ratou te kautaunga, e te kiteanga i te tu akarongo tikai o ratou ko tei kore i orongaia te kautaunga, e kua roa to matou pati akaakaanga no teia aronga, to tatou au taeake akarongo, i te roa te au ora i te Pia Teitei o te Iero i te pati akaakaanga ki te Atu i tetai aratakianga tapu.",
                "Kua akarongo aia i ta matou au pure, e na roto i te eeuanga kua akatinamou mai e kua tae te rā, tei taputouia i te tuatau taito, e ka rauka i te au tane tukatau e te akarongo i roto i te Akonoanga te kautaunga tapu, ma te mana kia akaaere i tona tikaanga tapu, e kia ariki kapiti ma tona au akaperepere i te au akameitakianga mei reira mai, e kapiti atu te au akameitakianga o te iero. No reira ko te au mema tane tukatau katoatoa o te Akonoanga ka akataongaia ki te kautaunga ma te kore e akara ki to tetai iti tangata, e te kara o te pakiri. Kua akaueia te au arataki o te Kautaunga kia aru meitaki i te akaaereanga o te uiuianga i te au tangata katoatoa no te akataongaanga ki to Aarona, me kore ra ki te Kautaunga o Melekizedeka ei akapapu e kua tukatau meitaki ratou no te reira.",
                "Te akakite atu nei matou ma te tapu tikai e kua akakite mai te Atu i teianei i tona anoano no te akameitakianga i tana au tamariki katoatoa i roto i te ao nei te ka akarongo i te reo o tona au tavini ikiia, ma te akateateamamao ia ratou uaorai no te arikianga i te au akameitakianga tatakitai o te evangelia.",
                "Kia apa kore kotou,",
                "Spencer W. Kimball",
                "N. Eldon Tanner",
                "Marion G. Romney",
                "Te Ruru Peresideni Mua",
                "No te mea kua ariki matou ia Spencer W. Kimball koia te peroveta, te akara, e te tangata eeu, e te peresideni o Te Akonoanga a Iesu Mesia o te Aronga Tapu i te Au Rā i Muri Nei, te patiia atu nei ta tatou akatikaanga, te aronga tei akaputuputu mai ki konei, kia ariki i teia eeuanga e e reo e te inangaro o te Atu. Ko te katoatoa tei akatika, taki i te rima katau ki runga. Tei patoi mei te reira rai te akairo.",
                "Ko te voutianga no te turu i tei taikuia i runga nei, kua akatinamouia e te katoatoa rava.",
                "Salt Lake City, Utah, i te rā 30 o Tepetema, 1978."
            ]
        }
    }
}