{
    "title": "IPerile yeXabiso eliKhulu",
    "uri": "/study/scriptures/pgp",
    "structure": [
        {
            "type": "content",
            "title": "Igama Lephepha",
            "uri": "/study/scriptures/pgp/title-page"
        },
        {
            "type": "content",
            "title": "Intshayelelo",
            "uri": "/study/scriptures/pgp/introduction"
        },
        {
            "type": "section",
            "title": "Moses",
            "entries": [
                {
                    "type": "content",
                    "title": "Moses 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "Moses 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "Moses 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "Moses 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "Moses 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "Moses 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "Moses 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "Moses 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "Abraham",
            "entries": [
                {
                    "type": "content",
                    "title": "Abraham 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "Abraham 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "Abraham 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "Abraham 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "Abraham 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "Efana Kanye&nbsp;1",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "Efana Kanye&nbsp;2",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "Efana Kanye&nbsp;3",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "UJoseph Smith—UMateyu",
            "uri": "/study/scriptures/pgp/js-m/1"
        },
        {
            "type": "content",
            "title": "IMbali—kaJoseph Smith",
            "uri": "/study/scriptures/pgp/js-h/1"
        },
        {
            "type": "content",
            "title": "IziVumo zoKholo",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "Igama Lephepha",
            "data_type": "chapter",
            "book_title": "IPerile yeXabiso eliKhulu",
            "subtitle": [
                "Okukhethiweyo Kwizityhilelo, uGuqulelo, neeMbali zika Joseph Smith uMprofeti woKuqala, iMboni, noMtyhili weBandla likaYesu Krestu labaNgcwele beMihla yokuGqibela"
            ],
            "text": [
                "Ipapashwa LiBandla likaYesu Krestu labaNgcwele beMihla yokuGqibela",
                "Salt Lake City, Utah, MMA",
                "© 2013 by Intellectual Reserve, Inc. All rights reserved. Source: 2013/08/22"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "Intshayelelo",
            "data_type": "chapter",
            "book_title": "Intshayelelo",
            "text": [
                "IPerile yeXabiso eliKhulu lukhetho lwezinto ezibalulekileyo ezichaphazela imiba ebalulekileyo emininzi yokholo nemfundiso yeBandla likaYesu Krestu labaNgcwele beMihla yokuGqibela. Olu luhlu lwezinto laguqulwa lwenziwa nguMprofeti uJoseph Smith, ezininzi zapapashwa kwiimpepha ezihlala zivela zeBandla ngemihla yakhe.",
                "Ingqokelela yokuqala yezinto eziphethe igama iPerile yeXabiso eliKhulu zenziwa ngowe-1851 nguMdala Franklin D. Richards, ngoko elilungu leQumrhu laba liShumi elineSibini nomongameli weMishini yaseBritane. Injongo yayo yayikukwenza kube nokufikeleleka ngokulula ngakumbi kwizinto ezithile ezibalulekileyo ebezithe zafumana ukujikeleziswa okuncinane ngexesha likaJoseph Smith. Njengokuba ubulungu beBandla banda kuyo yonke iYurophu neAmerika, kwabakho imfuneko yokwenza olu luhlu lwezinto lufumaneke. IPerile yeXabiso eliKhulu yafumana ukusetyenziswa okubanzi kwaye emva koko yaba ngumsebenzi osemgangathweni weBandla ngokwenziwa buBumongameli boKuqala nenkomfa jikelele eSalt Lake City ngowe-10 Oktobha 1880.",
                "Iqela lohlaziyo luthe lwenziwa kwiziqulatho ngokweemfuno zeBandla ezifunekayo. Ngowe-1878 iziqephu zencwadi kaMoses ezingaqulathwanga kwihlelo lokuqala zongezelelwa. Ngowe-1902 iinxenye ezithile zePerile yeXabiso eliKhulu zezinto eziphindiweyo kanjalo zipapashwe kwiMfundiso neMinqophiso zazishiyelelwe. Ukulungiswa kwezahluko neevesi, namanqaku angezantsi kwenziwa ngowe-1902. Upapasho lokuqala lwamaphepha emihlathi ephindiweyo, nezalathiso, lwalu ngowe-1921. Azikho ezinye iinguqu ezenziwayo kwada kwanguAprili 1976, xa iinkcukacha ezimbini zezityhilelo zongezelelwa. Ngowe-1979 ezi nkcukacha zimbini zasuswa kwiPerile yeXabiso eliKhulu kwiMfundiso neMinqophiso, apho ngoku zibonakala njengamacandelo 137 nele-138. Kwihlelo elikhoyo iinguqu ezithile zenziwe ukwenza umxholo ungqinelane namaxwebhu angaphambili.",
                "Okulandelayo yintshayelelo kwiziqulatho ezikhoyo:",
                "Okukhethiweyo kwiNcwadi kaMoses. Isicatshulwa esivela kwincwadi yeGenesis soguqulelo lukaJoseph Smith lweBhayibhile, abasiqalisa ngoJuni 1830.",
                "INcwadi ka-Abraham. Uguqulelo oluphefumlelweyo lwemibhalo ka-Abraham. UJoseph Smith waqalisa uguqulelo ngowe-1835 emva kokufumana ezinye zeepapiri zaseYiputa. Uguqulelo lwapapashwa ngokulandelelanayo kwiTimes and Seasons luqalisa ngowo-1 Matshi 1842, eNauvoo, eIllinois.",
                "UJoseph Smith—UMateyu. Isicatshulwa esivela kubungqina bukaMateyu kuguqulelo lukaJoseph Smith lweBhayibhile (bona kwiiMfundiso neMinqophiso 45:60–61 ngomyalelo onyulu ukuba aqalise uguqulelo lweTestamenta eNtsha).",
                "IMbali—kaJoseph Smith. Obusemthethweni ezivela kubungqina obusemthwthweni nembali kaJoseph Smith, azilungise nonobhala bakhe ngowe-1838–1839 nezapapashwa ngokulandelelanayo kwiTimes and Seasons eNauvoo, eIllinois, ziqalisa ngowe-15 Matshi 1842.",
                "IziVumo zoKholo zeBandla likaYesu Krestu labaNgcwele beMihla yokuGqibela. Ingxelo nguJoseph Smith yapapashwa kwiTimes and Seasons ngowo-1 Matshi 1842, ikhatshwa yimbali emfutshane yeBandla eyayisaziwa ngokuqhelekileyo njengeLeta yaseWentworth."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "Moses 1",
            "data_type": "chapter",
            "chapter_name": "Isahluko 1",
            "chapter_summary": [
                "UThixo uzityhila ngeNkqu kuMoses—UMoses wenziwa kumila kumbi—Ujongana noSathana—UMoses ubona amazwe amaninzi anabahlali—Amazwe angenakubaleka edalwe nguNyana—Umsebenzi kaThixo nozuko kukwenza kubekho ukungafi nobomi obungunaphakade bomntu."
            ],
            "book_title": "Okukhethiweyo kwiNcwadi kaMoses",
            "subtitle": [
                "(Juni 1830)"
            ],
            "verses": [
                {
                    "number": 1,
                    "text": "Amazwi kaThixo, awathetha kuMoses ngexesha xa uMoses waxhwilelwa entabeni ephakame ngokugqithisileyo,"
                },
                {
                    "number": 2,
                    "text": "Kwaye wabona uThixo ubuso ngobuso, kwaye wathetha naye, lwaze uzuko lukaThixo lwaba phezu koMoses; ke ngoko uMoses waba nako ukumelana nobuso bakhe."
                },
                {
                    "number": 3,
                    "text": "Kwaye uThixo wathetha kuMoses, esithi: Qaphela, ndiyiNkosi uThixo uSomandla, kwaye uOngenasiphelo ligama lam; kuba andinasiqalo semihla okanye isiphelo seminyaka; kwaye oku asikuko ukungabi nasiphelo?"
                },
                {
                    "number": 4,
                    "text": "Kwaye, qaphela, ungunyana wam; ngako oko khangela, kwaye ndiya kukubonisa umsebenzi wezandla zam; kodwa ingabi yiyo yonke, kuba imisebenzi yam ayinasiphelo, kananjalo namazwi am, kuba ayipheli."
                },
                {
                    "number": 5,
                    "text": "Ngako oko, akukho mntu unako ukukhangela yonke imisebenzi yam, ngaphandle kokuba ukhangela lonke uzuko lwam; kwaye akukho mntu unako ukukhangela lonke uzuko lwam, aze emva koko asale esenyameni emhlabeni."
                },
                {
                    "number": 6,
                    "text": "Kwaye ndinomsebenzi wakho, Moses, nyana wam; kwaye wena ukwimfano yowam oKuphela koZelweyo; kwaye owam oKuphela koZelweyo unguye kwaye uya kuba nguMsindisi, kuba uzaliswe ngobabalo nenyaniso; kodwa akukho Thixo ngaphandle kwam, kwaye zonke izinto zikho ngam, kuba ndiyazazi zonke."
                },
                {
                    "number": 7,
                    "text": "Kwaye ngoku, qaphela, le nto inye ndiyibonisa kuwe, Moses, nyana wam, kuba wena usehlabathini, kwaye ngoku ndiyibonisa kuwe."
                },
                {
                    "number": 8,
                    "text": "Kwaye kwenzekile ukuba uMoses wajonga, waza wabona ihlabathi awayedalwe phezu kwalo; kwaye uMoses wabona ihlabathi neziphelo zalo, nabo bonke abantwana babantu abakhoyo, nababedaliwe; ngokukwanjalo wamangaliswa kwaye wathi nqa."
                },
                {
                    "number": 9,
                    "text": "Kwaye ubuso bukaThixo barhoxa kuMoses, kuba uzuko lwakhe lwalungekho phezu koMoses; kwaye uMoses washiyeka enguye. Kwaye njengoko wayeshiyeke enguye, wawela emhlabeni."
                },
                {
                    "number": 10,
                    "text": "Kwaye kwenzekile okokuba kwaba sisithuba samaxa amaninzi phambi kokuba uMoses afumane kwakhona ukomelela kwasendalweni okunjengomntu; kwaye wathi esiqwini sakhe: Ngoku, ngenxa yesi sizathu ndiyazi okokuba umntu akayonto, nto leyo endingazange ndiyicingele."
                },
                {
                    "number": 11,
                    "text": "Kodwa ngoku amehlo angawam abone uThixo; kodwa ingengawo awasendalweni, kodwa ingamehlo am asemoyeni, kuba amehlo am asendalweni angengambonanga; kuba ngendibunile kwaye ndaze ndafela ebusweni bakhe; kodwa uzuko lwakhe lwaluphezu kwam; ndaye ndabona ubuso bakhe, kuba ndandenziwe kumila kumbi phambi kwakhe."
                },
                {
                    "number": 12,
                    "text": "Kwaye kwenzekile okokuba xa uMoses wathi wathetha la mazwi, qaphela uSathana weza emlinga, esithi: Moses, nyana womntu, nqula mna."
                },
                {
                    "number": 13,
                    "text": "Kwaye kwenzekile okokuba uMoses wajonga uSathana kwaye wathi: Ungubani wena? Kuba qaphela, ndingunyana kaThixo, kwimfano yoKuphela koZelweyo wakhe; kwaye luphi uzuko lwakho, ukuze ndibe ndinqula wena?"
                },
                {
                    "number": 14,
                    "text": "Kuba qaphela, bendingenako ukujonga uThixo, ngaphandle kokuba uzuko lwakhe lube luze phezu kwam, yaye ndenziwe kumila kumbi phambi kwakhe. Kanti ndinako ukujonga wena ndikumntu wemvelo. Akunjalo, ngokuqinisekileyo?"
                },
                {
                    "number": 15,
                    "text": "Malisikelelwe igama likaThixo wam, kuba uMoya wakhe awuthanga ngokupheleleyo warhoxa kum, okanye luphi uzuko lwakho, kuba bubumnyama kum? Ndaye ndinako ukohlula phakathi kwakho noThixo; kuba uThixo wathi kum: Nqula uThixo, kuba uya kukhonza yena kuphela."
                },
                {
                    "number": 16,
                    "text": "Suka umke, Sathana; ungandikhohlisi; kuba uThixo wathi kum:Wena usemva kwemfano yowam oKuphela koZelweyo."
                },
                {
                    "number": 17,
                    "text": "Kwaye kanjalo wandinika imiyalelo xa wandibizayo kwityholo elivuthayo, esithi: Biza kuThixo egameni lowam oKuphela koZelweyo, uze unqule mna."
                },
                {
                    "number": 18,
                    "text": "Kwaye kwakhona uMoses wathi: Andiyi kuyeka ukubiza kuThixo, ndinezinye izinto emandizibuze kuye: kuba uzuko lwakhe lube phezu kwam, ngako oko ndinako ukugweba phakathi kwakhe nawe. Suka umke, Sathana."
                },
                {
                    "number": 19,
                    "text": "Kwaye ngoku, xa uMoses wathi wathetha la mazwi, uSathana wakhala ngelizwi elikhulu, kwaye waxokozela phezu komhlaba, kwaye wayalela, esithi: NdingoKuphela koZelweyo, nqula mna."
                },
                {
                    "number": 20,
                    "text": "Kwaye kwenzekile okokuba uMoses waqalisa ukoyika ngokugqithisileyo; kwaye njengoko waqalisa ukoyika, wabona ubukrakra besihogo. Nangona kunjalo, ebiza kuThixo, wafumana ukomelela, kwaye wayalela, esithi: Suka kum, Sathana, kuba ngulo mnye kuphela uThixo endiya kumnqula, onguThixo wozuko."
                },
                {
                    "number": 21,
                    "text": "Kwaye ngoku uSathana waqalisa ukungcangcazela, kwaye umhlaba washukuma; kwaye uMoses wafumana ukomelela, kwaye wabiza kuThixo, esithi:Egameni loKuphela koZelweyo, suka umke, Sathana."
                },
                {
                    "number": 22,
                    "text": "Kwaye kwenzekile okokuba uSathana wakhala ngelizwi elikhulu, ngesikhalo nesijwili, nokutshixiza kwamazinyo; kwaye wasuka wemka, nkqu ebusweni bukaMoses, kuba akazange ambone."
                },
                {
                    "number": 23,
                    "text": "Kwaye ngoku okwale nto uMoses wenza ubungqina; kodwa ngenxa yenkohlakalo ayizange ibekho phakathi kwabantwana babantu."
                },
                {
                    "number": 24,
                    "text": "Kwaye kwenzekile okokuba xa uSathana wathi wemka ebusweni bukaMoses, waza uMoses wawaphakamisela phezulu amehlo akhe ezulwini, ezaliswe nguMoya oyiNgcwele, owanika ubungqina ngoYise noNyana."
                },
                {
                    "number": 25,
                    "text": "Kwaye ebiza egameni likaThixo, wabona uzuko lwakhe kwakhona, kuba lwaba phezu kwakhe; kwaye weva ilizwi, lisithi: Usikelelekile wena, Moses, kuba mna, Somandla, ndikukhethile, kwaye wena uya kwenziwa womelele ngakumbi kunamanzi amaninzi; kuba aya kuthobela umyalelo wakho njengokungathi wena unguThixo."
                },
                {
                    "number": 26,
                    "text": "Kwaye yabona, ndikunye nawe, nkqu kuye esiphelweni semihla yakho; kuba wena uya kukhulula abantu bam ebukhobokeni, nkqu abam abakhethiweyo uSirayeli."
                },
                {
                    "number": 27,
                    "text": "Kwaye kwenzekile, njengoko ilizwi lalisathetha, uMoses waphosa amehlo akhe kwaye wabona umhlaba, ewe, nkqu uwonke; kwaye kwakungekho nesuntswana lawo angalibonanga, ewunakana ngomoya kaThixo."
                },
                {
                    "number": 28,
                    "text": "Kwaye wabona kanjalo abemi bawo, kwaza akwabikho mphefumlo angawubonanga; kwaye wayinakana ngoMoya kaThixo; kwaye amanani awo ayemakhulu, nkqu engabaleki njengentlabathi phezu konxweme lolwandle."
                },
                {
                    "number": 29,
                    "text": "Kwaye wabona amazwe amaninzi; kwaye ilizwe ngalinye lalibizwa umhlaba, kwaye kwakukho abemi ebusweni bawo."
                },
                {
                    "number": 30,
                    "text": "Kwaye kwenzekile okokuba uMoses wabiza kuThixo, esithi: Ndixelele, ndiyakuthandaza, kutheni ezi zinto zinje, kwaye wena uzenze ngantoni?"
                },
                {
                    "number": 31,
                    "text": "Kwaye qaphela, uzuko lweNkosi lwaluphezu koMoses, kangangokuba uMoses wema ebusweni bukaThixo, kwaye wathetha naye ubuso ngobuso. Kwaye iNkosi uThixo yathi kuMoses: Ngenxa yesizathu sam ndenze ezi zinto. Nabu ubulumko kwaye busala bukum."
                },
                {
                    "number": 32,
                    "text": "Kwaye ngelizwi lamandla am, ndizidalile, elowam oKuphela koZelweyo uNyana, ozaliswe ngobabalo nenyaniso."
                },
                {
                    "number": 33,
                    "text": "Kwaye amazwe angenakubaleka ndiwadalile; kananjalo ndawadalela injongo eyiyeyam; nangoNyana ndawadala ongowam oKuphela koZelweyo."
                },
                {
                    "number": 34,
                    "text": "Kwaye umntu wokuqala wabo bonke abantu ndimthiye uAdam, othetha uninzi."
                },
                {
                    "number": 35,
                    "text": "Kodwa kuphela kwenkcazo yalo mhlaba, nabemi bawo, endiyinika kuwe. Kuba qaphela, kukho amazwe amaninzi adlulileyo ngelizwi lamandla am. Kwaye kukho amaninzi ngoku amileyo, kwaye akanakubaleka emntwini; kodwa zonke izinto zibaliwe kum, kuba zezam ndaye ndiyazazi."
                },
                {
                    "number": 36,
                    "text": "Kwaye kwenzekile okokuba uMoses wathetha neNkosi, esithi: Yiba nenceba esicakeni sakho, Owu, Thixo, uze undixelele ngokunxulumene nalo mhlaba, nabemi bawo, kananjalo namazulu, kwaye ngoko isicaka sakho siya koneliseka."
                },
                {
                    "number": 37,
                    "text": "Kwaye iNkosi uThixo yathetha kuMoses, isithi: Amazulu maninzi, kwaye akanako ukubaleka emntwini; kodwa ayabaleka kum, kuba ngawam."
                },
                {
                    "number": 38,
                    "text": "Kwaye njengokuba umhlaba omnye uya kudlula, namazulu awo nkqu kunjalo omnye uya kuza; kwaye akukho siphelo emisebenzini yam, singekho nasemazwini am."
                },
                {
                    "number": 39,
                    "text": "Kuba qaphela, lo ngumsebenzi wam nozuko lwam—ekwenzeni kubekho ukungafi nobomi obungunaphakade bomntu."
                },
                {
                    "number": 40,
                    "text": "Kwaye ngoku, Moses, nyana wam, ndiya kuthetha nawe ngokunxulumene nalo mhlaba wena ome phezu kwawo; kwaye wena uya kubhala izinto endiya kuzithetha."
                },
                {
                    "number": 41,
                    "text": "Kwaye ngemini xa abantwana babantu baya kuthatha amazwi am njengelize baze bathathe amaninzi awo encwadini oya kuyibhala, qaphela, ndiya kuphakamisa omnye onjengawe; kwaye baya kufunyanwa kwakhona phakathi kwabantwana babantu—phakathi kwabaninzi njengoko beya kukholwa."
                },
                {
                    "number": 42,
                    "text": "(La mazwi athethwe kuMoses entabeni, igama layo elingayi kwaziwa phakathi kwabantwana babantu. Kwaye ngoku athethwa kuwe. Ungawabonisi kuye nabanina ngaphandle kwabo bakholwayo. Nkqu kunjalo. Amen.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "Moses 2",
            "data_type": "chapter",
            "chapter_name": "Isahluko 2",
            "chapter_summary": [
                "UThixo udala amazulu nomhlaba—Zonke iintlobo zobomi zidaliwe—UThixo wenza umntu aze amnike ubukhosi phezu kwento zonke."
            ],
            "subtitle": [
                "(Juni–Oktobha 1830)"
            ],
            "verses": [
                {
                    "number": 1,
                    "text": "Kwaye kwenzekile okokuba iNkosi yathetha noMoses, isithi: Qaphela, ndityhila kuwe ngokunxulumene neli zulu, nalo mhlaba; bhala amazwi endiwathethayo. NdiSisiqalo neSiphelo, uThixo uSomandla; ngowam oKuphela koZelweyo ndadala ezi zinto; ewe, ekuqalekeni ndadala izulu, nomhlaba wena omi phezu kwawo."
                },
                {
                    "number": 2,
                    "text": "Kwaye umhlaba wawungenamo, kwaye usenyanyeni; kwaye ndenza ubumnyama buze phezu kobuso benzulu; kwaye uMoya wam wafukama phezu kobuso bamanzi; kuba ndinguThixo."
                },
                {
                    "number": 3,
                    "text": "Kwaye mna, Thixo, ndathi: Makubekho ukukhanya; kwaza kwakho ukukhanya."
                },
                {
                    "number": 4,
                    "text": "Kwaye mna, Thixo, ndabona ukukhanya; nokokuba ukukhanya kwakulungile. Kwaye mna, Thixo, ndahlula ukukhanya ebumnyameni."
                },
                {
                    "number": 5,
                    "text": "Kwaye mna, Thixo ndathi ukukhanya yiMini; nobumnyama, ndathi buBusuku; kwaye oku ndakwenza ngelizwi lamandla am, kwaye yenzeka njengoko ndathethayo; kwaza ukuhlwa nentsasa zaba lusuku lokuqala."
                },
                {
                    "number": 6,
                    "text": "Kwaye kwakhona, mna, Thixo, ndathi: Makubekho isibhakabhaka phakathi kwamanzi kwaye kwaba njalo, nkqu njengoko ndathethayo; kwaye ndathi: Masahlule amanzi emanzini; kwaye kwenzeka;"
                },
                {
                    "number": 7,
                    "text": "Kwaye mna, Thixo ndenza isibhakabhaka ndahlula amanzi, ewe, amanzi amakhulu phantsi kwesibhakabhaka avela emanzini awayengentla kwesibhakabhaka, kwaye ayenjalo nkqu njengoko ndathethayo."
                },
                {
                    "number": 8,
                    "text": "Kwaye mna, Thixo, ndathi isibhakabhaka liZulu; kwaza ukuhlwa nentsasa zaba lusuku lwesibini."
                },
                {
                    "number": 9,
                    "text": "Kwaye mna, Thixo, ndathi: Makahlanganisane kunye endaweni enye amanzi angaphantsi kwezulu, kwaye kwaba njalo; kwaye mna, Thixo, ndathi: Makubekho umhlaba owomileyo; kwaye kwaba njalo."
                },
                {
                    "number": 10,
                    "text": "Kwaye mna, Thixo, ndathi indawo eyomileyo nguMhlaba; kwaye intlanganisela kunye yamanzi, ndathi luLwandle; kwaye mna, Thixo, ndabona ukuba zonke izinto endizenzileyo zazilungile."
                },
                {
                    "number": 11,
                    "text": "Kwaye mna, Thixo, ndathi: Umhlaba mawuphume uhlaza, imifuno evelisa imbewu, imithi yeziqhamo evelisa iziqhamo, ngohlobo lwayo, nemithi evelisa iziqhamo, embewu yayo imele ukuba yona iphezu komhlaba, kwaye kwaba njalo nkqu njengoko ndathatheyo."
                },
                {
                    "number": 12,
                    "text": "Kwaye umhlaba waphuma uhlaza, yonke imifuno evelisa imbewu ngohlobo lwayo, nemithi evelisa iziqhamo, embewu ikuyo, ngohlobo lwayo; kwaye mna, Thixo, ndabona okokuba zonke izinto endizenzileyo zazilungile;"
                },
                {
                    "number": 13,
                    "text": "Kwaza ukuhlwa nentsasa zaba lusuku lwesithathu."
                },
                {
                    "number": 14,
                    "text": "Kwaye mna, Thixo, ndathi: Makubekho izikhanyiso esibhakabhakeni samazulu, zahlule imini kubusuku, kwaye mazibe zezemiqondiso, zibe zezamaxesha, zibe zezemihla, neminyaka;"
                },
                {
                    "number": 15,
                    "text": "Kwaye mazibe zizikhanyiso esibhakabhakeni samazulu, zikhanyise emhlabeni; kwaye kwaba njalo."
                },
                {
                    "number": 16,
                    "text": "Kwaye mna, Thixo, ndenza izikhanyiso ezikhulu zazibini; isikhanyiso esikhulu ngakumbi silawule imini, kwaye isikhanyiso esinganeno silawule ubusuku, kwaye isikhanyiso esikhulu ngakumbi saba lilanga, kwaye isikhanyiso esinganeno saba yinyanga; kwaye neenkwenkwezi kanjalo zenziwa nkqu ngokwelizwi lam."
                },
                {
                    "number": 17,
                    "text": "Kwaye mna, Thixo ndazibeka esibhakabhakeni samazulu ukuze zikhanyisele umhlaba,"
                },
                {
                    "number": 18,
                    "text": "Lize ilanga lilawule imini, nenyanga ilawule ebusuku nokwahlula ukukhanya ebumnyameni; kwaye mna, Thixo, ndabona okokuba zonke izinto endizenzileyo zazilungile;"
                },
                {
                    "number": 19,
                    "text": "Kwaza ukuhlwa nentsasa zaba lusuku lwesine."
                },
                {
                    "number": 20,
                    "text": "Kwaye mna, Thixo, ndathi: Amanzi makavelise inyakanyaka yendalo enobomi, kwaye neentaka eziphaphazela phezu komhlaba esibhakabhakeni sezulu."
                },
                {
                    "number": 21,
                    "text": "Kwaye mna, Thixo, ndadala iminenga emikhulu, nayo yonke imiphefumlo ephilileyo enambuzelayo, eyanyakazela emanzini, ngohlobo lwayo, neentaka zonke ezinamaphiko ngohlobo lwazo; kwaye mna, Thixo, ndabona okokuba zonke izinto endandizidalile zazilungile."
                },
                {
                    "number": 22,
                    "text": "Kwaye, mna, Thixo, ndazisikelela, ndisithi: Qhamani, nande, nize niwazalise amanzi aselwandle; neentaka mazande emhlabeni;"
                },
                {
                    "number": 23,
                    "text": "Kwaza ukuhlwa nentsasa zaba lusuku lwesihlanu."
                },
                {
                    "number": 24,
                    "text": "Kwaye mna, Thixo, ndathi: Umhlaba mawuvelise imiphefumlo ephilileyo ngohlobo lwayo, izinto ezizitho zine, nezinambuzane, nezinto eziphilileyo zomhlaba ngohlobo lwazo, kwaza kwaba njalo;"
                },
                {
                    "number": 25,
                    "text": "Kwaye mna, Thixo, ndenza izinto eziphilileyo zomhlaba ngohlobo lwazo, nezinto ezizitho zine ngohlobo lwazo, nazo zonke izinambuzane zomhlaba ngohlobo lwazo; kwaye mna, Thixo, ndabona okokuba ezi zinto zazilungile."
                },
                {
                    "number": 26,
                    "text": "Kwaye mna, Thixo, ndathi kowam oKuphela koZelweyo, owaye kunye nam ukususela ekuqalekeni: Masenze umntu ngokomfanekiselo wethu, ngokufana nathi; kwaye kwaba njalo. Kwaye mna, Thixo, ndathi: Mababe nobukhosi ezintlanzini zolwandle, nasezintakeni zezulu, nakwizinto ezizitho zine, naphezu komhlaba wonke, nakuzo zonke izinto ezinambuzelayo emhlabeni."
                },
                {
                    "number": 27,
                    "text": "Kwaye, mna, Thixo, ndadala umntu ngokomfanekiselo ongowam, ngokufana nowam oKuphela koZelweyo ndamdala; ndadala indoda nomfazi."
                },
                {
                    "number": 28,
                    "text": "Kwaye mna, Thixo, ndibasikelele kwaye ndathi kubo: Qhamani, nande, nize niwuzalise umhlaba, nize niweyise, nibe nobukhosi ezintlanzini zolwandle, nasezintakeni zezulu, nasezintweni zonke eziphilileyo ezinambuzelayo."
                },
                {
                    "number": 29,
                    "text": "Kwaye mna, Thixo, ndathi ebantwini: Yabonani, ndininikile yonke imifuno evelisa imbewu, esebusweni bawo wonke umhlaba, nayo yonke imithi eya kuba neziqhamo evelisa imbewu; ziya kuba kukudla kuni."
                },
                {
                    "number": 30,
                    "text": "Kwaye kuzo zonke izinto eziphilileyo zomhlaba, nakuzo zonke iintaka zezulu, nakuzo zonke izinto ezinambuzela emhlabeni, kuzo endinike ubomi, ndiya kuzinika yonke imifuno eluhlaza ibe kukudla kuzo; kwaye kwaba njalo, nkqu njengoko ndathethayo."
                },
                {
                    "number": 31,
                    "text": "Kwaye mna, Thixo, ndabona ukuba yonke into endiyenzileyo, kwaye, yabonani, zonke izinto endizenzileyo zazilungile; kwaza ukuhlwa nentsasa zaba lusuku lwesithandathu."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "Moses 3",
            "data_type": "chapter",
            "chapter_name": "Isahluko 3",
            "chapter_summary": [
                "UThixo wadala zonke izinto ngokwasemoyeni phambi kokuba zibe sendalweni phezu komhlaba—Wadala indoda, inyama yokuqala, phezu komhlaba—Umfazi ngumncedi ofanelekileyo wendoda."
            ],
            "subtitle": [
                "(Juni–Oktobha 1830)"
            ],
            "verses": [
                {
                    "number": 1,
                    "text": "Njalo agqitywa amazulu nomhlaba, nawo wonke umkhosi wazo."
                },
                {
                    "number": 2,
                    "text": "Kwaye ngomhla wesixhenxe mna, Thixo, ndawugqiba umsebenzi wam, nazo zonke izinto endizenzileyo; ndaza ndaphumla ngomhla wesixhenxe kuwo wonke umsebenzi, kwaye zonke izinto endizenzileyo ndazigqiba, ndaye mna, Thixo ndabona okokuba zazilungile;"
                },
                {
                    "number": 3,
                    "text": "Kwaye, mna, Thixo, ndawusikelela umhla wesixhenxe, ndaza ndawungcwalisa; ngenxa yokuba ndaphumla kuwo wonke umsebenzi mna, Thixo, endawudalayo ndaze ndawenza."
                },
                {
                    "number": 4,
                    "text": "Kwaye ngoku, qaphela, ndithi kuwe, okokuba ezi zizizukulwana zamazulu nezomhlaba, xa zazidaliwe, kuwo umhla mna, iNkosi uThixo, ndenza amazulu nomhlaba,"
                },
                {
                    "number": 5,
                    "text": "Kwaye onke amatyholo asendle engekaveli emhlabeni, nayo yonke imifuno yasendle ingekantshuli. Kuba mna, iNkosi uThixo, ndadala zonke izinto, ezo ndithethe ngazo, ngokwasemoyeni, phambi kokuba zibe sendalweni phezu kobuso bomhlaba. Kuba mna, iNkosi uThixo, ndenze ukuba imvula ine phezu kobuso bomhlaba. Kwaye mna, iNkosi uThixo, ndidale bonke abantwana babantu; kwaye kungekho mntu wokuwusebenza umhlaba; kuba emazulwini ndabadala; kwaye kungekho nyama phezu komhlaba, nasemanzini nasemazulwini;"
                },
                {
                    "number": 6,
                    "text": "Kodwa mna, iNkosi uThixo, ndathetha, kwanyuka inkungu iphuma emhlabeni, yaza yabunyakamisa bonke ubuso bomhlaba."
                },
                {
                    "number": 7,
                    "text": "Kwaye mna, iNkosi uThixo, ndabumba umntu ngothuli lwasemhlabeni, kwaye ndaphefumlela emathatheni akhe impefumlo yobomi; kwaye umntu waba ngumphefumlo ophilileyo, inyama yokuqala phezu komhlaba, kanjalo umntu wokuqala; nangona kunjalo, zonke izinto zazikho phambi kokudalwa; kodwa zazidalwe zaza zenziwa ngokwasemoyeni ngokwelizwi lam."
                },
                {
                    "number": 8,
                    "text": "Kwaye mna, iNkosi uThixo, ndatyala umyezo ngasempumalanga e-Eden, kwaye apho ndabeka umntu endimbumbileyo."
                },
                {
                    "number": 9,
                    "text": "Kwaye ngaphandle komhlaba mna, iNkosi uThixo, ndenza kuntshule yonke imithi, ngokwasendalweni, enqwenelekayo ngokukhangeleka emntwini; kwaye umntu ebenako ukuyiqaphela. Kwaye yaba yimiphefumlo ephilileyo. Kuba yayisemoyeni emini endayidala ngayo; kuba yasala kwindawo mna, Thixo endiyidale kuyo, ewe, nkqu zonke izinto endazilungiselela ukusetyenziswa ngumntu; kwaye abantu bazibona ukuba zazilungele ukudliwa, Kwaye mna, iNkosi uThixo, ndatyala umthi wobomi kanjalo esazulwini somyezo, kwaye kanjalo umthi wokwazi okulungileyo nokubi."
                },
                {
                    "number": 10,
                    "text": "Kwaye mna, iNkosi uThixo, ndenza umlambo ophuma e-Eden wokunyakamisa umyezo; kwaye wahluka apho, kwaye waba ziimbaxa ezine."
                },
                {
                    "number": 11,
                    "text": "Kwaye mna, iNkosi uThixo, ndathi igama lowokuqala yiPishon, kwaye ujikeleze lonke ilizwe laseHavila, apho mna, iNkosi uThixo ndadala igolide eninzi;"
                },
                {
                    "number": 12,
                    "text": "Kwaye igolide yelo lizwe yayintle, kwaye kwakukho ibhedolaki nelitye lebherilo."
                },
                {
                    "number": 13,
                    "text": "Kwaye igama lowesibini umlambo lalibizwa iGihon; ngokufanayo ujikeleze lonke ilizwe lakwaKushi."
                },
                {
                    "number": 14,
                    "text": "Kwaye igama lowesithathu umlambo laliyiHidekele; lowo uya ngasempumalanga yase-Asiriya. Kwaye owesine umlambo wawungumEfrati."
                },
                {
                    "number": 15,
                    "text": "Kwaye mna, iNkosi uThixo, ndathabatha umntu, ndaza ndambeka eMyezweni we-Eden, ukuba awusebenze, kwaye awugcine."
                },
                {
                    "number": 16,
                    "text": "Kwaye mna, iNkosi uThixo, ndamyalela umntu, ndisithi: Yonke imithi yomyezo ungayidla ngokukhululekileyo,"
                },
                {
                    "number": 17,
                    "text": "Kodwa umthi wokwazi okulungileyo nokubi, uze ungawudli, nangona kunjalo, umele ukuzikhethela, kuba kunikiwe kuwe; kodwa khumbula okokuba ndikwalele, kuba mhla kuwo wadla kuwo ngokuqinisekileyo uya kufa."
                },
                {
                    "number": 18,
                    "text": "Kwaye mna, iNkosi uThixo, ndathi kowam oKuphela koZelweyo, okokuba kwakungalunganga okokuba umntu abe yedwa; ngako oko, ndiya kumenzela umncedi onguwabo."
                },
                {
                    "number": 19,
                    "text": "Kwaye ngomhlaba mna, iNkosi uThixo, ndabumba izinto eziphilileyo zasendle, nazo zonke iintaka zezulu; kwaye ndayalela okokuba ziya kuza kuAdam, ukuba zibone ukuba uya kuzibiza njani; kwaye zaziyimiphefumlo ephilileyo kanjalo; kuba mna, Thixo, ndaziphefumlela impefumlelo yobomi, kwaye ndayalela okokuba nanjengokuba uAdam wabiza izidalwa eziphilileyo, iya kuba ligama layo."
                },
                {
                    "number": 20,
                    "text": "Kwaye uAdam wanika amagama kuzo zonke izinto ezizitho zine, nasezintakeni zezulu, nakuzo zonke izinto eziphilileyo zasendle; kodwa uAdam, akafunyanelwanga mncedi unguwabo."
                },
                {
                    "number": 21,
                    "text": "Kwaye mna, iNkosi uThixo, ndawisa ubuthongo obukhulu phezu koAdam; kwaye walala, kwaye ndathabatha lwalunye ezimbanjeni zakhe ndaye ndavingca ngenyama esikhundleni salo;"
                },
                {
                    "number": 22,
                    "text": "Kwaye ubambo mna, iNkosi uThixo endiluthabathe endodeni, ndenza umfazi, kwaye ndamzisa endodeni."
                },
                {
                    "number": 23,
                    "text": "Kwaye uAdam wathi: Eli ke ngoku ndiyalazi lithambo lasemathanjeni am, yinyama yasenyameni yam; uya kubizwa kuthiwe nguMfazi, ngokuba ethatyathwe endodeni."
                },
                {
                    "number": 24,
                    "text": "Ke ngoko indoda iya kumshiya uyise nonina, kwaye iya kunamathela kumkayo; baye baya kuba nyama-nye."
                },
                {
                    "number": 25,
                    "text": "Kwaye bobabini bahamba ze, umntu nomkakhe, baye bengenazintloni."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "Moses 4",
            "data_type": "chapter",
            "chapter_name": "Isahluko 4",
            "chapter_summary": [
                "USathana waba ngumtyholi kanjani—Uhenda uEva—UAdam noEva bayawa, kwaza ukufa kwangena ehlabathini."
            ],
            "subtitle": [
                "(Juni–Oktobha 1830)"
            ],
            "verses": [
                {
                    "number": 1,
                    "text": "Kwaye mna, iNkosi uThixo, ndathetha noMoses, ndisithi: Loo Sathana, omyalele egameni lowam oKuphela koZelweyo, ikwa nguye owayekho ukususela ekuqalekeni, kwaye weza phambi kwam, esithi—Qaphela, ndikho, thuma mna, ndiya kuba ngunyana wakho, ndaye ndiya kulukhulula lonke uluntu, kwaye akukho namnye umphefumlo oya kulahleka, ndaye ngokuqinisekileyo ndiya kukwenza; ngako oko ndinike imbeko yakho."
                },
                {
                    "number": 2,
                    "text": "Kodwa, qaphela, uNyana wam oyiNtanda, owayeyiNtanda yam noKhethiweyo ukususela ekuqalekeni, wathi kum—Bawo, intando yakho mayenziwe, nozuko ibe lolwakho ngonaphakade."
                },
                {
                    "number": 3,
                    "text": "Ngako oko, ngenxa yokuba uSathana wavukela ngokuchasene nam, kwaye wafuna ukutshabalalisa ilungelo lokuzikhethela lomntu, mna, iNkosi uThixo endamnikayo, kananjalo, okokuba ndinike yena amandla angawam; ngamandla owam oKuphela koZelweyo, ndenza ukuba aphoselwe ezantsi;"
                },
                {
                    "number": 4,
                    "text": "Kwaye waba nguSathana, ewe nkqu umtyholi, uyise wabo bonke ubuxoki, ekhohlisa kwaye emfamekisa abantu, aze abakhokelelele ekuthinjweni ngentando yakhe, nkqu njengoko abaninzi bengayi kuphulaphula elizwini lam."
                },
                {
                    "number": 5,
                    "text": "Kwaye ngoku inyoka yayinobuqhophololo obungakumbi ngaphezu kunazo naziphina izinto eziphilileyo zasendle mna, iNkosi uThixo, endizenzileyo."
                },
                {
                    "number": 6,
                    "text": "Kwaye uSathana wakubeka entliziyweni yenyoka, (kuba wayetsalele kude abaninzi kunye naye,) kwaye wafuna kanjalo ukulukuhla uEva, kuba wayengayazi ingqondo kaThixo, ngako oko wafuna ukutshabalalisa ihlabathi."
                },
                {
                    "number": 7,
                    "text": "Kwaye wathi kumfazi: Ewe, uThixo utshilo—Anisayi kudla kuyo yonke imithi yomyezo? (Kwaye wathetha ngomlomo wenyoka.)"
                },
                {
                    "number": 8,
                    "text": "Kwaye umfazi wathi kuyo inyoka: Sinokudla eziqhameni zemithi yomyezo;"
                },
                {
                    "number": 9,
                    "text": "Kodwa eziqhameni zomthi wena owubonayo phakathi komyezo, uThixo uthe—Anisayi kudla kuzo, ze ningazichukumisi, hleze nife."
                },
                {
                    "number": 10,
                    "text": "Kwaye inyoka yathi kumfazi: Anisayi kufa;"
                },
                {
                    "number": 11,
                    "text": "Kuba uThixo esazi ukuba mhlana nithe nadla, ngoko ke amehlo enu aya kuqabuka, kwaye niya kuba njengoothixo, nazi okulungileyo nokubi."
                },
                {
                    "number": 12,
                    "text": "Kwaye xa umfazi wabonayo ukuba umthi wawulungele ukudliwa, nokuba uyakhanukeka emehlweni, nomthi onqwenelekela ukuqiqisa, wathabatha eziqhameni zawo, waza wadla, kananjalo wanika indoda yakhe inaye, yaza yadla."
                },
                {
                    "number": 13,
                    "text": "Kwaye amehlo abo bobabini aqabuka, kwaye bazi ukuba babehamba ze. Kwaye bathunga amagqabi omkhiwane kwaye bazenzela imibhinqo."
                },
                {
                    "number": 14,
                    "text": "Kwaye beva ilizwi leNkosi uThixo, njengoko babehamba emyezweni, empepheni yasemini; kwaye uAdam nomkakhe bemka bazimela ebusweni beNkosi uThixo phakathi kwemithi yomyezo."
                },
                {
                    "number": 15,
                    "text": "Kwaye mna, iNkosi uThixo, ndabiza uAdam, kwaye ndathi kuye: Uphina?"
                },
                {
                    "number": 16,
                    "text": "Kwaye wathi: Ndive isandi sakho emyezweni, ndasuka ndoyika, ngokuba ndabona okokuba ndihamba ze, ndaze ndazimela."
                },
                {
                    "number": 17,
                    "text": "Kwaye mna, iNkosi uThixo, ndathi kuAdam: Uxelelwe ngubani na ukuba uhamba ze? Udlile na kuwo umthi endakuwisela umthetho ngawo ndathi ungadli kuwo, ukuba kunjalo ngokuqinisekileyo uya kufa?"
                },
                {
                    "number": 18,
                    "text": "Kwaye indoda yathi: Umfazi owandinikayo, kwaye omyalele okokuba abe kunye nam, nguye ondinikileyo kuso isiqhamo somthi ndaza ndadla ke."
                },
                {
                    "number": 19,
                    "text": "Kwaye mna, iNkosi uThixo, ndathi kumfazi: Yintoni le uyenzileyo? Kwaye umfazi wathi: Inyoka indilukuhlile, ndaza ndadla ke."
                },
                {
                    "number": 20,
                    "text": "Kwaye mna, iNkosi uThixo, ndathi kwinyoka: Ngokuba wena uyenzile le nto uya kuqalekiswa ngaphezu kwezinto zonke ezizitho zine, nangaphezu kwezinto zonke eziphilileyo zasendle; uya kuhamba ngesisu, kwaye uya kudla uthuli yonke imihla yobomi bakho;"
                },
                {
                    "number": 21,
                    "text": "Kwaye ndiya kumisa ubutshaba phakathi kwakho nomfazi, phakathi kwembewu yakho nembewu yakhe; kwaye yona iya kukutyumza intloko yakho, kwaye wena uya kuyityumza isithende sayo."
                },
                {
                    "number": 22,
                    "text": "Kuye umfazi, mna, iNkosi uThixo, ndathi: Ndiya kukwandisa kakhulu ukubulaleka kwakho nasekumitheni. Uya kuzala abantwana unembulaleko, kwaye inkanuko yakho iya kuba sendodeni yakho, kwaye iya kukulawula."
                },
                {
                    "number": 23,
                    "text": "Kwaye kuAdam, mna, iNkosi uThixo, ndathi: Ngokuba uphulaphule izwi lomkakho, waza wadla kuso isiqhamo somthi endakuwisela umthetho ngaso, ndisithi—Uze ungadli kuwo, uya kuqalekiswa umhlaba ngenxa yakho; uya kudla ukubulaleka kuwo yonke imihla yobomi bakho."
                },
                {
                    "number": 24,
                    "text": "Kanjalo uya kuntshula imithana enameva nenkunzane, kwaye uya kudla imifuno yasendle."
                },
                {
                    "number": 25,
                    "text": "Ngokubila kobuso bakho uya kudla ukudla, ude ubuyele emhlabeni—kuba uya kufa ngokuqinisekileyo—kuba uthatyathwe kuwo: kuba wawuluthuli, kwaye kwaseluthulini uya kubuyela."
                },
                {
                    "number": 26,
                    "text": "Kwaye uAdam wambiza umkakhe ngegama elinguEva, ngokuba yena engunina wako konke okuphilileyo; kuba njalo mna, iNkosi uThixo, ndimbize njalo owokuqala wabo bonke abafazi abaninzi."
                },
                {
                    "number": 27,
                    "text": "KuAdam, kananjalo nakumkakhe, mna, iNkosi uThixo, ndabenzela iingubo zezintsu, ndaze ndabambathisa."
                },
                {
                    "number": 28,
                    "text": "Kwaye mna, iNkosi uThixo, ndathi kowam oKuphela koZelweyo: Yabonani, umntu usuke waba njengomnye wethu ukwazi okulungileyo nokubi; kwaye ngoku hleze ke olule isandla sakhe, athabathe nakuwo umthi wobomi, aze adle aze aphile ngonaphakade,"
                },
                {
                    "number": 29,
                    "text": "Ke ngoko mna, iNkosi uThixo, ndiya kumndulula eMyezweni se-Eden, ukuba asebenze umhlaba abethatyathwe kuwo;"
                },
                {
                    "number": 30,
                    "text": "Kuba njengoko mna, iNkosi uThixo, ndiphila, nkqu kunjalo amazwi am akanako ukubuyela kum elambatha, kuba njengoko ephuma emlonyeni wam amele ukuzaliseka."
                },
                {
                    "number": 31,
                    "text": "Njalo ke ndamgxotha umntu, kwaye ndabeka ngasempumalanga kuwo uMyezo we-Eden, iikherubhi nelangatye lekrele, elijikajikayo lokugcina indlela eya emthini wobomi."
                },
                {
                    "number": 32,
                    "text": "(Kwaye la ngamazwi endawathetha esicakeni sam uMoses, kwaye ayinyani nkqu njengoko ndiya kwenza; kwaye ndiwathethile kuwe. Bona ukuba akuwabonisi mntu, ndide ndibe ndiyakuyalela, ngaphandle kwabo bakholwayo. Amen.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "Moses 5",
            "data_type": "chapter",
            "chapter_name": "Isahluko 5",
            "chapter_summary": [
                "UAdam noEva bazala abantwana—uAdam wanikela ngedini waza wakhonza uThixo—UKayin noAbheli bayazalwa—UKayin uvukela, uthanda uSathana ngaphezu kukaThixo, aze abe nguNyana weSihogo—Ubugebenga nenkohlakalo zanaba—Ivangeli ishunyayelwe ukususela ekuqalekeni."
            ],
            "subtitle": [
                "(Juni–Oktobha 1830)"
            ],
            "verses": [
                {
                    "number": 1,
                    "text": "Kwaye kwenzekile okokuba emva kokuba mna, iNkosi uThixo, ndithe ndabagxotha, uthe uAdam waqalisa ukusebenza umhlaba, nokuba nobukhosi phezu kwezinto zonke eziphilileyo zasendle, nokuba adle ukudla kwakhe ngokubila kwebunzi lakhe, njengoko mna iNkosi ndamyalelayo. No-Eva, kanjalo, umkakhe, wasebenza kunye naye."
                },
                {
                    "number": 2,
                    "text": "Kwaye uAdam wamazi umkakhe, kwaye wamzalela oonyana neentombi, kwaye baqalisa ukwanda nokuwuzalisa umhlaba."
                },
                {
                    "number": 3,
                    "text": "Kwaye ukususela kweloo xesha kuye phambili, oonyana neentombi zika-Adam baqalisa ukuzahlula ngambini ngambini elizweni, nokusebenza umhlaba, nokwalusa imihlambi, kwaye bazala kanjalo oonyana neentombi."
                },
                {
                    "number": 4,
                    "text": "Kwaye uAdam noEva, umkakhe, babiza egameni leNkosi, kwaye beva ilizwi leNkosi livela endleleni engaseMyezweni we-Eden, lithetha kubo, baye bengamboni; kuba babevalelwe ngaphandle ebusweni bakhe."
                },
                {
                    "number": 5,
                    "text": "Kwaye wabanika imiyalelo, okokuba banqule iNkosi uThixo wabo baze banikele ngamazibulo emihlambi yabo, angumnikelo eNkosini. Kwaye uAdam wathobeka kuyo imiyalelo yeNkosi."
                },
                {
                    "number": 6,
                    "text": "Kwaye emva kweentsuku ezininzi ingelosi yeNkosi yabonakala kuAdam, isithi: Kungokuba kutheni na unikela amadini eNkosini? Kwaye uAdam wathi kuyo: Andazi, ngaphandle kokuba iNkosi indiyalele."
                },
                {
                    "number": 7,
                    "text": "Kwaye ngoko ingelosi yathetha, isithi: Le nto kukufana kwedini loKuphela koZelweyo kaYise, ozele ubabalo nenyaniso."
                },
                {
                    "number": 8,
                    "text": "Ngako oko, wena uya kwenza konke okwenzayo egameni loNyana, kwaye wena uya kuguquka uze ubize kuThixo egameni loNyana ngonaphakade."
                },
                {
                    "number": 9,
                    "text": "Kwaye kuwo loo mhla uMoya oyiNgcwele wehla phezu ko-Adam onika ubungqina boYise noNyana, usithi: NdingoKuphela koZelweyo kaBawo ukususela ekuqalekeni, kuye phambili nangonaphakade, kuba njengoko wena uwile umele ube nokukhululwa, nalo lonke uluntu, nkqu njengoko kwabaninzi kuya kwenziwa."
                },
                {
                    "number": 10,
                    "text": "Kwaye kuwo loo mhla uAdam wasikelelwa nguThixo kwaye wazaliswa, kwaye waqalisa ukuprofetha ngokunxulumene nazo zonke iintsapho zomhlaba, esithi: Malisikelelwe igama likaThixo, kuba ngenxa yezigqitho zam amehlo am avulekile, kwaye kobu bomi ndiya kuba novuyo, kwaye kwakhona ndiya kumbona uThixo ndisenyameni."
                },
                {
                    "number": 11,
                    "text": "Kwaye uEva, umkakhe, waziva zonke ezi zinto kwaye wayevuya, esithi: Ukuba bekungesiso isigqitho sethu ngesingazange sibe nembewu, kwaye ngesingazange sikwazi okulungileyo nokubi, novuyo lokukhululwa kwethu, nobomi obungunaphakade uThixo abunika kubo bonke abathobekileyo."
                },
                {
                    "number": 12,
                    "text": "Kwaye uAdam noEva balisikelela igama likaThixo, kwaye benza zonke izinto zazeke koonyana babo neentombi zabo."
                },
                {
                    "number": 13,
                    "text": "Kwaye uSathana weza phakathi kwabo esithi: Ndingunyana kaThixo kanjalo; kwaye wabayalela, esithi: Sanukukholelwa; kwaye abakukholelwanga, kwaye bathanda uSathana ngaphezu koThixo. Kwaye abantu baqalisa ukususela kweloo xesha ukuya phambili bangabenyama, bemvelo, nababudemoni."
                },
                {
                    "number": 14,
                    "text": "Kwaye iNkosi uThixo yababiza abantu ngoMoya oyiNgcwele kwiindawo zonke kwaye yabayalela okokuba baguquke;"
                },
                {
                    "number": 15,
                    "text": "Kwaye njengabaninzi abakholwayo kuNyana, kwaye abaguqukayo ezonweni zabo, baya kusindiswa; kwaye njengabaninzi babengakholwa, kwaye abaguquka, babeya kugwetywa; namazwi aphuma emlonyeni kaThixo esemmiselweni ongqingqwa; ngako oko amele ukuzalisekiswa."
                },
                {
                    "number": 16,
                    "text": "Kwaye uAdam noEva, umkakhe, abazange bayeke ukubiza uThixo. Kwaye uAdam wamazi uEva umkakhe, kwaye wamitha waza wazala uKayin, kwaye wathi: Ndizuze indoda eNkosini; ngako oko ize ingabi nakuwala amazwi ayo. Kodwa qaphela, uKayin akawaphulaphulanga, esithi: Ngubani iNkosi emandiyazi?"
                },
                {
                    "number": 17,
                    "text": "Kwaye kwakhona wamitha waza wazala umntakwabo uAbheli. Kwaye uAbheli waphulaphula elizwini leNkosi. Kwaye uAbheli waba ngumalusi wezimvu, kanti uKayin waba ngumsebenzi womhlaba."
                },
                {
                    "number": 18,
                    "text": "Kwaye uKayin wathanda uSathana ngaphezulu koThixo. Kwaye uSathana wamyalela esithi: Yenza umnikelo eNkosini."
                },
                {
                    "number": 19,
                    "text": "Kwaye ke ekuhambeni kwexesha kwaye kwenzeka okokuba uKayin azise iziqhamo zomhlaba zingumnikelo eNkosini."
                },
                {
                    "number": 20,
                    "text": "Kwaye uAbheli, kanjalo wazisa amazibulo omhlambi wakhe, natyebileyo awo. Kwaye iNkosi yamhlonela uAbheli, nomnikelo wakhe;"
                },
                {
                    "number": 21,
                    "text": "Kodwa ayizanga imbeke uKayin, nomnikelo wakhe. Ngoku uSathana wakwazi oku, kwaye kwamkholisa. Kwaye ke uKayin waba nomsindo kakhulu, kwaye ubuso bakhe basangana."
                },
                {
                    "number": 22,
                    "text": "Kwaye yathi iNkosi kuKayin: Yini na ukuba uqumbe? Yini na ukuba busangane ubuso bakho?"
                },
                {
                    "number": 23,
                    "text": "Ukuba uthe walungisa, uya kwamkeleka. Kwaye ukuba uthe akwalungisa, isono sibuthumile ngasesangweni, kwaye uSathana unqwenela ukukufumana; kwaye ngaphandle kokuba ube uya kuphulaphula imiyalelo yam, ndiya kukukhulula, kwaye kuya kuba njalo kuwe ngokomnqweno wakhe. Kwaye wena uya kulawula phezu kwakhe."
                },
                {
                    "number": 24,
                    "text": "Kuba ukususela kweli xesha kuye phambili uya kuba nguyise wobuxoki bakhe; uya kubizwa iSihogo; kuba kanjalo wawukho phambi kwehlabathi."
                },
                {
                    "number": 25,
                    "text": "Kwaye kuya kuthiwa kwixesha elizayo—Okokuba la masikizi afunyanwa kuKayin; kuba wala icebiso elikhulu ngakumbi elalifunyanwa kuThixo; kwaye esi sisiqalekiso endiya kusibeka phezu kwakho, ngaphandle kokuba uyaguquka."
                },
                {
                    "number": 26,
                    "text": "Kwaye ke uKayin wayequmbile, kwaye akamamelanga ngakumbi elizwini leNkosi, nakuAbheli, umntakwabo, owahamba ebungcweleni phambi kweNkosi."
                },
                {
                    "number": 27,
                    "text": "Kwaye uAdam nomkakhe bazila phambi kweNkosi, ngenxa kaKayin nabazalwana bakhe."
                },
                {
                    "number": 28,
                    "text": "Kwaye kwenzekile okokuba uKayin wathatha enye yeentombi zabantakwabo ukuba ibe ngumfazi, kwaye bathanda uSathana ngaphezu kunoThixo."
                },
                {
                    "number": 29,
                    "text": "Kwaye uSathana wathi kuKayin: Funga kum, ngomqala wakho kwaye ukuba uyaxela uya kufa; kwaye ufunge abazalwana bakho ngeentloko zabo, nangoThixo ophilileyo, okokuba bangasixeli; kuba ukuba bayasixela, baya kufa ngokuqinisekileyo; ukuze esi uyihlo angabi nakusazi; kwaye ngale mini ndiya kumnikela umntakwenu uAbheli ezandleni zakho."
                },
                {
                    "number": 30,
                    "text": "Kwaye uSathana wafunga kuKayin ukuba uya kwenza ngokwemiyalelo yakhe. Kwaye zonke ezi zinto zenziwa emfihlakalweni."
                },
                {
                    "number": 31,
                    "text": "Kwaye uKayin wathi: Inene ndinguMahan, umongameli wemfihlakalo enkulu, ukuze ndibe nokubulala ndize ndifumane inzuzo. Ngako oko uKayin kwathiwa nguMongameli Mahan, kwaye waziqhayisa ngenkohlakalo yakhe."
                },
                {
                    "number": 32,
                    "text": "Kwaye uKayin waya endle, kwaye uKayin wathetha noAbheli, umntakwabo. Kwaye kwenzekile okokuba xa babesendle, uKayin wamvukela uAbheli, umntakwabo, kwaye wambulala."
                },
                {
                    "number": 33,
                    "text": "Kwaye uKayin waziqhayisa ngoko wayekwenzile, esithi: Ndikhululekile, ngokuqinisekileyo imihlambi yomntakwethu iwela ezandleni zam."
                },
                {
                    "number": 34,
                    "text": "Kwaye iNkosi yathi kuKayin: Uphi na uAbheli, umntakwenu? Kwaye wathi: Andazi. Ndingumgcini womntakwethu yini na?"
                },
                {
                    "number": 35,
                    "text": "Kwaye iNkosi yathi: Wenze ntoni na? Izwi legazi lomntakwenu liyakhala emhlabeni kum."
                },
                {
                    "number": 36,
                    "text": "Kwaye ngoku uya kuqalekiswa emhlabeni okhamise umlomo wawo walithabatha igazi lomntakwenu esandleni sakho."
                },
                {
                    "number": 37,
                    "text": "Xa usebenza umhlaba awusayi kukunika amandla awo. Uya kuba sisibhadubhadu nomphalaphali emhlabeni."
                },
                {
                    "number": 38,
                    "text": "Kwaye uKayin wathi eNkosini: USathana wandihenda ngenxa yemihlambi yomntakwethu. Kwaye kanjalo ndandiqumbile; kuba wamkele umnikelo wakhe waza awawamkela owam; ityala lam likhulu kunokuba ndinokulithwala."
                },
                {
                    "number": 39,
                    "text": "Yabona undigxothile namhla ebusweni beNkosi, nasebusweni bakho ndiya kusithela; kwaye ndiya kuba sisibhadubhadu nomphalaphali emhlabeni; kwaye kuya kwenzeka, okokuba lowo undifumanayo uya kundibulala, ngenxa yobugwenxa bam, kuba ezi zinto azifihlakalanga eNkosini."
                },
                {
                    "number": 40,
                    "text": "Kwaye mna iNkosi ndathi kuye: Nabani na okubulalayo, impindezelo iya kwenziwa kuye kasixhenxe. Kwaye mna, iNkosi ndimisele umqondiso kuKayin, hleze nabanina omfumanayo uya kumbulala."
                },
                {
                    "number": 41,
                    "text": "Kwaye ke uKayin wavalelwa ngaphandle ebusweni beNkosi, kwa kunye nomkakhe nabaninzi babazalwana bakhe bahlala elizweni likaNod, kwimpumalanga yase-Eden."
                },
                {
                    "number": 42,
                    "text": "Kwaye uKayin wamazi umkakhe, kwaye wamitha waza wazala uEnoki, kwaye kanjalo wazala oonyana abaninzi neentombi. Kwaye wakha isixeko, kwaye igama lesixeko walithiya emva kwegama lonyana wakhe, uEnoki."
                },
                {
                    "number": 43,
                    "text": "Kwaye uEnoki wazala uIradi, nabanye oonyana neentombi. Kwaye uIradi wazala uMehuyaheli, nabanye oonyana neentombi. Kwaye uMehuyaheli wazala uMetusaheli nabanye oonyana neentombi. Kwaye uMetusaheli wazala uLameki."
                },
                {
                    "number": 44,
                    "text": "Kwaye uLameki wazithathela abafazi ababini; igama lomnye linguAda, negama lomnye, linguZila."
                },
                {
                    "number": 45,
                    "text": "Kwaye uAda wazala uYabhali; wayenguyise wabo bonke abahlala ezintenteni, kwaye babengabagcini bezilo ezizitho zine; kwaye igama lomntakwabo lalinguYubhali, owayenguyise wabo bonke abaphatha uhadi nogwali."
                },
                {
                    "number": 46,
                    "text": "Kwaye uZila, kanjalo wazala uTubhalekayin, obekhanda yonke impahla enobukhali yobhedu nesinyithi, Nodade boTubhalekayin ebenguNahama."
                },
                {
                    "number": 47,
                    "text": "Kwaye uLameki wathi kubafazi bakhe, uAda noZila: Liveni ilizwi lam, bafazi bakaLameki, phulaphulani intetho yam; kuba sendibulele indoda yenxeba lam, nandodana ngenxa yomvumbo wam."
                },
                {
                    "number": 48,
                    "text": "Kuba uKayin uya kuphindezelwa kasixhenxe, ngenene uLameki uya kuba ngamashumi asixhenxe anesixhenxe;"
                },
                {
                    "number": 49,
                    "text": "Kuba uLameki engene kumnqophiso noSathana, emva kohlobo lukaKayin, apho abe nguMongameli Mahan, umongameli walaa mfihlakalo inkulu eyanikwa uKayin nguSathana; noIradi, unyana kaEnoki, besazi imfihlakalo yabo, baqalisa ukuyityhilela oonyana baka-Adam;"
                },
                {
                    "number": 50,
                    "text": "Ngako oko uLameki enomsindo, wambulala, engafani noKayin, kumntakwabo uAbheli, ngenxa yokufumana inzuzo, kodwa wambulalela isizathu sesifungo."
                },
                {
                    "number": 51,
                    "text": "Kuba, ukususela kwimihla kaKayin, kwakukho amayelenqe afihlakeleyo, kwaye imisebenzi yawo yayisemnyameni, kwaye babesazi okokuba wonke umntu ungumzalwana."
                },
                {
                    "number": 52,
                    "text": "Ngako oko iNkosi yamqalekisa uLameki, nendlu yakhe, nabo bonke abathe banqophisana noSathana; kuba abayigcinanga imiyalelo kaThixo, kwaye oko akumkholisanga uThixo, kwaye ke akafundisanga kubo bonke, kwaye imisebenzi yabo yayingamasikizi, kwaye ke kwaqala ukunaba phakathi kwabo bonke oonyana babantu. Kwaye ke kwaba phakathi koonyana babantu."
                },
                {
                    "number": 53,
                    "text": "Kwaye phakathi kweentombi zabantu ezi zinto zazingathethwa, ngenxa yokuba uLameki wayethe wayithetha imfihlelo kubafazi bakhe, kwaye bamvukela, kwaye bazibhengeza ezi zinto phandle, baza ababi namfesane;"
                },
                {
                    "number": 54,
                    "text": "Ngako oko uLameki wacekiswa, kwaye waphoselwa ngaphandle, kwaye akeza phakathi koonyana babantu, hleze abe uya kufa."
                },
                {
                    "number": 55,
                    "text": "Kwaye njalo imisebenzi yobumnyama yaqalisa ukoyisa phakathi koonyana babantu."
                },
                {
                    "number": 56,
                    "text": "Kwaye uThixo wawuqalekisa umhlaba ngesiqalekiso esibuhlungu, kwaye enomsindo kwabakhohlakeleyo, nabo bonke oonyana babantu awabenzayo;"
                },
                {
                    "number": 57,
                    "text": "Kuba babengaphulaphulanga elizwini lakhe, bengakholelwanga kowakhe oKuphela koZelweyo uNyana, nkqu lowo ambhengeze ekubeni uya kuza ngexesha eligqibeleleyo, owayelungiselelwe ukususela phambi kwesiseko sehlabathi."
                },
                {
                    "number": 58,
                    "text": "Kwaye njalo iVangeli yaqaliswa ukushunyayelwa, ukususela ekuqalekeni, ibhengezwa ziingelosi ezingcwele ezithunyelwe ngaphambili zivela ebusweni bukaThixo, nangelizwi elilelakhe, nangesipho soMoya oyiNgcwele."
                },
                {
                    "number": 59,
                    "text": "Kwaye njalo zonke izinto zaqiniselwa kuAdam ngommiselo ongcwele, kwaye iVangeli yashunyayelwa, nommiselo wathunyelwa ngaphambili, ukuze ube uya kuba sehlabathini, kude kube sisiphelo salo; kwaye ke kwaba njalo. Amen."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "Moses 6",
            "data_type": "chapter",
            "chapter_name": "Isahluko 6",
            "chapter_summary": [
                "Imbewu ka-Adam igcina incwadi yeenkumbulo—Isizukulwana sakhe esilungileyo sishumayela inguquko—UThixo uzityhila ngeNkqu kuEnoki—UEnoki ushumayela ivangeli—Icebo losindiso latyhilwa kuAdam—Wafumana ubhaptizo nobubingeleli."
            ],
            "subtitle": [
                "(Novemba–Disemba 1830)"
            ],
            "verses": [
                {
                    "number": 1,
                    "text": "Kwaye uAdam waphulaphula ilizwi likaThixo, kwaye wabizela oonyana bakhe ekuguqukeni."
                },
                {
                    "number": 2,
                    "text": "Kwaye uAdam wamazi umkakhe kwakhona, kwaye ke wazala unyana, kwaye wathi igama lakhe nguSete. Kwaye uAdam walizukisa igama likaThixo; kuba wathi: UThixo undimisele enye imbewu esikhundleni sika-Abheli, lowo uKayin wambulalayo."
                },
                {
                    "number": 3,
                    "text": "Kwaye uThixo wazityhila kuSete, kwaye akazange avukele, kodwa wanikela idini elamkelekileyo, njengelomntakwabo uAbheli. Kwaye kuye kanjalo kwazalwa unyana, kwaye wathi igama lakhe nguEnoshe."
                },
                {
                    "number": 4,
                    "text": "Kwaye ngoko baqala aba bantu ukubiza egameni leNkosi, kwaye iNkosi yabasikelela."
                },
                {
                    "number": 5,
                    "text": "Kwaye incwadi yeenkumbulo yagcinwa, kuyo kwabhalwa, ngolwimi luka-Adam, kuba yayinikwa abaninzi njengoko babebiza uThixo babhale ngomoya wempembelelo;"
                },
                {
                    "number": 6,
                    "text": "Kwaye ngabo abantwana babo babefundiswa ukufunda nokubhala, benolwimi olwalusulungekile kwaye lungangcolisekanga."
                },
                {
                    "number": 7,
                    "text": "Ngoku obu Bubingeleli bufanayo, obabukho ekuqalekeni, buya kubakho esiphelweni sehlabathi kananjalo."
                },
                {
                    "number": 8,
                    "text": "Ngoku uAdam wathetha esi siprofetho, njengoko eqhutywa nguMoya oyiNgcwele, kwaye nomlibo wabantwana bakaThixo wawugciniwe. Kwaye wona wawuyincwadi yezizukulwana zika-Adam, esithi: Ngawo umhla uThixo awadala umntu, wamenza ngemfano kaThixo;"
                },
                {
                    "number": 9,
                    "text": "Ngokomfanekiselo womzimba ongowakhe, wabadala, indoda nomfazi, kwaye wabasikelela, kwaye wathi igama labo nguAdam, ngawo umhla xa babedalwa baza baba yimiphefumlo ephilileyo emhlabeni phezu kwawo kusisihlalo seenyawo zikaThixo."
                },
                {
                    "number": 10,
                    "text": "Kwaye uAdam waphila ikhulu elinamashumi amathathu leminyaka, kwaye wazala unyana kwimfano eyiyeyakhe, ngokomfanekiselo ongowakhe, kwaye wathi igama lakhe nguSete."
                },
                {
                    "number": 11,
                    "text": "Kwaye imihla ka-Adam, emva kokuba efumene uSete, yayingamakhulu asibhozo eminyaka, kwaye ke wazala oonyana abaninzi neentombi;"
                },
                {
                    "number": 12,
                    "text": "Kwaye yonke imihla uAdam awayiphilayo yayingamakhulu alithoba anamashumi amathathu eminyaka, waza wafa."
                },
                {
                    "number": 13,
                    "text": "USete waphila ikhulu elinesihlanu leminyaka, kwaye wazala uEnoshe, kwaye ke waprofetha kuyo yonke imihla yakhe, nokuba wafundisa unyana wakhe uEnoshe ezindleleni zikaThixo; ngako oko uEnoshe kanjalo waprofetha."
                },
                {
                    "number": 14,
                    "text": "Kwaye uSete waphila, iminyaka engamakhulu asibhozo anesixhenxe, emva kokuba wazala oonyana abaninzi neentombi."
                },
                {
                    "number": 15,
                    "text": "Kwaye abantwana babantu babebaninzi phezu kobuso bomhlaba. Kwaye kuloo mihla uSathana wayenobukhosi phakathi kwabantu, kwaye edwanguza ezintliziyweni zabo; kwaye ukususela ngoko kuye phambili kweza iimfazwe nempalalo-gazi; kwaye isandla somntu sasichasene nomntakwabo, ekwenzeni ukufa, ngenxa yemisebenzi efihlakeleyo, befuna amandla."
                },
                {
                    "number": 16,
                    "text": "Yonke imihla kaSete yayingamakhulu alithoba aneshumi elinesibini eminyaka, waza wafa."
                },
                {
                    "number": 17,
                    "text": "Kwaye ke uEnoshe waphila amashumi alithoba eminyaka, waza wazala uKenan. Kwaye uEnoshe nentsalela yabantu bakaThixo baphuma elizweni, elalibizwa ngokuba yiShulon, kwaye wahlala elizweni lesithembiso, awalibiza emva konyana ongowakhe, awayemthiye ngokuba nguKenan."
                },
                {
                    "number": 18,
                    "text": "Kwaye uEnoshe waphila, iminyaka engamakhulu asibhozo aneshumi elinesihlanu, emva kokuba wazala uKenan, waza wazala oonyana abaninzi neentombi. Kwaye iyonke ke imihla kaEnoshe yayingamakhulu alithoba anesihlanu eminyaka, waza wafa."
                },
                {
                    "number": 19,
                    "text": "Kwaye uKenan waphila amashumi asixhenxe eminyaka, kwaye wazala uMahalaleli; kwaye uKenan waphila iminyaka engamakhulu asibhozo anamashumi amane emva kokuba wazala uMahalaleli, waza wazala oonyana neentombi. Kwaye iyonke imihla kaKenan yayingamakhulu alithoba aneshumi eminyaka, waza wafa"
                },
                {
                    "number": 20,
                    "text": "Kwaye uMahalaleli waphila iminyaka engamashumi amathandathu anesihlanu, kwaye wazala uYerede; kwaye uMahalaleli waphila, iminyaka engamakhulu asibhozo anamashumi amathathu, emva kokuba wazala uYerede, waza wazala oonyana neentombi. Kwaye iyonke imihla kaMahalaleli yayingamakhulu asibhozo anamashumi alithoba anesihlanu eminyaka, waza wafa."
                },
                {
                    "number": 21,
                    "text": "Kwaye uYerede waphila ikhulu elinamashumi amathandathu anesibini eminyaka, kwaye wazala uEnoki, waza wazala oonyana neentombi. Kwaye uYerede wafundisa uEnoki ezindleleni zikaThixo."
                },
                {
                    "number": 22,
                    "text": "Kwaye lo mlibo woonyana baka-Adam, owayengunyana kaThixo, uThixo, ubuqu bakhe, wawuncokola kunye naye."
                },
                {
                    "number": 23,
                    "text": "Kwaye babengabashumayeli bobulungisa, babethetha yaye beprofetha, kwaye babebiza bonke abantu, ezindaweni zonke, baguquke; nokholo lwalufundiswa ebantwaneni babantu."
                },
                {
                    "number": 24,
                    "text": "Kwaye kwenzekile okokuba iyonke imihla kaYerede yayiyiminyaka engamakhulu alithoba anamashumi amathandathu anesibini, waza wafa."
                },
                {
                    "number": 25,
                    "text": "Kwaye uEnoki waphila iminyaka engamashumi amathandathu anesihlanu, kwaye ke wazala uMethusela."
                },
                {
                    "number": 26,
                    "text": "Kwaye kwenzekile okokuba uEnoki wahambahamba elizweni, phakathi kwabantu; nanjengoko ehambahamba, uMoya kaThixo wehla uphuma ezulwini, kwaye wahlala phezu kwakhe."
                },
                {
                    "number": 27,
                    "text": "Kwaye weva ilizwi livela ezulwini, lisithi: Enoki, nyana wam, profetha kwaba bantu, uze uthi kubo—Guqukani, kuba itsho njalo iNkosi: Ndinomsindo ngaba bantu, kwaye umsindo wam owoyikekayo uphenjelelwe ngokuchasene nabo; kuba iintliziyo zabo ziqalise ukuba lukhuni, neendlebe zabo zithe nkqi, namehlo abo akanako ukubona kude;"
                },
                {
                    "number": 28,
                    "text": "Kwaye kwezi zizukulwana zininzi, ukususela ngomhla endabadalayo, bathe balahleka, kwaye bandikhanyela, baze bafuna iingcebiso ezizezabo emnyameni, namasikizi angawabo aqulunqe ubugebenga, baze abayigcina imiyalelo, endayinika uyise wabo, uAdam."
                },
                {
                    "number": 29,
                    "text": "Ngako oko, bazifungele tanci, kwaye ngesifungo sabo, bazizisele phezu kwabo ukufa; kwaye ndibalungiselele isihogo, ukuba abaguquki;"
                },
                {
                    "number": 30,
                    "text": "Kwaye lo ngummiselo, endiwuthumele ngaphambili ekuqalekeni kwehlabathi, uvela emlonyeni ongowam, ukususela kwisiseko salo, nangemilomo yezicaka zam, ooyihlo, ndiwumisele, nkqu njengoko uya kuthunyelwa ngaphambili ehlabathini, kuye eziphelweni zalo."
                },
                {
                    "number": 31,
                    "text": "Kwaye xa uEnoki wathi weva la mazwi, waqubuda emhlabeni, phambi kweNkosi, waye wathetha phambi kweNkosi, esithi: Kungokuba kutheni ndifumene ukuthandwa ebusweni bakho, ndaye kodwa ndingumfana, kwaye bonke abantu bayandicaphukela; kuba ndilithintitha; ngako oko ke ndisiso na isicaka sakho?"
                },
                {
                    "number": 32,
                    "text": "Kwaye iNkosi yathi kuEnoki: Yiya phambili uze wenze njengoko ndikuyaleleyo, kwaye akukho mntu uya kukugqobhoza. Vula umlomo wakho, kwaye uya kuzaliswa, ndaye ndiya kukunika intetho, kuba yonke inyama isezandleni zam, ndaye ndiya kwenza njengoko ndikubona kulungile."
                },
                {
                    "number": 33,
                    "text": "Yithi kwaba bantu: Zikhetheleni ngale mini, ukukhonza iNkosi uThixo owanenzayo."
                },
                {
                    "number": 34,
                    "text": "Qaphela uMoya wam uphezu kwakho, ngako oko onke amazwi akho ndiya kuwalungisa; neentaba ziya kusaba phambi kwakho, nemilambo iya kujika endleleni yawo; kwaye wena uya kuhlala kum, ndize ndibe kuwe; ke ngoko hamba kunye nam."
                },
                {
                    "number": 35,
                    "text": "Kwaye iNkosi yathetha kuEnoki; yaze yathi kuye: Qaba amehlo akho ngodaka, uze uwahlambe, kwaye uya kubona. Kwaye ke wenza njalo."
                },
                {
                    "number": 36,
                    "text": "Kwaye wabona oomoya uThixo awathi wabadala; kananjalo wabona izinto ezazingabonakali kwiliso lendalo; kwaye ukususela oko beza intetho ngaphesheya elizweni: Imboni iNkosi iyiphakamisile ebantwini bayo."
                },
                {
                    "number": 37,
                    "text": "Kwaye kwenzekile ukuba uEnoki waya ngaphambili elizweni, phakathi kwabantu, esima phezu kweenduli neendawo eziphakamileyo, uye wakhala ngelizwi elikhulu, engqina ngokuchasene nemisebenzi yabo; kwaye bonke abantu babekhubekile ngenxa yakhe."
                },
                {
                    "number": 38,
                    "text": "Kwaye beza ngaphambili bezokumphulaphula, phezu kweendawo eziphezulu, besithi kubagcini beentente: Hlalani nina apha nize nigcine iintente, xa siya ngaphaya sibone imboni, kuba iyaprofetha, kwaye kukho into engaqhelekanga elizweni; umntu oyindlobongela uze phakathi kwethu."
                },
                {
                    "number": 39,
                    "text": "Kwaye kwenzekile xa bamvayo, akukho mntu wabeka izandla kuye; kuba uloyiko lweza kubo bonke abamvayo; kuba wayehamba noThixo."
                },
                {
                    "number": 40,
                    "text": "Kwaye apho kwaphuma umntu weza kuye, ogama lakhe lalingu Mahijah, waza wathi kuye: Sixelele ngokucacileyo wena ungubani, kwaye uvela phi?"
                },
                {
                    "number": 41,
                    "text": "Kwaye wathi kubo: Ndivela kwilizwe likaKenan, ilizwe loobawo, ilizwe lobulungisa kude kube ngulo mhla. Kwaye ubawo wandifundisa ezindleleni zikaThixo."
                },
                {
                    "number": 42,
                    "text": "Kwaye kwenzekile, njengoko ndandihambahamba ukusuka elizweni likaKenan, ngolwandle lwasempumalanga, ndabona umbono; kwaye yabona, ndabona amazulu, kwaye iNkosi yathetha nam, yaye yandinika umyalelo; ngako oko, ngenxa yale njongo, ndithetha ngaphambili la mazwi, ukugcina umyalelo."
                },
                {
                    "number": 43,
                    "text": "Kwaye ke uEnoki waqhuba intetho yakhe, esithi: INkosi eyathetha nam, ikwa nguThixo wamazulu, kwaye unguThixo wam, noThixo wenu, kwaye ningabazalwana bam, kwaye kungokuba kutheni nizicebisa ngokwenu, nibe niphika uThixo wamazulu?"
                },
                {
                    "number": 44,
                    "text": "Wenza amazulu; umhlaba sisihlalo seenyawo zakhe; nesiseko sawo sesakhe. Qaphelani, wasibeka, wazisa phezu kobuso bawo isihlwele sabantu."
                },
                {
                    "number": 45,
                    "text": "Kwaye ukufa kweza phezu koobawo; nangona kunjalo siyabazi, kwaye asinako ukuphika, nabo bonke nkqu abokuqala babo siyabazi, nkqu uAdam."
                },
                {
                    "number": 46,
                    "text": "Kuba incwadi yeenkumbulo siyibhalile phakathi kwethu, ngokomfuziselo onikwe ngomnwe kaThixo; kwaye inikwe ngolwimi lwethu."
                },
                {
                    "number": 47,
                    "text": "Kwaye njengoko uEnoki wathetha ngaphambili amazwi kaThixo, abantu bangcangcazela, kwaye babengenako ukuma ebusweni bakhe."
                },
                {
                    "number": 48,
                    "text": "Kwaye wathi kubo: Ngokuba ke uAdam wawayo, sikho; nangokuwa kwakhe kweza ukufa; kwaye senziwe abaxhamli benkxwaleko neenkathazo."
                },
                {
                    "number": 49,
                    "text": "Qaphelani uSathana uthe weza phakathi kwabantwana babantu, yaye wabahenda ukuze banqule yena; kwaye abantu babe senyameni, basendalweni baza babudemoni, kwaye bavalelwe ngaphandle ebusweni bukaThixo."
                },
                {
                    "number": 50,
                    "text": "Kodwa uThixo wenze kwazeka koobawo bethu okokuba bonke abantu bamele ukuguquka."
                },
                {
                    "number": 51,
                    "text": "Kwaye wabiza ubawo wethu uAdam ngelizwi elilelakhe, esithi: NdinguThixo; ndenza ihlabathi, nabantu phambi kokuba babe senyameni."
                },
                {
                    "number": 52,
                    "text": "Kwaye wathi kanjalo kuye: Ukuba uya kubuyela kum, kwaye uphulaphule ilizwi lam, uze ukholwe, uze uguquke kuzo zonke izigqitho zakho, uze ubhaptizwe, nakuwo amanzi, egameni lowam oKuphela koZelweyo uNyana, ozele lubabalo nenyaniso, onguYesu Krestu, okuphela kwegama eliya kunikwa phantsi kwamazulu, ngalo usindiso luya kuza ebantwaneni babantu, uya kwamkela isipho soMoya oyiNgcwele, ucela zonke izinto egameni lakhe, kwaye nantoni na oya kuyicela, uya kuyinikwa."
                },
                {
                    "number": 53,
                    "text": "Kwaye ubawo wethu uAdam wathetha eNkosini, kwaye wathi: Kungokuba kutheni okokuba abantu bemele ukuguquka baze babhaptizwe emanzini? Kwaye iNkosi yathi kuAdam: Qaphela ndikuxolele isigqitho sakho eMyezweni wase-Eden."
                },
                {
                    "number": 54,
                    "text": "Ukususela ngoko kweza intetho ngaphandle phakathi kwabantu, okokuba uNyana kaThixo ufele ityala lemvelo, kuko izono zabazali azinako ukuphendulelwa phezu kweentloko zabantwana, kuba bakhululekile esisekweni sehlabathi."
                },
                {
                    "number": 55,
                    "text": "Kwaye iNkosi yathetha kuAdam, isithi: Njengokuba abantwana bezalelwa esonweni, nakuba kunjalo xa beqalisa ukukhula, isono siyadaleka ezintliziyweni zabo, baze bangcamle ubukrakra, ukuze babe nokukwazi ukuxabisa ukulunga."
                },
                {
                    "number": 56,
                    "text": "Kwaye kunikiwe kubo ukwazi ukulunga ebubini; ngako oko amandla akubo, kwaye ndininike omnye umthetho nomyalelo."
                },
                {
                    "number": 57,
                    "text": "Ngako oko wufundiseni kubo abantwana benu, ukuze bonke abantu, ezindaweni zonke, bamele ukuguquka, okanye abanako nangayiphi na indlela ukubudla ilifa ubukumkani bukaThixo, kuba ayikho into engacocekanga enokuhlala apho, okanye ukuhlala ebusweni bakhe; kuba, kulwimi luka-Adam, uMntu wobuNgcwele ligama lakhe, negama lowakhe oKuphela koZelweyo linguNyana woMntu, nkqu uYesu Krestu, uMgwebi olungileyo, oya kuza ngexesha lobungangamsha."
                },
                {
                    "number": 58,
                    "text": "Ke ngoko ndininika umyalelo, nifundise ezi zinto ngokukhululekileyo ebantwaneni benu, nisithi:"
                },
                {
                    "number": 59,
                    "text": "Kuba ngesizathu sesigqitho kweza ukuwa, siwo eso sizise ukufa, kwaye njengokuba nizalelwe kulo ihlabathi ngamanzi, negazi, nomoya, endiwenzileyo, kwaza njalo okuluthuli kwaba ngumphefumlo ophilileyo, nkqu kunjalo nimele ukuzalwa kwakhona kubukumkani bamazulu, ngamanzi, nangoMoya, nize nihlanjululwe ngegazi nkqu ngegazi lowam oKuphela koZelweyo; ukuze nibe nokungcwaliswa kuso sonke isono, nize nivuyele amazwi obomi obungunaphakade kweli hlabathi, nobomi obungunaphakade kwilizwe elizayo, nkqu ubuqaqawuli obungafiyo;"
                },
                {
                    "number": 60,
                    "text": "Kuba ngamanzi nigcina umyalelo; ngoMoya niyagwetyelwa, nangegazi niyangcwaliswa;"
                },
                {
                    "number": 61,
                    "text": "Ke ngoko kunikiwe ukuhlala kuni; imbali yamazulu; uMonwabisi; izinto ezinoxolo zobuqaqawuli obungafiyo; inyaniso yezinto zonke; oko kudlisa ubomi zonke izinto, okwenza ziphile zonke izinto; owazi zonke izinto nonamandla onke ngokobulumko, inceba, inyaniso, ubulungisa, nomgwebo."
                },
                {
                    "number": 62,
                    "text": "Kwaye ngoku, qaphela, ndithi kuwe: Eli licebo losindiso kubo bonke abantu, ngegazi lowam oKuphela koZelweyo, uya kuza ngexesha lobungangamsha."
                },
                {
                    "number": 63,
                    "text": "Kwaye qaphela, zonke izinto zinokufana kwazo, kwaye zonke izinto zidalwe zaye zenziwa ukunika ubungqina ngam, kunye izinto ezizezenyama, nezinto ezizezomoya; izinto ezisemazulwini ngentla, nezinto ezisemhlabeni, nezinto ezikuwo umhlaba, nezinto eziphantsi komhlaba, kunye ngentla nangaphantsi: zonke izinto zinika ubungqina ngam."
                },
                {
                    "number": 64,
                    "text": "Kwaye kwenzekile, xa iNkosi yathethayo noAdam, ubawo wethu, okokuba uAdam wakhala eNkosini, kwaye waxwilwa nguMoya weNkosi, kwaye wathwalelwa phantsi emanzini, kwaye ke wabekwa phantsi kwamanzi, wabe wakhutshelwa ngaphandle kwamanzi."
                },
                {
                    "number": 65,
                    "text": "Kwaye njalo waba ubhaptiziwe, noMoya kaThixo wehlela phezu kwakhe, njalo waba uzelwe ngokoMoya, waza waba nokudliswa ubomi emntwini bongaphakathi."
                },
                {
                    "number": 66,
                    "text": "Kwaye weva ilizwi liphuma emazulwini, lisithi: Wena ubhaptizwe ngomlilo, nangoMoya oyiNgcwele. Obu bubungqina boYise, noNyana, ukususela ngoku nangonaphakade;"
                },
                {
                    "number": 67,
                    "text": "Kwaye wena emva kohlobo lwakhe lowo ungenaso isiqalo semihla okanye isiphelo seminyaka, ukusuka kuwo onke amaphakade kuye kuwo onke amaphakade."
                },
                {
                    "number": 68,
                    "text": "Qaphela, wena umnye nam, unyana kaThixo; nangokunjalo bonke banokuba ngoonyana bam. Amen."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "Moses 7",
            "data_type": "chapter",
            "chapter_name": "Isahluko 7",
            "chapter_summary": [
                "UEnoki ufundisa, ukhokela abantu, aze ashukumise iintaba—Isixeko seZiyon siyamiswa—UEnoki ubona kwangaphambili ukuza koNyana woMntu, idini lentlawulelo Lakhe, novuko lwabangcwele—Ubona kwangaphambili ubuyiselo, ukuhlanganiswa, ukuBuya kweSibini, nokubuyiswa kweZiyon."
            ],
            "subtitle": [
                "(Disemba 1830)"
            ],
            "verses": [
                {
                    "number": 1,
                    "text": "Kwaye kwenzekile okokuba uEnoki waqhubeka nentetho yakhe, esithi: Qaphelani, ubawo wethu uAdam wafundisa ezi zinto, kwaye abaninzi bakholwa baza baba ngoonyana bakaThixo, kwaye abaninzi abakholwanga, baza batshabalalela ezonweni zabo, kwaye bejonge phambili ngoloyiko, kwintuthumbo, kuba ingqumbo etshisayo yomsindo kaThixo ithululelwe phezu kwabo."
                },
                {
                    "number": 2,
                    "text": "Kwaye ukusuka kweloo xesha ukuya phambili uEnoki waqalisa ukuprofetha, esithi ebantwini, okokuba: Njengoko ndandihambahamba, ndaye ndema phezu kwendawo iMahujah, ndaze ndakhala eNkosini, kweza ilizwi liphuma ezulwini, lisithi—Jika wena, uze uye phezu kwentaba iSimon."
                },
                {
                    "number": 3,
                    "text": "Kwaye kwenzekile okokuba ndajika kwaye ndenyuka entabeni; kwaye njengoko ndema phezu kwentaba, ndabona amazulu evuleka, ndaye ndanxityiswa ngobuqaqawuli;"
                },
                {
                    "number": 4,
                    "text": "Kwaye ndabona iNkosi; kwaye ke yema phambi kobuso bam, yaye yathetha nam, nkqu njengomntu ethetha omnye nomnye, ubuso ngobuso; kwaye yathi kum: Khangela, ndaye ndiya kubonisa ihlabathi isithuba sezizukulwana ezininzi."
                },
                {
                    "number": 5,
                    "text": "Kwaye kwenzekile okokuba ndabona intlambo yeShum, kwaye ndabona, abantu abakhulu ababehlala ezintenteni, eyayingabantu baseShum."
                },
                {
                    "number": 6,
                    "text": "Kwaye kwakhona iNkosi yathi kum: Khangela; ndaye ndajonga ngasentla, kwaye ke ndabona abantu baseKanan, ababehlala ezintenteni."
                },
                {
                    "number": 7,
                    "text": "Kwaye iNkosi yathi kum: Profetha; ndaye ndaprofetha, ndisithi: Qaphelani abantu baseKanan, abaninzi, baya kuya ngaphambili bekuluhlu lwemfazwe ngokuchasene nabantu baseShum, kwaye baya kubabulala ukuze babe baya kubatshabalalisa ngokupheleleyo; nabantu baseKanan baya kuzahlula elizweni, nelizwe liya kuba ngumqwebedu lize lingavelisi ziqhamo, kwaye akukho abanye abantu abaya kuhlala apho ngaphandle kwabantu baseKanan;"
                },
                {
                    "number": 8,
                    "text": "Kuba qaphelani, iNkosi iya kuliqalekisa ilizwe ngobushushu obugqithisileyo, nobumqwebedu balo buya kuya phambili ngonaphakade; kwaye ke kwabakho ubumnyama obeza phezu kwabo bonke abantwana baseKanan, ukuze babe nokucekiseka phakathi kwabo bonke abantu."
                },
                {
                    "number": 9,
                    "text": "Kwaye kwenzekile okokuba iNkosi yathi kum: Khangela; ndaye ndajonga, kwaye ndabona ilizwe laseSharon, nelizwe likaEnoki, nelizwe likaOmna, nelizwe likaHeni, nelizwe likaShem nelizwe likaHaneri, nelizwe likaHananiha, nabo bonke abemi bawo;"
                },
                {
                    "number": 10,
                    "text": "Kwaye iNkosi yathi kum: Yiya kwaba bantu, uze uthi kubo—Guqukani, hleze ndiphume ndize ndibabethe ngesiqalekiso, baze bafe."
                },
                {
                    "number": 11,
                    "text": "Kwaye wandinika umyalelo okokuba ndiya kubhaptiza egameni loYise, neloNyana, elizele lubabalo nenyaniso, neloMoya oyiNgcwele, onika ubungqina boYise noNyana."
                },
                {
                    "number": 12,
                    "text": "Kwaye kwenzekile okokuba uEnoki waqhubeka ebiza bonke abantu, ukuba baguquke, ngaphandle kwabo babengabantu baseKanan;"
                },
                {
                    "number": 13,
                    "text": "Kwaye ke lwaba lukhulu njalo ukholo lukaEnoki kuba wakhokela abantu bakaThixo, neentshaba zabo zeza kulwa ngokuchasene nabo; kwaye wathetha ilizwi leNkosi, nomhlaba wangcangacazela, neentaba zasaba, nangokomyalelo wakhe; nemilambo yamanzi yajika yaphuma endleleni yawo; nomgqumo weengonyama waviwa uphuma entlango; nezizwe zonke zoyika kakhulu, laba namandla ngokunjalo ilizwi likaEnoki, namandla olwimi amakhulu kangako uThixo awayemnike wona."
                },
                {
                    "number": 14,
                    "text": "Kanjalo apho kwenyuka ilizwe liphuma enzulwini yolwandle, kwaye lwaba lukhulu kangako uloyiko lweentshaba zabantu bakaThixo, kuba basaba kwaye bema kude kwaye baya elizweni elanyukayo liphuma enzulwini yolwandle."
                },
                {
                    "number": 15,
                    "text": "Kwaye izigebenga zelizwe, kanjalo, zema kude; nalapho kweza ngaphambili isiqalekiso phezu kwabo bonke abantu abalwa ngokuchasene noThixo;"
                },
                {
                    "number": 16,
                    "text": "Kwaye ukususela ngeloo xesha ukuya phambili kwabakho iimfazwe nempalalo-gazi phakathi kwabo; kodwa iNkosi yeza yaze yahlala nabantu bayo, baza bahlala ebulungiseni."
                },
                {
                    "number": 17,
                    "text": "Uloyiko lweNkosi lwaluphezu kwazo zonke izizwe, lwaba lukhulu njalo uzuko lweNkosi olwaluphezu kwabantu bayo. Kwaye iNkosi yalisikelela ilizwe, kwaye besikelelekile ke phezu kweentaba, naphezu kweendawo eziphezulu, baze ke bachuma."
                },
                {
                    "number": 18,
                    "text": "Kwaye iNkosi yathi abantu bayo yiZiyon, ngenxa yokuba babenentliziyo enye nengqondo enye, baye bahlala ebulungiseni; kwaza akwabakho mahlwempu phakathi kwabo."
                },
                {
                    "number": 19,
                    "text": "Kwaye uEnoki waqhubeka eshumayela ebulungiseni kubo abantu bakaThixo. Kwaye kwenzekile kwimihla yakhe, okokuba wakha isixeko esabizwa iSixeko sobuNgcwele, nkqu iZiyon."
                },
                {
                    "number": 20,
                    "text": "Kwaye kwenzekile okokuba uEnoki wathetha kunye neNkosi; kwaye ke wathi eNkosini: Ngokwenene iZiyon iya kuhlala elukhuselekweni ngonaphakade. Kodwa iNkosi yathi kuEnoki: IZiyon ndiyisikelele, kodwa intsalela yabantu ndiyiqalekisile."
                },
                {
                    "number": 21,
                    "text": "Kwaye kwenzekile okokuba iNkosi yabonisa uEnoki bonke abemi bomhlaba; kwaye waqaphela, kwaye wabona, iZiyon, ekuhambeni kwexesha, yathatyathelwa phezulu ezulwini. Kwaye iNkosi yathi kuEnoki: Qaphela indawo yam yokuhlala ngonaphakade."
                },
                {
                    "number": 22,
                    "text": "Kananjalo uEnoki wabona intsalela yabantu eyayingoonyana baka-Adam; kwaye babengumxube wembewu ka-Adam ngaphandle kwembewu kaKayin, kuba imbewu kaKayin yayimnyama, kwaye yayingenandawo phakathi kwabo."
                },
                {
                    "number": 23,
                    "text": "Kwaye emva kokuba iZiyon yathatyathelwa phezulu, ezulwini, uEnoki waqaphela, kwaye wabona, zonke izizwe zomhlaba zaziphambi kwakhe;"
                },
                {
                    "number": 24,
                    "text": "Kwaye apho kweza isizukulwana phezu kwesizukulwana; kwaye uEnoki wayephezulu kwaye ephakanyisiwe, nkqu esifubeni soYise, nesoNyana woMntu; waza waqaphela, amandla kaSathana awayephezu kwabo bonke ubuso bomhlaba."
                },
                {
                    "number": 25,
                    "text": "Kwaye wabona iingelosi zisehla ziphuma emazulwini; kwaye weva ilizwi elikhulu lisithi: Yeha, yeha kubo abemi bomhlaba."
                },
                {
                    "number": 26,
                    "text": "Kwaye wabona uSathana; waye enetyathanga elikhulu esandleni sakhe, kwaye laligubungele bonke ubuso bomhlaba ngobumnyama; kwaye wajonga phezulu waza wahleka, neengelosi zakhe zivuya."
                },
                {
                    "number": 27,
                    "text": "Kwaye uEnoki wabona iingelosi zisehla ziphuma emazulwini, zinika ubungqina boYise noNyana; noMoya oyiNgcwele wehla kwabaninzi, kwaye baxwilelwa eZiyon ngamandla asezulwini."
                },
                {
                    "number": 28,
                    "text": "Kwaye kwenzekile okokuba uThixo wamazulu wajonga phezu kwentsalela yabantu, kwaye ke walila; waze ke uEnoki wanika ubungqina boko, esithi: Kwenzeka njani ukuba amazulu alile, abe achithela ngaphambili iinyembezi zawo njengemvula phezu kweentaba?"
                },
                {
                    "number": 29,
                    "text": "Kwaye uEnoki wathi eNkosini: Kwenzeka njani ukuba wena ungenako ukulila, ndibona ukuba wena ungcwele, yaye ususela kuwo onke amaphakade kuye kuwo onke amaphakade?"
                },
                {
                    "number": 30,
                    "text": "Kwaye kunokwenzeka na ukuba umntu abenako ukubala amasuntswana omhlaba, ewe, izigidi zemihlaba ezinje ngale, ibingayi kuba sisiqalo eqeleni lendalo yakho; kwaye izigqumathelo zakho zisanabele ngaphandle; kwaye wena uselapho, nesifuba sakho silapho; kananjalo wena ulilungisa; wena unenceba nokulunga ngonaphakade;"
                },
                {
                    "number": 31,
                    "text": "Kwaye iZiyon uyithabathele esifubeni esisesakho, kuyo yonke indalo yakho, ukususela kuwo onke amaphakade kuye kuwo onke amaphakade; kwaye kungekho nto kodwa iluxolo, ubulungisa, kwaye inyaniso ingummi wetrone; kwaye uxolo luya kuya phambi kobuso bakho ize ingabi nasiphelo; kwenzeka njani ukuba wena ungenako ukulila?"
                },
                {
                    "number": 32,
                    "text": "INkosi yathi kuEnoki: Qaphela aba ngabazalwana bakho; bangumsebenzi wezandla ezizam, kwaye ndabanika ulwazi lwabo, ngawo umhla endabadalayo; kwaye eMyezweni we-Eden, ndamnika igunya lakhe lokuzikhethela;"
                },
                {
                    "number": 33,
                    "text": "Kwaye ke kuba abazalwana bakho ndithe, kananjalo ndinike umyalelo, ukuba baya kuthandana, nokokuba baya kukhetha mna, uYise wabo; kodwa qaphela, abanabubele, kwaye balithiyile igazi elilelabo;"
                },
                {
                    "number": 34,
                    "text": "Kwaye umlilo womsindo wam uyavutha ngokuchasene nabo; kwaye ekungakholisekeni kwam okushushu ndiya kuthumela unogumbe phezu kwabo, kuba umsindo wam owoyikekayo uyavutha ngokuchasene nabo."
                },
                {
                    "number": 35,
                    "text": "Qaphela, ndinguThixo; iNdoda yobuNgcwele ligama lam; iNdoda yeCebiso ligama lam; noNgenasiphelo naNgonaphakade kanjalo, ligama lam."
                },
                {
                    "number": 36,
                    "text": "Ngako oko, ndinako ukolulela ngaphambili izandla zam ndize ndiphathe yonke indalo endiyenzileyo; neliso lam linako ukubagqobhoza kanjalo, naphakathi kwawo wonke umsebenzi wezandla zam akuzange kubekho enkulu kangako inkohlakalo njengaphakathi kwabazalwana bakho."
                },
                {
                    "number": 37,
                    "text": "Kodwa qaphela, izono zabo ziya kuba phezu kweentloko zooyise; uSathana uya kuba nguyise wabo, nenkxwaleko iya kuba ngumgwebo wabo; namazulu onke aya kulila phezu kwabo, nkqu wonke umsebenzi wezandla zam; ngako oko awayi kulila na amazulu, ebona aba abaya kubulaleka?"
                },
                {
                    "number": 38,
                    "text": "Kodwa qaphela, aba amehlo akho aphezu kwabo baya kutshabalala kunogumbe; kwaye qaphela, ndiya kubavalela; ndibalungiselela intolongo."
                },
                {
                    "number": 39,
                    "text": "Kwaye lowo endimkhethileyo ucenge phambi kobuso bam. Ngako oko, ubulalekele izono zabo; njengokuba beya kuguquka ngomhla endiBakhethileyo bam abaya kubuyela kum, kwaye ke kude kube nguloo mhla baya kuba kwintuthumbo;"
                },
                {
                    "number": 40,
                    "text": "Ngako oko, ngoku amazulu aya kulila, ewe, nawo wonke umsebenzi wezandla zam."
                },
                {
                    "number": 41,
                    "text": "Kwaye kwenzekile ukuba iNkosi yathetha kuEnoki, kwaye yaxelela uEnoki zonke izenzo zabantwana babantu; ngako oko uEnoki wazi, waye wajonga phezu kwenkohlakalo yabo, nenkxwaleko yabo, kwaye walila waye olulele ngaphambili iingalo zakhe, kwaye intliziyo yakhe yakhukhumala ngokubanzi njengephakade; nezibilini zakhe zalangazelela; nawo onke amaphakade ashukuma."
                },
                {
                    "number": 42,
                    "text": "Kwaye uEnoki kanjalo wabona uNowa, nosapho lwakhe; nokokuba izizukulwana zabo bonke oonyana bakaNowa ziya kusindiswa ngosindiso lwexeshana;"
                },
                {
                    "number": 43,
                    "text": "Ngako oko uEnoki wabona okokuba uNowa wakha umkhombe; nokokuba iNkosi yancuma phezu kwawo, kwaye yawuphatha esandleni esisesayo; kanti ke phezu kwentsalela yabakhohlakeleyo kweza unogumbe waza wabaginya."
                },
                {
                    "number": 44,
                    "text": "Nanjengokuba uEnoki wabona oku, waba nobukrakra bomphefumlo, kwaye ke walila ngabazalwana bakhe, kwaye wathi kuwo amazulu: Ndiya kwala ukuthuthuzeleka; kodwa yathi iNkosi kuEnoki: Phakamisela phezulu intliziyo yakho, uze uvuye; uze ujonge."
                },
                {
                    "number": 45,
                    "text": "Kwaye kwenzekile okokuba uEnoki wajonga; yaye ke ukususela kuNowa, wabona zonke iintsapho zomhlaba, yaye ke wakhala eNkosini, esithi: Iya kufika nini imini yeNkosi? Xa igazi laMalungisa liya kuphalala, ukuze bonke abo balilayo babe nokungcwaliswa baze babe nobomi obungunaphakade?"
                },
                {
                    "number": 46,
                    "text": "Kwaye iNkosi yathi: Kuya kuba njalo ngexesha lobungangamsha, ngemihla yenkohlakalo nempindezelo."
                },
                {
                    "number": 47,
                    "text": "Kwaye qaphela, uEnoki wawubona umhla wokuza koNyana woMntu, nkqu esenyameni; kwaye umphefumlo wakhe wagcoba, esithi: Amalungisa anyuselwe phezulu, neMvana ibulewe ukususela kwisiseko sehlabathi; kwaye ngokholo ndisesifubeni sikaBawo, kwaye qaphela, iZiyon ikunye nam."
                },
                {
                    "number": 48,
                    "text": "Kwaye kwenzekile okokuba uEnoki wajonga phezu komhlaba; kwaye weva ilizwi livela ezibilinini zawo, lisithi: Yeha, yeha ndim, unina wabantu; ndihlungisiwe, ndidiniwe, ngenxa yenkohlakalo yabantwana bam. Ndiya kuphumla nini, ndize ndicocwe kubunyhuku-nyhuku obuhambele phambili buphuma kum? UMdali wam uya kundingcwalisa nini, ukuze ndibe nokuphumla, buze ubulungisa okwexesha buhlale phezu kobuso bam?"
                },
                {
                    "number": 49,
                    "text": "Waza xa uEnoki weva umhlaba uzilile, walila, kwaye wakhala eNkosini, esithi: Owu Nkosi, awunayo na imfesane ngomhlaba? Akusayi kubasikelela na abantwana bakaNowa?"
                },
                {
                    "number": 50,
                    "text": "Kwaye kwenzekile okokuba uEnoki waqhubekekisa isikhalo sakhe eNkosini, esithi: Ndicela wena, Owu Nkosi, egameni lowakho oKuphela koZelweyo, nkqu uYesu Krestu, okokuba ube uya kuba nenceba phezu koNowa nembewu yakhe, ukuze umhlaba ube awunakuze kwakhona ugqunyelelwe ngunogumbe."
                },
                {
                    "number": 51,
                    "text": "Kwaye iNkosi ayizange ibenako ukuzibamba; kwaye yanqophisana kunye noEnoki, kwaye yafunga kuye ngesifungo, okokuba iya kumphelisa unogumbe; kuba iya kubiza abantwana bakaNowa;"
                },
                {
                    "number": 52,
                    "text": "Kwaye yathumela phambili ummiselo ongenakuguqulwa, okokuba intsalela yembewu yakhe iya kufunyanwa rhoqo phakathi kwazo zonke izizwe, kangangokuba umhlaba uya kuma;"
                },
                {
                    "number": 53,
                    "text": "Kwaye iNkosi yathi: Usikelelekile lowo ngembewu yakhe uMesiya aya kuza; kuba ithi—ndinguMesiya, uKumkani weZiyon, iLiwa leZulu, obanzi njengephakade; lowo ungena ngesango aze anyuke ngam akasayi kuwa; ngako oko, basikelelekile abo ndithethe ngabo, kuba baya kuza ngaphambili ngeengoma zokugcoba kwanaphakade."
                },
                {
                    "number": 54,
                    "text": "Kwaye kwenzekile okokuba uEnoki wakhala eNkosini, esithi: Xa uNyana woMntu esiza esenyameni, umhlaba uya kuphumla na? Ndiyakuthandaza, ndibonise ezi zinto."
                },
                {
                    "number": 55,
                    "text": "Kwaye iNkosi yathi kuEnoki: Khangela, kwaye wakhangela kwaye wabona uNyana woMntu enyuselwe emnqamlezweni, ngokohlobo lwabantu;"
                },
                {
                    "number": 56,
                    "text": "Kwaye weva ilizwi elikhulu; namazulu ayegutyungelwe; nendalo yonke kaThixo yazila; nomhlaba wagcuma; namatye ayeqhekekile; nabangcwele bavuka, kwaye babethweswe ekunene koNyana woMntu, ngezithsaba zozuko;"
                },
                {
                    "number": 57,
                    "text": "Kwaye njengabaninzi boomoya ababesentolongweni beza ngaphambili, kwaye bema ekunene kukaThixo; nentsalela yayigcinwe emakhamandeleni obumnyama kude kube ngumgwebo womhla omkhulu."
                },
                {
                    "number": 58,
                    "text": "Kwaye kwakhona uEnoki walila kwaye wakhala eNkosini, esithi: Uya kuphumla nini umhlaba?"
                },
                {
                    "number": 59,
                    "text": "Kwaye uEnoki wabona uNyana woMntu enyukela phezulu kuBawo; kwaye wabiza eNkosini, esithi: Akusayi kuza na kwakhona phezu komhlaba? Ngenxa yokuba wena unguThixo, ndaye ndikwazi wena, kwaye wena wafunga kum, kwaye wandiyalela ukuba ndiya kucela egameni lowakho oKuphela koZelweyo; wena undenzile, waza wandinika ilungelo etroneni yakho, kwaye ingekokwam, kodwa ngobabalo olulolwakho; ngako oko, ndiyakubuza ukuba akuyi kuza na kwakhona emhlabeni."
                },
                {
                    "number": 60,
                    "text": "Kwaye iNkosi yathi kuEnoki: Njengoko ndiphila, nkqu kunjalo ndiya kuza kwimihla yokugqibela, ngemihla yenkohlakalo nempindezelo, ukuzalisekisa isifungo endandisenze kuwe ngokunxulumene nabantwana bakaNowa;"
                },
                {
                    "number": 61,
                    "text": "Kwaye umhla uya kuza oyakuthi umhlaba uphumle ngawo, kodwa phambi kwaloo mhla amazulu aya kwenziwa mnyama, nesigqumathelo sobumnyama siya kuwugubungela umhlaba; kwaye amazulu aya kunyikima, nomhlaba kanjalo; neenkxwaleko ezinkulu ziya kuba phakathi kwabantwana babantu, kodwa abantu bam ndiya kubalondoloza;"
                },
                {
                    "number": 62,
                    "text": "Kwaye ndiya kuthumela ezantsi ubulungisa buphuma ezulwini; nenyaniso ndiya kuyithumela phambili iphuma emhlabeni, ukunika ubungqina bowam oKuphela koZelweyo; uvuko lwakhe kwabafileyo; ewe, novuko lwabo bonke abantu kanjalo; kwaye ndiya kwenza ubulungisa nenyaniso zitshayele umhlaba njengokungathi kungonogumbe, ndihlanganisela abanyulwa bam kuzo zone iimbombo zomhlaba, kwindawo endiya kubalungiselela yona, iSixeko esiNgcwele, ukuze abantu bam babe nokubhinqa izinqe zabo, baze bajonge phambili ixesha lokuza kwam; kuba uya kubalapho umnquba wam, kwaye uya kubizwa ngokuba yiZiyon, iYerusalem eNtsha."
                },
                {
                    "number": 63,
                    "text": "Kwaye iNkosi yathi kuEnoki: Ngoko wena nesixeko sakho sonke niya kuhlangana nabo apho, kwaye siya kubamkelela ezifubeni zethu, kwaye baya kusibona; kwaye siya kuwela phezu kweentamo zabo, kwaye baya kuwela phezu kweentamo zethu, kwaye siya kwangana;"
                },
                {
                    "number": 64,
                    "text": "Kwaye iya kuba lapho indawo yam yokuhlala, kwaye iya kuba yiZiyon, eya kuza phambili iphuma kuyo yonke indalo endiyenzileyo; kwaye kangangesithuba seminyaka eliwaka umhlaba uya kuphumla."
                },
                {
                    "number": 65,
                    "text": "Kwaye kwenzekile okokuba uEnoki wabona umhla wokuza koNyana woMntu, ngemihla yokugqibela, ezokuhlala emhlabeni ebulungiseni isithuba seminyaka eliwaka;"
                },
                {
                    "number": 66,
                    "text": "Kodwa phambi kwaloo mhla wabona iinkxwaleko ezinkulu phakathi kwabakhohlakeleyo; kananjalo wabona ulwandle, olwalungaxolanga, neentliziyo zabantu ziya koyika, zijonge phambili ngoloyiko imigwebo kaThixo uSomandla, eziya kuza phezu kwabakhohlakeleyo."
                },
                {
                    "number": 67,
                    "text": "Kwaye iNkosi yabonisa uEnoki zonke izinto, nkqu ukuya kwisiphelo sehlabathi; kwaye wabona umhla wamalungisa, ilixa lenkululeko yabo, kwaye bafumana uvuyo olupheleleyo;"
                },
                {
                    "number": 68,
                    "text": "Kwaye imihla yonke yeZiyon, ngemihla kaEnoki, yayingamakhulu amathathu anamashumi amathandathu anesihlanu."
                },
                {
                    "number": 69,
                    "text": "Kwaye uEnoki nabantu bakhe bonke bahamba noThixo, kwaye wahlala phakathi kweZiyon; kwaye kwenzekile okokuba iZiyon yathi shwaka, kuba uThixo wayamkelela phezulu esifubeni esisesakhe; kwaye ukususela ngoko kuye phambili kwathiwa, iZiyon yaBaleka."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "Moses 8",
            "data_type": "chapter",
            "chapter_name": "Isahluko 8",
            "chapter_summary": [
                "UMethusela uyaprofetha—UNowa noonyana bakhe bashumayela ivangeli—Inkohlakalo enkulu iyoyisa—Ubizelo enguqukweni alunyamekelwa—UThixo umisela ukutshatyalaliswa kwayo yonke inyama ngoNogumbe."
            ],
            "subtitle": [
                "(Februwari 1831)"
            ],
            "verses": [
                {
                    "number": 1,
                    "text": "Kwaye imihla iyonke kaEnoki yaba ngamakhulu amane anamashumi amathathu eminyaka."
                },
                {
                    "number": 2,
                    "text": "Kwaye kwenzekile okokuba uMethusela, unyana kaEnoki, wayengathatyathwanga, ukuze iminqophiso yeNkosi ibe nokuzalisekiswa, eyayiyenze kuEnoki; kuba yanqophisana ngenene noEnoki okokuba uNowa abe ngowesiqhamo sesinqe sakhe."
                },
                {
                    "number": 3,
                    "text": "Kwaye kwenzekile okokuba uMethusela waprofetha okokuba esinqeni sakhe kuya kuvela zonke izikumkani zomhlaba (ngoNowa), kwaye wathabathela uzuko kuyo."
                },
                {
                    "number": 4,
                    "text": "Kwaye kweza ngaphambili indlala enkulu elizweni, kwaye iNkosi yaqalekisa umhlaba ngesiqalekiso esibuhlungu, kwaye abemi bawo abaninzi bafa."
                },
                {
                    "number": 5,
                    "text": "Kwaye kwenzekile okokuba uMethusela wahlala iminyaka elikhulu elinamashumi asixhenxe, waza wazala uLameki."
                },
                {
                    "number": 6,
                    "text": "Kwaye uMethusela wahlala, emva kokuba ezele uLameki, iminyaka engamakhulu asixhenxe anamashumi asibhozo anesibini, kwaye wazala oonyana neentombi;"
                },
                {
                    "number": 7,
                    "text": "Kwaye imihla iyonke kaMethusela yaba ngamakhulu alithoba anamashumi amathandathu anethoba eminyaka, waza ke wafa."
                },
                {
                    "number": 8,
                    "text": "Kwaye uLameki wahlala ikhulu elinamashumi asibhozo anesibini eminyaka, waza wazala unyana."
                },
                {
                    "number": 9,
                    "text": "Kwaye wathi igama lakhe nguNowa, esithi: Lo nyana uya kusithuthuzela ngokunxulumene nomsebenzi wethu ube ngumsebenzi wezandla zethu, ngenxa yomhlaba iNkosi ewuqalekisileyo."
                },
                {
                    "number": 10,
                    "text": "Kwaye uLameki wahlala, emva kokuba ezele uNowa, iminyaka engamakhulu amahlanu anamashumi alithoba anesihlanu, kwaye wazala oonyana neentombi;"
                },
                {
                    "number": 11,
                    "text": "Kwaye imihla iyonke kaLameki yaba ngamakhulu asixhenxe anamashumi asixhenxe anesixhenxe eminyaka, waza ke wafa."
                },
                {
                    "number": 12,
                    "text": "Kwaye uNowa wayeneminyaka engamakhulu amane anamashumi amahlanu ubudala, waza wazala uYafete; kwaye emva kweminyaka engamashumi amane anesibini wazala uShem kuye awayengunina kaYafete, kwaye xa wayeneminyaka engamakhulu amahlanu ubudala wazala uHam."
                },
                {
                    "number": 13,
                    "text": "Kwaye uNowa noonyana bakhe bayiphulaphula iNkosi, baza banika inyameko, kwaye babebizwa ukuba ngoonyana bakaThixo."
                },
                {
                    "number": 14,
                    "text": "Kwaye xa aba bantu bandayo ebusweni bomhlaba, kwaye neentombi zazalwa ngabo, oonyana babantu babona ezoo ntombi ukuba zazintle, baye bazithatha bazenza abafazi, nkqu njengoko befuna."
                },
                {
                    "number": 15,
                    "text": "Kwaye iNkosi yathi kuNowa: Iintombi zoonyana bakho zizithengisile; qaphela kuba umsindo wam uyavutha ngokuchasene noonyana babantu, kuba bengayi kuphulaphula ilizwi lam."
                },
                {
                    "number": 16,
                    "text": "Kwaye kwenzekile okokuba uNowa waprofetha, kwaye wafundisa izinto zikaThixo, nkqu njengoko kwakunjalo ekuqalekeni."
                },
                {
                    "number": 17,
                    "text": "Kwaye iNkosi yathi kuNowa: UMoya wam awuyi kusoloko usebenza nomntu, kuba iya kwazi ukuba yonke inyama iya kufa; kanti ke imihla yakhe iya kuba likhulu elinamashumi amabini eminyaka; kwaye ukuba abantu abaguquki, ndiya kubathumela unogumbe phezu kwabo."
                },
                {
                    "number": 18,
                    "text": "Kwaye ngaloo mihla kwakukho izigebenga emhlabeni, kwaye zazifuna ukuthabatha ubomi bukaNowa; kodwa iNkosi yayikunye noNowa, namandla eNkosi ayephezu kwakhe."
                },
                {
                    "number": 19,
                    "text": "Kwaye iNkosi yammisela uNowa ngokohlobo olulolwayo, kwaye yamyalela ukuba uya kuya phambili aze abhengeze iVangeli yayo ebantwaneni babantu, nkqu njengoko yayinikwe uEnoki."
                },
                {
                    "number": 20,
                    "text": "Kwaye kwenzekile okokuba uNowa wabiza abantwana babantu ukuba mabaguquke; kodwa abazange bawaphulaphule amazwi akhe;"
                },
                {
                    "number": 21,
                    "text": "Kananjalo, emva kokuba bemvile, beza phezulu phambi kwakhe, besithi: Qaphela, singoonyana bakaThixo; asithathelanga na kuthi iintombi zabantu? Kwaye asidli kwaye asiseli na, kwaye asitshati nokunikela emtshatweni na? Kwaye abafazi bethu basizalela abantwana, nangokunjalo ebantwini abanamandlakazi, abafana nabantu bakudala, abantu bodumo olukhulu. Kwaye ke abawaphulaphulanga amazwi kaNowa."
                },
                {
                    "number": 22,
                    "text": "Kwaye uThixo wabona ukuba inkohlakalo yabantu iya ibankulu emhlabeni; kwaye wonke umntu wayephakanyiselwe phezulu kukuyila kweengcinga zentliziyo yakhe, ibububi bodwa imihla yonke."
                },
                {
                    "number": 23,
                    "text": "Kwaye kwenzekile ukuba uNowa waqhubeka ukushumayela kwakhe ebantwini, esithi: Phulaphulani, nize ninike inyameko emazwini am;"
                },
                {
                    "number": 24,
                    "text": "Kholwani nize niguquke ezonweni zenu nize nibhaptizwe egameni likaYesu Krestu, uNyana kaThixo, nkqu njengoobawo bethu, kwaye niya kwamkela uMoya oyiNgcwele, ukuze nibe nokuba nezinto zonke zenziwe zibonakaliswe; kwaye ukuba anikwenzi oku, unogumbe uya kuza phezu kwenu; nangona kunjalo abaphulaphulanga."
                },
                {
                    "number": 25,
                    "text": "Kwaye uNowa waba lusizi, nentliziyo yakhe yaba buhlungu kuba iNkosi yamenza umntu emhlabeni, kwaye oku kwamhlungisa entliziyweni."
                },
                {
                    "number": 26,
                    "text": "Kwaye iNkosi yathi: Ndiya kumtshabalalisa umntu endimdalileyo, ebusweni bomhlaba, kunye umntu nesilo, nezinto ezinambuzelayo, neentaka zezulu; kuba kwenze lusizi uNowa ngokuba ndabadalayo, nokokuba ndabenzayo; kwaye ubabizele kum; kuba befune ubomi bakhe."
                },
                {
                    "number": 27,
                    "text": "Kwaye njalo uNowa wafumana ubabalo emehlweni eNkosi; kuba uNowa wayeyindoda elungileyo, nesizukulwana sakhe sasigqibelele; kwaye wahamba kunye noThixo, njengoko benza kanjalo oonyana bakhe abathathu, uShem, uHam, noYafete."
                },
                {
                    "number": 28,
                    "text": "Umhlaba wawonakele phambi koThixo, kwaye wawuzele lugonyamelo."
                },
                {
                    "number": 29,
                    "text": "Kwaye uThixo wajonga phezu komhlaba, kwaye, qaphela, wawonakele, kuba yonke inyama iwonakalisile umendo wayo phezu komhlaba."
                },
                {
                    "number": 30,
                    "text": "Kwaye uThixo wathi kuNowa: Isiphelo sayo yonke inyama size phambi kwam, kuba umhlaba uzele lugonyamelo, kwaye qaphela ndiya kuyitshabalalisa yonke inyama isuke emhlabeni."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "Abraham 1",
            "data_type": "chapter",
            "chapter_name": "Isahluko 1",
            "chapter_summary": [
                "UAbraham ufuna iintsikelelo zohlobo lukasolusapho—Uyatshutshiswa ngababingeleli bobuxoki eKaledi—UYehova uyamsindisa—Iimvelaphi noburhulumente baseYiputa buyachazwa kwakhona."
            ],
            "book_title": "INcwadi ka-Abraham",
            "subtitle": [
                "Iguqulelwe Isuka kwiPapirasi, nguJoseph Smith"
            ],
            "verses": [
                {
                    "number": 1,
                    "text": "Kwilizwe lamaKaledi, endaweni yokuhlala yoobawo, mna, Abraham, ndabona okokuba kuyimfuneko kum ukufumana enye indawo yokuhlala;"
                },
                {
                    "number": 2,
                    "text": "Kwaye, ndifumene ukuba kwabakho kum ulonwabo olukhulu ngakumbi noxolo nokuphumla, ndafuna iintsikelelo zoobawo, nelungelo endiya kumiselwa kulo ekulungiseleleni okufanayo; ekubeni isiqu sam ndingumlandeli wobulungisa, kanjalo ndinqwenela ndibe ngomnye onokuba nobulumko obukhulu, kwaye ndibe ngumlandeli omkhulu ngakumbi wobulungisa, nokuba nobulumko obukhulu ngakumbi, kwaye ndibe nguyise wezizwe ezininzi, inkosana yoxolo, kwaye ndinqwenela ukwamkela imiyalelo, nokugcina imiyalelo kaThixo, ndaba yindlalifa yenene, uMbingeleli oMkhulu, ophethe ilungelo elileloobawo."
                },
                {
                    "number": 3,
                    "text": "Lanikwa mna livela koobawo; lize lisehla livela koobawo, ukususela ekuqalekeni kwexesha, ewe, nkqu ekuqalekeni, okanye phambi kwesiseko somhlaba, ukuya ezantsi kwixesha elikhoyo, nkqu ilungelo owamazibulo, okanye umntu wokuqala, onguAdam, okanye ubawo wokuqala, ngoobawo ukuza kum."
                },
                {
                    "number": 4,
                    "text": "Ndafuna okwam ukunyulwa kuBubingeleli ngokokunyula kukaThixo kubo oobawo ngokwembewu."
                },
                {
                    "number": 5,
                    "text": "Oobawo, bemkile ebulungiseni babo, nakwimiyalelo engcwele iNkosi uThixo wabo eyabanika yona, baya ekunqulweni kwezithixo zabahedeni, abavumanga ngokupheleleyo ukuphulaphula ilizwi lam;"
                },
                {
                    "number": 6,
                    "text": "Kuba iintliziyo zabo zazizimisele ukwenza ububi, kwaye zaziguqukele ngokupheleleyo kwisithixo sikaElikena, nesithixo sikaLibhina, nesithixo sikaMahamakhra, nesithixo sikaKorashe, nesithixo sikaFaro, ukumkani waseYiputa;"
                },
                {
                    "number": 7,
                    "text": "Ke ngoko baguqulele iintliziyo zabo kumadini abahedeni ngokunikela abantwana babo kwezi zithixo zizizimumu, kwaye abaliphulaphulanga ilizwi lam, kodwa bazama ukuthabatha ubomi bam ngesandla sombingeleli wase-Elikena. Umbingeleli wase-Elikena kanjalo wayengumbingeleli kaFaro."
                },
                {
                    "number": 8,
                    "text": "Ngoku, ngeli xesha yayilisiko lombingeleli kaFaro, ukumkani waseYiputa, ukunikela phezu kwesibingelelo esasakhiwe elizweni laseKaledi, ukunikela kwaba thixo bangaqhelekanga, amadoda, abafazi, nabantwana."
                },
                {
                    "number": 9,
                    "text": "Kwaye kwenzekile ukuba umbingeleli wenza umnikelo kwisithixo sikaFaro, kananjalo kwisithixo sikaShagrile, nkqu ngokohlobo lwamaYiputa. Ngoku isithixo sikaShagrile sasililanga."
                },
                {
                    "number": 10,
                    "text": "Nkqu umnikelo wombulelo womntwana umbingeleli kaFaro ebewunikela phezu kwesibingelelo esasimi ngasendulini ekuthiwa yiNduli kaPotifare, entloko yethafa laseOlishem."
                },
                {
                    "number": 11,
                    "text": "Ngoku, lo mbingeleli unikele phezu kwesibingelelo iintombi ezintathu ngexesha elinye, ezaziziintombi zikaOnita, enye iyeyomnombo wobukhosi ngokuthe ngqo ukususela kwisinqe sikaHam. Ezi ntombi zazinikelwe ngenxa yobumsulwa bazo; zazingavumanga ukuqubuda zinqule izithixo zomthi okanye zelitye, ke ngoko zabulawelwa phezu kwesi sibingelelo, kwaye kwenziwa ngohlobo lwamaYiputa."
                },
                {
                    "number": 12,
                    "text": "Kwaye kwenzekile okokuba ababingeleli bandibamba ngogonyamelo, ukuze kanjalo babe nokundibulala, njengoko benzayo kwezoo ntombi phezu kwesi sibingelelo; ukuze nibe nolwazi lwesi sibingelelo, ndiya kunibhekisela kwinkcazelo ekuqaleni kwale mbali."
                },
                {
                    "number": 13,
                    "text": "Sasenziwe ngokohlobo lwebhedi, kanye njengoko sasinjalo phakathi kwamaKaledi, kwaye sasime phambi kwezithixo zikaElikena, Libhina, Mahamakhra, Korashe, kananjalo isithixo esifana neso sikaFaro, ukumkani waseYiputa."
                },
                {
                    "number": 14,
                    "text": "Ukuze nibe nako ukuqonda ezi zithixo, ndininike uhlobo lwazo ngamanani ekuqaleni, indlela leyo yamanani kuthiwa yiRahalinoshe yamaKaledi, exela imifanekiso emele amagama kumaxesha akudala."
                },
                {
                    "number": 15,
                    "text": "Kwaye njengokuba babephakamisela izandla zabo phezu kwam, ukuze babe nokundinikela baze bathathe ubomi bam, qaphelani, ndaphakamisela ilizwi lam phezulu eNkosini uThixo wam, kwaye iNkosi yaphulaphula kwaye yeva, kwaye ke yandizalisa ngombono kaSomandla, nesithunywa sobuso bakhe sema ecaleni kwam, saza ngokukhawuleza sakhulula izibophelelo zam;"
                },
                {
                    "number": 16,
                    "text": "Kwaye ilizwi lakhe laba kum: Abraham, Abraham, qaphela, igama lam ndinguYehova, ndaye ndikuvile, kwaye ndize ezantsi ndikukhulule, nokukuthabatha umke endlwini kayihlo, nakuzo zonke izizalwana zakho, uye elizweni lasemzini ongalaziyo;"
                },
                {
                    "number": 17,
                    "text": "Kwaye ngoku kungenxa yokuguqulela iintliziyo zabo kude kum, bakhonze isithixo sikaElikena, nesithixo sikaLibhina, nesithixo sikaMahamakhra, nesithixo sikaKorashe, nesithixo sikaFaro, ukumkani waseYiputa; ke ngoko ndihlele ezantsi ukubatyelela, nokumtshabalalisa lowo uphakamisele phezulu isandla ngokuchasene nawe, ukuze athabathe ubomi bakho, Abraham, nyana wam."
                },
                {
                    "number": 18,
                    "text": "Qaphela, ndiya kukhokela ngesandla sam, ndaye ndiya kukuthabatha, ndibeke phezu kwakho igama lam, nkqu uBubingeleli bukayihlo, kwaye amandla am aya kuba phezu kwakho."
                },
                {
                    "number": 19,
                    "text": "Njengoko kwakunjalo kuNowa kuya kuba njalo kuwe; kodwa ngobulingiseleli bakho igama lam liya kwaziwa emhlabeni ngonaphakade, kuba ndinguThixo wakho."
                },
                {
                    "number": 20,
                    "text": "Qaphela, iNduli kaPotifare yayiselizweni laseUre, lamaKhaledi. Kwaye iNkosi yaphula isibingelelo sikaElikena, nezezithixo zelizwe, kwaye wazitshabalalisa ngokupheleleyo, kwaye wabetha umbingeleli waza wafa; kwaye kwabakho ukuzila okukhulu eKhaledi, kananjalo entendelezweni kaFaro; uFaro obonisa ubukumkani ngegazi lobukhosi."
                },
                {
                    "number": 21,
                    "text": "Ngoku lo kumkani waseYiputa wayesisizukulwana esivela esinqeni sikaHam, kwaye wayengumxhamli wegazi lamaKanan ngokokuzalwa."
                },
                {
                    "number": 22,
                    "text": "Kulo mnombo kwaphuma onke amaYiputa, kwaye njalo igazi lamaKanan lalondolozwa elizweni."
                },
                {
                    "number": 23,
                    "text": "Ilizwe laseYiputa lilelokuqala ukufunyanwa ngumfazi, owayeyintombi kaHam, nentombi kaYiputasi, kwisiKaledi ithetha Yiputa, ithetha oko kwalelweyo;"
                },
                {
                    "number": 24,
                    "text": "Xa lo mfazi wabhaqa ilizwe laliphantsi kwamanzi, owathi emveni koko wahlalisa oonyana bakhe kulo; kwaye njalo, kuHam, kwaphuma isizwe esalondoloza isiqalekiso elizweni."
                },
                {
                    "number": 25,
                    "text": "Ngoku urhulumente wokuqala waseYiputa wamiswa nguFaro, oyena mdala unyana kaYiputasi, intombi kaHam, kwaye babungohlobo loburhulumente bukaHam, obabuyimo kasolusapho."
                },
                {
                    "number": 26,
                    "text": "UFaro, eyindoda elungileyo, wamisa ubukumkani bakhe, kwaye wagweba abantu bakhe ngokulumkileyo nangokulungileyo yonke imihla yakhe, efuna ngokunyanisekileyo ukulinganisa olo hlobo lwamiswa ngooyise kwizizukulwana zokuqala, ngemihla yolawulo lokuqala lobusolusapho, nkqu kulawulo luka-Adam, kananjalo noNowa, uyise, owamsikelelayo ngeentsikelelo zomhlaba, nangeentsikelelo zobulumko, kodwa wamqalekisa ngokuphathelele kuBubingeleli."
                },
                {
                    "number": 27,
                    "text": "Ngoku, uFaro engowaloo mlibo angenako ngawo ukufumana ilungelo loBubingeleli, nangona ooFaro banqwenela ukububanga nobukaNowa, ngoHam, ke ngoko ubawo wakhokelelwa kude ngokukhonza izithixo kwabo;"
                },
                {
                    "number": 28,
                    "text": "Kodwa ndiya kuzama, ngoku nakwixesha elizayo, ukunika ingxelo ngolandelelwano loluhlu lweziganeko ukubheka emva ukususela kum kuye ekuqalekeni kwendalo, kuba iimbali zize ezandleni zam, endiziphetheyo kulo eli xesha likhoyo."
                },
                {
                    "number": 29,
                    "text": "Ngoku, emva kokuba umbingeleli uElikena wabethwayo waza wafa, kwabakho ukuzalisekiswa kwezo zinto ezazithethiwe kum ngokunxulumene nelizwe lamaKaledi, khonukuze kube kuya kubakho indlala elizweni."
                },
                {
                    "number": 30,
                    "text": "Njengokuba indlala yayongamile kulo lonke ilizwe lamaKaledi, nobawo wayethuthumba kabuhlungu ngenxa yendlala, kwaye waba lusizi ngobubi awayebucebile ngokuchasene nam, ukuba athabathe ubomi bam."
                },
                {
                    "number": 31,
                    "text": "Kodwa iimbali zoobawo, nkqu oosolusapho, ngokwelungelo loBubingeleli, iNkosi uThixo wam wazilondoloza ezandleni ezizezam; ke ngoko ulwazi lwasekuqalekeni kwendalo, kananjalo olweeplanethi, nolweenkwenkwezi, njengoko zenziwe zaziwa koobawo, ndizigcine kwade kwanguwo lo mhla, kwaye ndiya kuzama ukubhala ezinye zezi zinto phezu kwale mbali, ukunceda isizukulwana sam esiya kuza emva kwam."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "Abraham 2",
            "data_type": "chapter",
            "chapter_name": "Isahluko 2",
            "chapter_summary": [
                "UAbraham ushiya iUre esiya eKanan—UYehova ubonakala kuye eHaran—Zonke iintsikelelo zevangeli zithenjiswa kwimbewu yakhe nangembewu yakhe kubo bonke—Uyahamba uya eKanan kwaye aqhubekeke aye eYiputa."
            ],
            "verses": [
                {
                    "number": 1,
                    "text": "Ngoku iNkosi uThixo yenza indlala ibe buhlungu elizweni laseUre, nanjengokuba uHaran, umntakwethu, wafayo; kodwa uTera, ubawo, ebesahlala elizweni laseUre, yamaKhaledi."
                },
                {
                    "number": 2,
                    "text": "Kwaye kwenzekile okokuba mna, Abraham, ndathabatha uSarayi ndamenza umfazi, noNehore, umntakwethu, wathabatha uMilka wamenza umfazi, owayeyintombi kaHaran."
                },
                {
                    "number": 3,
                    "text": "Ngoku iNkosi yayithe kum: Abraham, phuma elizweni lakho, nakuzo izalamane, nasendlwini kayihlo, uye kwilizwe endiya kukubonisa lona."
                },
                {
                    "number": 4,
                    "text": "Ke ngoko ndalishiya ilizwe laseUre, lamaKaledi, ndaya elizweni lakwaKanan; kwaye ndathabatha uLote, unyana womntakwethu, nomfazi wakhe, noSarayi umfazi wam; kananjalo ubawo walandela emva kwam, ukuya kwilizwe esalibiza ngokuba yiHaran."
                },
                {
                    "number": 5,
                    "text": "Kwaye indlala yadamba; kwaye ubawo wasala eHaran kwaye wahlala apho, njengoko kwakukho imihlambi emininzi eHaran; kwaye ubawo waguqukela kwakhona kwizithixo zakhe, ke ngoko waqhubeka eHaran."
                },
                {
                    "number": 6,
                    "text": "Kanti ke mna, Abraham, noLote, unyana womntakwethu, sathandaza eNkosini, kwaye iNkosi yabonakala kum, yaye yathi kum: Phakama, uze uthathe uLote kunye nawe; kuba ndinenjongo yokukuthatha uphume umke eHaran, kwaye ndikwenze umfundisi wokuphatha igama lam kwilizwe lasemzini endiya kulinika imbewu yakho emva kwakho libe lilifa lakho lanaphakade, xa beliphulaphula ilizwi lam."
                },
                {
                    "number": 7,
                    "text": "Kuba ndiyiNkosi uThixo wakho; ndihlala ezulwini; umhlaba sisihlalo seenyawo zam; ndolulela isandla sam phezu kolwandle, luze luthobele ilizwi lam; ndenza umoya nomlilo zibe yinqwelo yam; ndithi ezintabeni—Sukani kule ndawo—kwaye qaphela, zithatyathelwa kude sisaqhwithi, ngephanyazo, ngokukhawuleza."
                },
                {
                    "number": 8,
                    "text": "Igama lam ndingu Yehova, ndaye ndazi isiphelo ukususela ekuqalekeni; ke ngoko isandla sam siya kuba phezu kwakho."
                },
                {
                    "number": 9,
                    "text": "Kwaye ndiya kukwenza isizwe esikhulu, ndaye ndiya kukusikelela ngaphezu komlinganiselo, ndize ndenze igama lakho libe likhulu phakathi kwazo zonke izizwe, kwaye uya kuba yintsikelelo kwimbewu yakho emva kwakho, kuba ezandleni zabo baya kuphatha obu bufundisi noBubingeleli kuzo zonke izizwe;"
                },
                {
                    "number": 10,
                    "text": "Kwaye ndiya kubasikelela ngegama lakho; kuba njengokuba abaninzi besamkela le Vangeli baya kubizwa ngegama lakho, kwaye kubalelwa kwimbewu yakho, kwaye baya kuphakama baze basikelele wena, njengoyise wabo;"
                },
                {
                    "number": 11,
                    "text": "Kwaye ndiya kubasikelela abasikelela wena, ndize ndibaqalekise abaqalekisa wena; kwaye kuwe (oko kukuthi, kuBubingeleli bakho) nakuyo imbewu yakho (oko kukuthi, uBubingeleli bakho), kuba ndikunika isithembiso okokuba eli lungelo liya kuqhubekeka kuwe, nasembewini yakho emva kwakho (oko kukuthi, imbewu ngokwenene, okanye imbewu yomzimba) zonke iintsapho zomhlaba ziya kusikelelwa, nkqu ngeentsikelelo zeVangeli, ezizintsikelelo zosindiso, nkqu ezobomi obungunaphakade."
                },
                {
                    "number": 12,
                    "text": "Ngoku, emva kokuba iNkosi iyekile ukuthetha kum, kwaye irhoxise ubuso bayo kum, ndathi entliziyweni yam: Isicaka sakho sikufune ngokunyanisekileyo; ngoku sikufumene;"
                },
                {
                    "number": 13,
                    "text": "Wena wathumela ingelosi yakho indikhulule kwizithixo zikaElikena kwaye ndiya kwenza kakuhle ekuphulaphuleni ilizwi lakho, ke ngoko isicaka sakho masiphakame size simke ngoxolo."
                },
                {
                    "number": 14,
                    "text": "Njalo mna, Abraham, ndemka njengoko iNkosi yatshoyo kum, nakuLote kunye nam; kwaye mna, Abraham, ndandineminyaka engamashumi amathandathu anesibini ubudala xa ndaphumayo eHaran."
                },
                {
                    "number": 15,
                    "text": "Kwaye ndathabatha uSarayi, endandimthathe ndamenza umfazi xa ndandiseUre, eKhaledi, noLote, unyana womntakwethu, nezinto zethu zonke esasizihlanganisile, nemiphefumlo esasisiyizuzile eHaran, kwaye seza ngaphambili ngendlela eya kwilizwe lakwaKanan, kwaye sahlala ezintenteni njengoko seza ngendlela yethu;"
                },
                {
                    "number": 16,
                    "text": "Ke ngoko, iphakade lalisisigqumathelo sethu neliwa lethu nosindiso lwethu, njengoko sasihamba sivela eHaran ngendlela yakwaJershon, ukuza elizweni lakwaKanan."
                },
                {
                    "number": 17,
                    "text": "Ngoku mna, Abraham, ndakha isibingelelo elizweni lakwaJershon, kwaye ndenza umnikelo eNkosini, kwaye ndathandaza okokuba indlala ibe nokugxothwa endlwini kabawo, ukuze bangabi nokutshabalala."
                },
                {
                    "number": 18,
                    "text": "Kwaye ngoko sadlula eJershon sicanda kwilizwe eliya kwindawo yaseShekem; yayakhiwe emathafeni akwa More, kwaye sasisele sifike kwimida yelizwe lamaKanan, kwaye ndanikela idini apho kumathafa akwaMore, kwaye ndabiza eNkosini ngokungazenzisiyo, ngokuba sasisele sifike elizweni lesi sizwe sinqula izithixo."
                },
                {
                    "number": 19,
                    "text": "Kwaye iNkosi yabonakala kum iphendula imithandazo yam, kwaye yathi kum: Imbewu yakho ndiya kuyinika eli lizwe."
                },
                {
                    "number": 20,
                    "text": "Kwaye mna, Abraham, ndaphakama endaweni yesibingelelo endandisakhele iNkosi, kwaye ndemka kuloo ndawo ndisiya entabeni empumalanga yaseBheteli, kwaye ndamisa intente yam apho, entshonalanga eBheteli, naseHayi empumalanga; ndaye apho ndakhela esinye isibingelelo kuyo iNkosi, kwaye ndabiza kwakhona egameni leNkosi."
                },
                {
                    "number": 21,
                    "text": "Kwaye mna, Abraham, ndahamba, ndisaya emazantsi; kwaye kwakukho ukuqhubeka kwendlala elizweni; kwaye mna, Abraham, ndagqiba ukuya ezantsi eYiputa, ndahlala ithutyana apho, kuba indlala yaba buhlungu kakhulu."
                },
                {
                    "number": 22,
                    "text": "Kwaye kwenzekile xa ndafika kufutshane nokungena eYiputa, iNkosi yathi kum: Qaphela, uSarayi, umfazi wakho, ungumfazi omhle kakhulu imbonakalo;"
                },
                {
                    "number": 23,
                    "text": "Ke ngoko kuya kwenzeka, xa amaYiputa eya kumbona, aya kuthi—Ungumfazi wakhe; kwaye ke aya kukubulala, kodwa aya kumsindisa aphile; ke ngoko bona okokuba ukwenza oku ngobulumko:"
                },
                {
                    "number": 24,
                    "text": "Makathi kuwo amaYiputa, ungudade wenu, kwaye umphefumlo wakho uya kuphila."
                },
                {
                    "number": 25,
                    "text": "Kwaye kwenzekile okokuba mna, Abraham, ndaxelela uSarayi, umfazi wam, konke oko iNkosi ikuthethileyo kum—Ke ngoko yithi kuwo, ndiyanithandaza, yena ungudade wethu, ukuze kulunge kum ngenxa yakho, kwaye umphefumlo wam uya kuphila ngenxa yakho."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "Abraham 3",
            "data_type": "chapter",
            "chapter_name": "Isahluko 3",
            "chapter_summary": [
                "UAbraham ufunda ngelanga, inyanga, neenkwenkwezi ngokusebenzisa iYurim neTumim—INkosi ityhila kuye indalo engunaphakade yoomoya—Ufunda ngobomi baphambi-komhlaba, umiselo lwangaphambili, indalo, ukukhethwa koMkhululi, imo yesibini yomntu."
            ],
            "verses": [
                {
                    "number": 1,
                    "text": "Kwaye mna, Abraham, ndandineYurim neTumim, iNkosi uThixo wam awayendinike yona, eUre yaseKaledi;"
                },
                {
                    "number": 2,
                    "text": "Kwaye ndabona iinkwenkwezi, ezazinkulu, nokokuba enye yazo yayikufutshane ngokugqithisileyo kwitrone kaThixo; kwaye kwakukho ezininzi ezinkulu ezazikufutshane kuyo;"
                },
                {
                    "number": 3,
                    "text": "Kwaye iNkosi yathi kum: Ezi zezilawulayo; kwaye igama lenye enkulu nguKolob, ngokuba isondele kum, kuba ndiyiNkosi uThixo wakho: Ndimise le inye ilawule zonke ezo zizezohlobo olufanayo njengaleyo ume phezu kwayo."
                },
                {
                    "number": 4,
                    "text": "Kwaye iNkosi yathi kum, ngeYurim neTumim, okokuba uKolob wayengokohlobo lweNkosi, ngokunxulumene namaxesha akhe namaxesha athile onyaka kwimijikelo yakhe; kuba umjikelo omnye wawuyimini eNkosini, ngokohlobo lwakhe lokubala, kwaye uba liwaka leminyaka ngokwexesha elimiselwe kuleyo wena ume kuyo. Oku kukubalwa kwexesha leNkosi, ngokokubala kukaKolob."
                },
                {
                    "number": 5,
                    "text": "Kwaye iNkosi yathi kum: Iplanethi enokukhanya okunganeno ngakumbi, okunganeno ngakumbi kunaleyo iza kulawula imini, nkqu ubusuku, ingentla okanye inkulu ngakumbi kunaleyo wena ome kuyo kwindlela yokubala, kuba ihamba ngohlobo olucotha ngakumbi; oku kufanelekile ngokuba ime ngentla komhlaba wena ome phezu kwawo, ke ngoko ukubalwa kwexesha layo akukuninzanga kangako njengenani leentsuku zayo, nokweenyanga, nokweminyaka."
                },
                {
                    "number": 6,
                    "text": "Kwaye iNkosi yathi kum: Ngoku, Abraham, la manqaku mabini akhona, qaphela amehlo akho abona oko; kunikwe wena ukuqonda amaxesha okubala, nexesha elibekiweyo, ewe, ixesha elibekiweyo lomhlaba wena ome phezu kwawo, nexesha elimisiweyo lokukhanya okukhulu ngakumbi okumiselwe ukulawula imini, nokukhanya nexesha elimisiweyo lokukhanya okunganeno okumiselwe ukulawula ubusuku."
                },
                {
                    "number": 7,
                    "text": "Ngoku ixesha elimisiweyo lokukhanya okunganeno ngakumbi lixesha elide ngakumbi njengasekubaleni kwalo ukubala kwako kunokubala kwexesha lomhlaba wena ome phezu kwawo."
                },
                {
                    "number": 8,
                    "text": "Kwaye apho la manqaku akhoyo, kuya kuba lelinye inqaku elingaphezu kwawo, oko kukuthi, kuya kuba yenye iplanethi ekubala kwayo amaxesha kuya kuba kuselixesha elide;"
                },
                {
                    "number": 9,
                    "text": "Kwaye njalo kuya kuba kukubala kwexesha leplanethe enye engentla kunenye, ude wena uze kufutshane kuKolob, uKolob ongokokubala kwexesha leNkosi; uKolob omiswe kufuphi netrone kaThixo, elawula zonke ezoo planethi zizezohlobo olufanayo njengaleyo wena ume phezu kwayo."
                },
                {
                    "number": 10,
                    "text": "Kwaye unikwe ukwazi ixesha elimisiweyo lazo zonke iinkwenkwezi ezimiselwe ukunika ukukhanya, ude wena uze kufutshane netrone kaThixo."
                },
                {
                    "number": 11,
                    "text": "Njalo ke mna, Abraham, ndathetha kunye neNkosi, ubuso ngobuso, njengomntu ethetha kunye nomnye; kwaye yandixelela ngemisebenzi izandla zayo eziyenzileyo;"
                },
                {
                    "number": 12,
                    "text": "Kwaye wathi kum: Nyana wam, nyana wam (kwaye isandla sakhe sasoluliwe), qaphela ndiya kubonisa zonke ezi. Kwaye wabeka isandla sakhe phezu kwamehlo am, kwaye ndazibona ezo zinto ezenziwe ngesandla sakhe, zazininzi; kwaye zaphindaphindwa phambi kwamehlo am, ndaye andabinako ukubona isiphelo sazo."
                },
                {
                    "number": 13,
                    "text": "Kwaye wathi kum: Lo nguShineha, olilanga. Kwaye wathi kum: UKokob, oyinkwenkwezi. Kwaye wathi kum: UOliya, oyinyanga. Kwaye wathi kum: UKokobhim, othetha iinkwenkwezi, okanye zonke ukukhanya okukhulu ezazisesibhakabhakeni sezulu."
                },
                {
                    "number": 14,
                    "text": "Kwaye ke yayilixesha lasebusuku xa iNkosi yathetha la mazwi kum: Ndiya kukwandisa, nembewu yakho emva kwakho, njengezi; nokokuba wena ungenako ukubala inani lentlabathi, liya kuba njalo inani leembewu zakho."
                },
                {
                    "number": 15,
                    "text": "Kwaye iNkosi yathi kum: Abraham, ndiya kubonisa ezi zinto phambi kokuba uye eYiputa, ukuze ube nokubhengeza onke la mazwi."
                },
                {
                    "number": 16,
                    "text": "Ukuba izinto ezimbini zikho, kuze kubekho enye ngentla kwenye, kuya kubakho izinto ezinkulu ngakumbi ngentla kwazo; ke ngoko uKolob uyeyona inkulu yazo zonke iiKokobhim wena ozibonileyo, ngokuba ukufutshane ngokugqithisileyo kum."
                },
                {
                    "number": 17,
                    "text": "Ngoku, ukuba kukho izinto ezimbini, enye ingentla kwenye, ize inyanga ibe ngentla komhlaba, ngoko inokuba yiloo planethi okanye inkwenkwezi enokubakho ngentla kwayo; kwaye akukho nto iNkosi uThixo wakho aya kuyithatha entliziyweni yakhe aze ayenze ngaphandle kokuba uya kuyenza."
                },
                {
                    "number": 18,
                    "text": "Nangona kunjalo wenza iinkwenkwezi ezinkulu ngakumbi; njengoko, kanjalo, ukuba kukho oomoya ababini, kwaye omnye uya kuqiqa ngakumbi kunomnye, kunjalo aba moya babini, kwaye nangona aba moya babini omnye uqiqa ngakumbi kunomnye, abanasiqalo; babekho ngaphambili, abayi kuba nasiphelo, baya kubakho emva koku, kuba bayinolam, okanye unaphakade."
                },
                {
                    "number": 19,
                    "text": "Kwaye iNkosi yathi kum: La manqaku akho, kuba kukho oomoya ababini, omnye uqiqe ngakumbi kunomnye; kuya kubakho omnye oqiqileyo ngakumbi kunabanye; ndiyiNkosi uThixo wakho, ndiqiqe ngaphezu kwayo yonke."
                },
                {
                    "number": 20,
                    "text": "INkosi uThixo wakho uthumele ingelosi ikukhulule ezandleni zombingeleli waseElikena."
                },
                {
                    "number": 21,
                    "text": "Ndihlala phakathi kwayo yonke; ke ngoko, mna ngoku, ke ngoko, ndize ezantsi kuwe ndibhengeza kuwe imisebenzi eyenziwe zizandla zam, kuyo ubulumko bam buyigqibelelisa yonke, kuba ndilawula emazulwini ngentla, nasezantsi emhlabeni, ngobulumko bonke nobukrelekrele, ngaphezu kwako konke ukuqiqa amehlo akho akubonileyo ukususela ekuqaleni; ndize ezantsi ekuqaleni phakathi kwazo zonke iingqiqo wena ozibonileyo."
                },
                {
                    "number": 22,
                    "text": "Ngoku iNkosi ibonise kum, Abraham, iingqiqo ezazilungiselelwe phambi kokuba ihlabathi libekho; kwaye phakathi kwezi kwakukho ezininzi ezibekekileyo nezinkulu;"
                },
                {
                    "number": 23,
                    "text": "Kwaye uThixo wabona le miphefumlo ukuba yayilungile, kwaye wema esazulwini sayo, kwaye wathi: Le ndiya kuyenza abalawuli bam; kuba wema phakathi kwaleyo yayingoomoya, kwaye wabona okokuba yayilungile; kwaye wathi kum: Abraham wena ungomnye wayo; wena wanyulwa phambi kokuba uzalwe."
                },
                {
                    "number": 24,
                    "text": "Kwaye apho kwema omnye phakathi kwabo owayefana noThixo, kwaye wathi kwabo babekunye naye: Siya kuya ezantsi, kuba kukho indawo apho, kwaye siya kuthatha kwezi zinto, kwaye siya kwenza umhlaba apho aba baya kuhlala khona;"
                },
                {
                    "number": 25,
                    "text": "Kwaye siya kubavavanya ngale ndlela, sibone ukuba baya kuzenza zonke izinto naziphina iNkosi uThixo wabo aya kubayalela zona;"
                },
                {
                    "number": 26,
                    "text": "Kwaye abo bagcina imo yokuqala yabo iya kongezelelwa ngaphezulu; kwaye abo bangayigciniyo imo yokuqala yabo abayi kuba nalo uzuko ebukumkanini obufanayo nabo bagcina imo yabo yokuqala; kwaye abo bagcina imo yabo yesibini baya kuba nozuko olongezelelwe phezu kweentloko zabo ngonaphakade kanaphakade."
                },
                {
                    "number": 27,
                    "text": "Kwaye iNkosi yathi: Ndiya kuthuma bani? Kwaye omnye waphendula ofana noNyana woMntu: Ndikho, thuma mna. Kwaye omnye waphendula waza wathi: Ndikho, thuma mna. Kwaye iNkosi yathi: Ndiya kuthuma owokuqala."
                },
                {
                    "number": 28,
                    "text": "Kwaye owesibini waba nomsindo, kwaye akayigcina imo yakhe yokuqala; kwaye, ngaloo mhla, abaninzi bamlandela."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "Abraham 4",
            "data_type": "chapter",
            "chapter_name": "Isahluko 4",
            "chapter_summary": [
                "OoThixo baceba indalo yomhlaba nabo bonke ubomi bawo—Amacebo abo ngemihla emithandathu acacisiwe."
            ],
            "verses": [
                {
                    "number": 1,
                    "text": "Kwaye ngoko iNkosi yathi: Masiye ezantsi. Kwaye ke beza ezantsi ekuqalekeni, baza bona, oko kukuthi ooThixo, balungiselela baza babumba amazulu nomhlaba."
                },
                {
                    "number": 2,
                    "text": "Kwaye umhlaba, emva kokuba ubunjiwe, wawungenanto kwaye uyinkangala, ngokuba babengekabumbi nantoni na kuphela ingumhlaba; kwaye ubumnyama balawula phezu kobuso benzonzobila, kwaye uMoya wooThixo wawufukame phezu kobuso bamanzi."
                },
                {
                    "number": 3,
                    "text": "Kwaye bona (ooThixo) bathi: Makubekho ukukhanya; kwaye kwabakho ukukhanya."
                },
                {
                    "number": 4,
                    "text": "Kwaye bona (ooThixo) baqiqa ukukhanya; kuba kwakuqaqambile; kwaye bahlula ukukhanya, okanye bakwenza kohlulwe, ebumnyameni."
                },
                {
                    "number": 5,
                    "text": "Kwaye ooThixo bathi ukukhanya yiMini, nobumnyama bathi buBusuku. Kwaye kwenzekile okokuba ukususela ngokuhlwa kude kube kusasa bathi bubusuku; nokususela kusasa kude kube ngokuhlwa bathi yimini; kwaye oku kwakukokuqala, okanye ukuqaleka, koko bathi yimini nobusuku."
                },
                {
                    "number": 6,
                    "text": "Kwaye ooThixo kanjalo bathi: Makubekho isibhakabhaka phakathi kwawo amanzi, kwaye siya kwahlula amanzi kumanzi."
                },
                {
                    "number": 7,
                    "text": "Kwaye ooThixo bayalela isibhakabhaka, ukuze sohlule amanzi angaphantsi kwesibhakabhaka kuwo amanzi angaphezu kwesibhakabhaka; kuye kwaba njalo, nkqu njengoko bayalela."
                },
                {
                    "number": 8,
                    "text": "Kwaye ooThixo bathi isibhakabhaka, liZulu. Kwaye kwenzekile kuba yaba ngokuhlwa kude kube kusasa kuba bathi bubusuku; kwaye kwenzekile kuba yaba kusasa kude kube ngokuhlwa kuba bathi yimini; kwaye oku yayilixesha lesibini oko bathi bubusuku nemini."
                },
                {
                    "number": 9,
                    "text": "Kwaye ooThixo bayalela, besithi: Amanzi angaphantsi kwamazulu makahlanganiselwe ndaweninye, nomhlaba mawome; kwaye kwaba njalo njengoko wayalelayo;"
                },
                {
                    "number": 10,
                    "text": "Kwaye ooThixo bathi indawo eyomileyo, nguMhlaba; kwaye intlanganisela yamanzi, bathi, ziiLwandle; kwaye ooThixo babona ukuba bathotyelwe."
                },
                {
                    "number": 11,
                    "text": "Kwaye ooThixo bathi: Masilungise umhlaba uze uphume uhlaza; imifuno evelisa imbewu; imithi yeziqhamo eyenza iziqhamo, ngohlobo lwayo, embewu ikuyo evelisa kufana nayo emhlabeni; kwaye kwaba njalo, nkqu njengoko bayalelayo."
                },
                {
                    "number": 12,
                    "text": "Kwaye ooThixo balungiselela umhlaba uphume uhlaza oluvela kwimbewu eyiyeyalo, nemifuno evelisa imifuno evela kwimbewu eyiyeyawo, luvelisa imbewu ngokohlobo lwayo; nomhlaba waphuma umthi uvela kwimbewu eyiyeyawo, uvelisa isiqhamo, embewu yawo yayinako kuphela ukuphuma okufana nawo, ngohlobo lwawo; kwaye ooThixo babona ukuba babethotyelwe."
                },
                {
                    "number": 13,
                    "text": "Kwaye kwenzekile okokuba babala imihla; ukusuka ngokuhlwa kude kuye kusasa bathi bubusuku; kwaye kwenzekile, ukususela kusasa kude kuye ngokuhlwa bathi yimini; kwaye kwakulixesha lesithathu."
                },
                {
                    "number": 14,
                    "text": "Kwaye ooThixo balungiselela izikhanyiso esibhakabhakeni samazulu kwaye bazenza zahlula imini kubusuku; kwaye bazilungiselela zibe zezemiqondiso zibe zezamaxesha amisiweyo, zibe zezemihla neminyaka;"
                },
                {
                    "number": 15,
                    "text": "Kwaye bazilungiselela zibe zizikhanyiso esibhakabhakeni samazulu zinike ukukhanya phezu komhlaba; kwaye kwaba njalo."
                },
                {
                    "number": 16,
                    "text": "Kwaye ooThixo balungiselela izikhanyiso ezikhulu ezibini, esikhulu ngakumbi isikhanyiso siza kulawula imini, nesinganeno ngakumbi isikhanyiso siza kulawula ubusuku; isikhanyiso esinganeno ngakumbi kanjalo basibeka kunye neenkwenkwezi;"
                },
                {
                    "number": 17,
                    "text": "Kwaye ooThixo bazibeka esibhakabhakeni samazulu, ze zinike ukukhanya phezu komhlaba, zize zilawule phezu kwemini nobusuku, nokuzenza zahlule ukukhanya kubumnyama."
                },
                {
                    "number": 18,
                    "text": "Kwaye ooThixo baziqwalasela ezo zinto ababeziyalele zide zibe zathobela."
                },
                {
                    "number": 19,
                    "text": "Kwaye kwenzekile okokuba ukususela ngokuhlwa kude kube kusasa ukuze kube kusasa ukuze kube sebusuku; kwaye kwenzekile okokuba kwakususela kusasa kude kube ngokuhlwa ukuze kube yimini, kwaye yaba lixesha lesine."
                },
                {
                    "number": 20,
                    "text": "Kwaye ooThixo bathi: Masilungise amanzi aphume ngokuninzi imiphefumlo enyakazelayo ephilileyo; neentaka, zibe nokuphaphazela phezu komhlaba esibhakabhakeni esivulekileyo samazulu."
                },
                {
                    "number": 21,
                    "text": "Kwaye ooThixo balungisa amanzi ukuze abe nako ukuphuma oominenga mikhulu, nayo yonke imiphefumlo ephilileyo enambuzelayo, amanzi awayefanele ukuyiphuma ngokohlobo lwayo; neentaka zonke ezinamaphiko ngohlobo lwazo. Kwaye ooThixo babona ukuba baya kuthotyelwa, nokokuba icebo labo lalilungile."
                },
                {
                    "number": 22,
                    "text": "Kwaye ooThixo bathi: Siya kuzisikelela, sizenze ziqhame zize zande, zize ziwazalise amanzi aselwandle okanye iilwandle; kwaye zenze iintaka zande emhlabeni."
                },
                {
                    "number": 23,
                    "text": "Kwaye kwenzekile okokuba kwakususela ngokuhlwa kude kube kusasa kuba bathi oko bubusuku; kwaye kwenzekile okokuba kwakususela kusasa kude kube ngokuhlwa oko bathi yimini; kwaye yaba lixesha lesihlanu."
                },
                {
                    "number": 24,
                    "text": "Kwaye ooThixo bawulungisa umhlaba uphume imiphefumlo ephilileyo ngohlobo lwayo, izinto ezizitho zine, nezinambuzane, nezinto eziphilileyo zomhlaba ngohlobo lwazo; kwaye kwaba njalo, njengoko batshoyo."
                },
                {
                    "number": 25,
                    "text": "Kwaye ooThixo balungiselela umhlaba uphume izinto eziphilileyo ngohlobo lwazo, nezinto ezizitho zine ngohlobo lwazo, nazo zonke izinambuzane zomhlaba ngohlobo lwazo; kwaye ooThixo babona ukuba ziya kuthobela."
                },
                {
                    "number": 26,
                    "text": "Kwaye ooThixo bacebisana phakathi kwabo kwaye bathi: Masiye ezantsi size sibumbe umntu ngokomfanekiso wethu, ngokufana nathi; kwaye siya kubanika ubukhosi phezu kweentlanzi zolwandle, nasezintakeni zezulu, nasezintweni ezizitho zine, nasemhlabeni wonke, nasezinambuzaneni ezinambuzelayo emhlabeni."
                },
                {
                    "number": 27,
                    "text": "Njalo ooThixo beza ezantsi ukuza kwenza umntu ngomfanekiso wabo, bambumba ke ngomfanekiso wooThixo, indoda nomfazi bababumba bona."
                },
                {
                    "number": 28,
                    "text": "Kwaye ooThixo bathi: Siya kubasikelela. Kwaye ooThixo bathi: Siya kubenza baqhame kwaye bande, baze bawuzalise umhlaba, baze baweyise, ukuze babe nobukhosi ezintlanzini zolwandle, nasezintakeni zezulu, nasezintweni eziphilileyo ezinambuzelayo emhlabeni."
                },
                {
                    "number": 29,
                    "text": "Kwaye ooThixo bathi: Qaphela, siya kubanika yonke imifuno evelisa imbewu eya kuvela phezu kobuso bawo wonke umhlaba, nayo yonke imithi eya kuvelisa iziqhamo kuyo; ewe, isiqhamo somthi esibavelisela imbewu siya kubanika sona; siya kuba kukudla kwabo."
                },
                {
                    "number": 30,
                    "text": "Kwaye izinto zonke eziphilileyo zomhlaba, neentaka zonke zezulu, nezinambuzane zonke ezisemhlabeni, qaphela, siya kuzinika ubomi, kananjalo siya kuzinika yonke imifuno eluhlaza ukuba ibe kukudla, kwaye zonke ezi zinto ziya kwenziwa njalo."
                },
                {
                    "number": 31,
                    "text": "Kwaye ooThixo bathi: Siya kwenza yonke into esiyithethileyo, kwaye sizenze; kwaye qaphela, ziya kuthobeka kakhulu. Kwaye kwenzekile okokuba kwakususela ngokuhlwa kude kuye kusasa bathi bubusuku; kwaye kwenzekile okokuba kwakususela kusasa kude kube ngokuhlwa baze oko bathi yimini; kwaye babala ixesha lesithandathu."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "Abraham 5",
            "data_type": "chapter",
            "chapter_name": "Isahluko 5",
            "chapter_summary": [
                "OoThixo bakugqiba ukuceba Kwabo okwendalo yazo zonke izinto—Bayenza iNdalo ngokwamacebo Abo— UAdam wathiya yonke imiphefumlo ephilileyo."
            ],
            "verses": [
                {
                    "number": 1,
                    "text": "Kwaye njalo siya kuwagqiba amazulu nomhlaba, nayo yonke imikhosi yazo."
                },
                {
                    "number": 2,
                    "text": "Kwaye ooThixo bathi phakathi kwabo: Ngexesha lesixhenxe siya kuwugqiba umsebenzi wethu, esiwucebileyo; kwaye siya kuphumla ngexesha lesixhenxe kuwo wonke umsebenzi wethu ebesiwucebile."
                },
                {
                    "number": 3,
                    "text": "Kwaye ooThixo bagqiba ngexesha lesixhenxe, ngokuba ngexesha lesixhenxe beya kuphumla kuyo yonke imisebenzi yabo bona (ooThixo) abacebisene phakathi kwabo ekuwenzeni; nokuwungcwalisa. Kwaye njalo yaba zizigqibo zabo ngeloo xesha ababecebisene phakathi kwabo ekwenzeni amazulu nomhlaba."
                },
                {
                    "number": 4,
                    "text": "Kwaye ooThixo beza ezantsi kwaye benza ezi zizukulwana zamazulu nezomhlaba, xa zazisenziwa ngomhla ooThixo abenza umhlaba namazulu,"
                },
                {
                    "number": 5,
                    "text": "Ngokunxulumene nako konke abakuthethayo ngokwezityalo zonke zasendle phambi kokuba zibekho emhlabeni, nayo yonke imifuno yasendle phambi kokuba ikhule; kuba ooThixo abenzanga kune phezu komhlaba xa babecebisana ukwenza, kwaye bengekenzi mntu ukuba alime umhlaba."
                },
                {
                    "number": 6,
                    "text": "Kodwa ke apho kwanyuka inkungu emhlabeni, kwaye yankcenkceshela bonke ubuso bomhlaba."
                },
                {
                    "number": 7,
                    "text": "Kwaye ooThixo babumba umntu ngothuli lomhlaba, kwaye bathabatha umoya wakhe (oko kukuthi, umoya womntu), baza bawubeka kuye; kwaye baphefumlela emathatheni akhe impefumlo yobomi, kwaye umntu waba ngumphefumlo ophilileyo."
                },
                {
                    "number": 8,
                    "text": "Kwaye ooThixo batyala umyezo, e-Eden ngasempumalanga, baza apho babeka umntu, onomoya ababewubeke emzimbeni ababewubumbile."
                },
                {
                    "number": 9,
                    "text": "Kwaye emhlabeni ooThixo benza kwantshula yonke imithi enqwenelekayo ngokwenkangeleko nelungele ukudliwa; umthi wobomi, kanjalo, phakathi emyezweni, nomthi wokwazi okulungileyo nokubi."
                },
                {
                    "number": 10,
                    "text": "Kwabakho umlambo ophuma e-Eden, wokuwunyakamisa umyezo, kwaye ukusuka apho wahluka kwaye waba ziimbaxa ezine."
                },
                {
                    "number": 11,
                    "text": "Kwaye ooThixo bamthabatha umntu baza bambeka eMyezweni we-Eden, ukuba awusebenze aze awugcine."
                },
                {
                    "number": 12,
                    "text": "Kwaye ooThixo bayalela umntu, besithi: Kuyo yonke imithi yomyezo ungayidla ngokukhululekileyo,"
                },
                {
                    "number": 13,
                    "text": "Ke wona umthi wokwazi okulungileyo nokubi, uze ungawudli; kuba ngexesha othe wadla kuwo, uya kufa ngokwenene. Ngoku mna, Abraham, ndabona okokuba kwakungokwexesha leNkosi, elalingokwexesha likaKolob; kuba kwakungekade konyulelwe kuAdam ngooThixo ukubala kwakhe."
                },
                {
                    "number": 14,
                    "text": "Kwaye ooThixo bathi: Masimenzeleni umntu umncedi onguwabo, kuba akulungile ukuba umntu abe yedwa, ke ngoko siya kubumba umncedi onguwabo."
                },
                {
                    "number": 15,
                    "text": "Kwaye ooThixo bawisa ubuthongo obukhulu phezu koAdam; kwaye walala, kwaye ke bathabatha lwalunye lweembambo zakhe, kwaye avingca ngenyama esikhundleni salo;"
                },
                {
                    "number": 16,
                    "text": "Kwaye ngobambo ooThixo abaluthabathe endodeni, babumba umfazi, kwaye bamzisa endodeni."
                },
                {
                    "number": 17,
                    "text": "Kwaye uAdam wathi: Eli ibilithambo lasemathanjeni am, nenyama yasenyameni yam; ngoku uya kubizwa Mfazi, ngokuba ethatyathwe endodeni;"
                },
                {
                    "number": 18,
                    "text": "Ke ngoko indoda iya kumshiya uyise nonina, ize inamathele kumkayo, kwaye baya kuba nyama-nye."
                },
                {
                    "number": 19,
                    "text": "Baye bobabini behamba ze, umntu lowo nomkakhe, baye bengenazintloni."
                },
                {
                    "number": 20,
                    "text": "Kwaye emhlabeni ooThixo babumba zonke izinto eziphilileyo zasendle, nazo zonke iintaka zezulu, baye bazizisa kuye uAdam ukubona ukuba wothini na ukuzibiza; ukuze oko azibize ngako uAdam zonke izinto eziphilileyo, ize ibe ligama lazo."
                },
                {
                    "number": 21,
                    "text": "Kwaye uAdam wanika amagama zonke izinto ezizitho zine, kwiintaka zasezulwini, kuzo zonke izinto eziphilileyo zasendle; nokuba uAdam, apho wafunyanelwa umncedi onguwabo."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "Efana Kanye 1",
            "data_type": "figure",
            "book_title": "Efana Kanye Evela kwiNcwadi ka-Abraham",
            "subtitle": [
                "Nomb. 1"
            ],
            "text": [
                "Inkcazo",
                "Umf. 1. INgelosi yeNkosi.",
                "Umf. 2. UAbraham ebotshelelwe phezu kwesibingelelo.",
                "Umf. 3. Ababingeleli abanqula izithixo bakaElikena bezama ukunikela uAbraham njengedini.",
                "Umf. 4. Isibingelelo sedini ngababingeleli abanqula izithixo, bemi phambi kwezithixo zikaElikena, Libhina, Mahamakhra, Korashe, noFaro.",
                "Umf. 5. Isithixo esinqulwayo sikaElikena.",
                "Umf. 6. Isithixo esinqulwayo sikaLibhina.",
                "Umf. 7. Isithixo esinqulwayo sikaMahamakhra.",
                "Umf. 8. Isithixo esinqulwayo sikaKorashe.",
                "Umf. 9. Isithixo esinqulwayo sikaFaro.",
                "Umf. 10. UAbraham eYiputa.",
                "Umf. 11. Ulungiselelwe ukubonisa iintsika zezulu, njengoko ziqondwa ngamaYiputa.",
                "Umf. 12. IRawukeyangi, ibonisa umphangalalo, okanye isibhakabhaka phezu kweentloko zethu; kodwa kule meko, ngokunxibelele nesi sihloko, amaYiputa enzele ukubonisa uShawumawu, ibe nokuphakama, okanye amazulu, iphendula igama lesiHebhere, Shawumahim."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "Efana Kanye 2",
            "data_type": "figure",
            "book_title": "Efana Kanye Evela kwiNcwadi ka-Abraham",
            "subtitle": [
                "Nomb. 2"
            ],
            "text": [
                "Inkcazo",
                "Umf. 1. UKolob, ubonisa indalo yokuqala, eyona ikufuphi eselestiyali, okanye indawo yokuhlala kaThixo. Eyokuqala eburhulumenteni, eyokugqibela ngokuphathelele ekulinganisweni kwamaxesha. Umlinganiso ngokwexesha leselestiyali, ixesha leselestiyali elibonisa usuku olunye kwikhubhite. Usuku olunye kuKolob lilingana neminyaka eliwaka ngokomlinganiso walo mhlaba, obizwa ngamaYiputa Jah-oh-eh.",
                "Umf. 2. Ime kufutshane noKolob, ibizwa ngamaYiputa Oliblish, yindalo elandelayo enkulu yoburhulumente ekufuphi kwiselestiyali okanye indawo apho kuhlala uThixo; ephethe isitshixo samandla kanjalo, ngokuphathelele kwezinye iiplanethi; njengoko zatyhilwa nguThixo kuAbraham, njengoko wayenikela idini phezu kwesibingelelo, awayesakhele eNkosini.",
                "Umf. 3. Wenzelwe ukumela uThixo, ehleli phezu kwetrone yakhe, enxitywe ngamandla negunya; kunye nesithsaba sokukhanya kwanaphakade phezu kwentloko yakhe; kanjalo simele amazwi asisiTshixo esikhulu soBubingeleli obuNgcwele, njengoko kwatyhilwa kuAdam eMyezweni wase-Eden, njengokunjalo kuSete, uNowa, uMelkitsedeke, uAbraham, nakubo bonke ekwatyhilwa kubo uBubingeleli.",
                "Umf. 4. Iimpendulo kwigama lesiHebhere uRawukeyangi, elibonisa uphangalalo, okanye isibhakabhaka samazulu; kanjalo inani lokubala, eYiputa elibonisa iwaka; liphendula ekulinganisweni kwamaxesha kaOliblish, olingana noKolob emjikelezweni wakhe nasekulinganiseni kwakhe kwexesha.",
                "Umf. 5. Ithiywe iEnish-go-on-dosh yaseYiputa; le kanjalo yenye yeeplanethi ezilawulayo, kwaye kuthiwa ngamaYiputa liLanga, kwaye iboleka ukukhanya kwayo kuKolob ngendlela kaKae-e-vanrash, osisiTshixo esikhulu, okanye, ngamanye amazwi, amandla okulawula, alawula ezinye iiplanethi ezizinzileyo ezilishumi elinesihlanu okanye iinkwenkwezi, njengokunjalo uFloeese okanye iNyanga, uMhlaba neLanga kwimijikelezo yazo yonyaka. Le planethi ifumana amandla ngendlela kaKli-flos-is-es, okanye umtha kaHa-ko-kau, iinkwenkwezi zimelwe ngeenombolo 22 no 23, zifumana ukukhanya kwimijikelezo kaKolob.",
                "Umf. 6. Umele lo mhlaba kwiimbombo zawo zone.",
                "Umf. 7. Umele uThixo ehleli phezu kwetrone yakhe, etyhila ngamazulu amazwi esiTshixo esikhulu soBubingeleli; njengokunjalo, umqondiso woMoya oyiNgcwele kuAbraham, ukwimo yehobe.",
                "Umf. 8. Uqulathe imibhalo engenako ukutyhilwa ehlabathini; kodwa iya kufunyanwa eTempileni eNgcwele kaThixo.",
                "Umf. 9. Ayimele kutyhilwa ngexesha langoku.",
                "Umf. 10. Kanjalo.",
                "Umf. 11. Kanjalo. Ukuba ihlabathi linako ukuzifuna ezi nombolo, ke makube njalo. Amen.",
                "Amanani 12, 13, 14, 15, 16, 17, 18, 19, 20, no 21 aya kunikwa ngexesha elifanelekileyo leNkosi.",
                "Olu guqulelo lungentla lunikwe kangangoko sinalo naluphi na ilungelo lokulunika ngexesha langoku"
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "Efana Kanye 3",
            "data_type": "figure",
            "book_title": "Efana Kanye Evela kwiNcwadi ka-Abraham",
            "subtitle": [
                "Nomb. 3"
            ],
            "text": [
                "Inkcazo",
                "Umf. 1. UAbraham ehleli phezu kwetrone kaFaro, ngenkcubeko kakumkani, enesithsaba phezu kwentloko yakhe, esimele uBubingeleli, ngokomfuziselo woBumongameli obukhulu eZulwini; enentonga yobukhosi yobulungisa nokugweba esandleni sakhe.",
                "Umf. 2. UKumkani uFaro, ogama linikwe ngezimo ezingentla kwentloko yakhe.",
                "Umf. 3. Ubonisa uAbraham eYiputa njengoko kanjalo eboniswe kuMfanekiso 10 weZifana kanye Nom. 1.",
                "Umf. 4. Inkosana Faro, uKumkani waseYiputa, njengoko kubhalwe ngentla kwesandla.",
                "Umf. 5. UShulem, omnye wabakhonzi abaziintloko bakakumkani, njengoko eboniswa ngezimo ezingentla kwesandla sakhe.",
                "Umf. 6. UOlimla, ikhoboka eliyinkosana.",
                "UAbraham uqiqa phezu kwemigaqo yobunzulu-lwazi ngeenkwenkwezi, entendelezweni kakumkani."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "UJoseph Smith—UMateyu 1",
            "data_type": "chapter",
            "chapter_name": "Isahluko 1",
            "chapter_summary": [
                "UYesu uxela kwangaphambili intshabalalo yeYerusalem ekufuphi—Kanjalo uthetha ngokuBuya kweSibini koNyana woMntu, nokutshatyalaliswa kwabakhohlakeleyo."
            ],
            "book_title": "UJoseph Smith—UMateyu",
            "verses": [
                {
                    "number": 1,
                    "text": "Kuba ndithi kuni, aniyi kuba sandibona emveni koku nize nazi ukuba ndingulowo ekubhalwe ngaye ngabaprofeti, nide nibe niya kuthi: Makabongwe lowo uzayo egameni leNkosi, emafini asemazulwini, neengelosi zonke ezingcwele kunye naye. Ngoko baqonda abafundi bakhe okokuba umele ukuza kwakhona emhlabeni, emva koko wazukiswa waza wathweswa ekunene kukaThixo."
                },
                {
                    "number": 2,
                    "text": "Ephumile uYesu, waye wemka itempileni; bathe abafundi bakhe beza kuye, ukuze bamve, besithi: Mongameli, sibonise ngokunxulumene nezakhiwo zetempile, njengoko wena watshoyo—Ziya kuphoselwa phantsi, zize zishiywe kuni zize."
                },
                {
                    "number": 3,
                    "text": "Wathi ke uYesu kubo: Aniziboni na zonke ezi zinto, kwaye aniziqondi na? Inene ndithi kuni, akusayi kusala apha, ilitye phezu kwelinye, phezu kwale tempile, elingayi kuchithwa."
                },
                {
                    "number": 4,
                    "text": "Kwaye uYesu wabashiya, waye waya eNtabeni yeMinquma. Akuba ehleli phezu kweNtaba yeMinquma, beza kuye abafundi bebodwa, bathi: Sixelele ukuba ziya kubakho nini na ezi zinto wena uzithethileyo ngokokutshatyalaliswa kwetempile, namaYuda; kwaye uyini na umqondiso wokufika kwakho, nowokupheliswa kwehlabathi, okanye ukutshatyalaliswa kwabakhohlakeleyo, okusisiphelo sehlabathi?"
                },
                {
                    "number": 5,
                    "text": "Waphendula ke uYesu, waza wathi kubo: Lumkani ningalahlekiswa mntu;"
                },
                {
                    "number": 6,
                    "text": "Kuba baninzi abaya kuza egameni lam, besithi—banguKrestu—baze balahlekise into eninzi;"
                },
                {
                    "number": 7,
                    "text": "Ngoko ke baya kunikhululela ekubeni nibandezeleke, yaye baya kunibulala, kwaye niya kuthiwa zizo zonke izizwe, ngenxa yegama lam;"
                },
                {
                    "number": 8,
                    "text": "Kwaye ngoko abaninzi baya kukhutyekiswa, kwaye baya kungcatshana, kwaye baya kucaphukelana;"
                },
                {
                    "number": 9,
                    "text": "Kwaye abaprofeti abaninzi baya kunyuka, kwaye baya kukhohlisa abaninzi;"
                },
                {
                    "number": 10,
                    "text": "Kwaye ngenxa yokuba ubugwenxa buya kuba buninzi, uthando lwabaninzi luya kuba nokugodola;"
                },
                {
                    "number": 11,
                    "text": "Kodwa lowo usala ezinzile aze angoyiswa, onjalo uya kusindiswa."
                },
                {
                    "number": 12,
                    "text": "Xa nina, ke ngoko, niya kubona isikizi lesiphanziso, ekuthethwe ngalo nguDaniyeli umprofeti, ngokunxulumene nentshabalalo yeYerusalem, ngoko niya kuma endaweni engcwele; lowo ofundayo makaqiqe."
                },
                {
                    "number": 13,
                    "text": "Ngoko abo bakwaYuda mabasabele ezintabeni;"
                },
                {
                    "number": 14,
                    "text": "Lowo uphezu kwendlu makasabe, aze angabuyeli aye kuthabatha nantoni na endlwini yakhe;"
                },
                {
                    "number": 15,
                    "text": "Nosentsimi makangabuyeli umva aye kuthabatha iingubo zakhe;"
                },
                {
                    "number": 16,
                    "text": "Yeha ke kwabamithiyo, nakubo abanyisayo ngaloo mihla;"
                },
                {
                    "number": 17,
                    "text": "Ke ngoko, thandazani eNkosini ukuze intsabo yenu ingabikho ebusika, ingabi nangomhla weSabatha;"
                },
                {
                    "number": 18,
                    "text": "Kuba ngoko, ngaloo mihla, kuya kubakho imbandezelo enkulu kumaYuda, naphezu kwabemi baseYerusalem, engazange enjalo yathunyelwa ngaphambili phezu koSirayeli, kaThixo, ukususela ekuqalekeni kobukumkani babo kude kube leli xesha; hayi, neya kubuye ithunyelwe kwakhona phezu koSirayeli."
                },
                {
                    "number": 19,
                    "text": "Zonke izinto ezibahleleyo zisisiqalo kuphela seentsizi eziya kuza phezu kwabo."
                },
                {
                    "number": 20,
                    "text": "Kwaye ngaphandle kokuba loo mihla iya kunqanyulwa, akuyi kubakho nanye inyama yabo eya kusindiswa; kodwa ngenxa yabanyuliweyo, ngokomnqophiso, loo mihla iya kunqanyulwa."
                },
                {
                    "number": 21,
                    "text": "Qaphelani, ndithethe ezi zinto kuni ngokunxulumene namaYuda; kwaye kwakhona, emva kwembandezelo yaloo mihla eya kuza phezu kweYerusalem xa nawuphina umntu eya kuthi kuni, Yabona, uKrestu ulapha, okanye phaya, sanukumkholelwa;"
                },
                {
                    "number": 22,
                    "text": "Kuba ngaloo mihla kuya kuvela kanjalo ooKrestu ababubuxoki, nabaprofeti ababubuxoki, kwaye baya kubonisa imiqondiso emikhulu nemimangaliso, ngokokude, ukuba, bekunokwenzeka, baya kukhohlisa kanye abanyuliweyo, abo banyuliweyo ngokomnqophiso."
                },
                {
                    "number": 23,
                    "text": "Qaphelani, ndithetha ezi zinto kuni ngenxa yabanyuliweyo; kwaye niya kuva kanjalo iimfazwe, namarhe eemfazwe; bonani ukuba anikhathazeki, kuba konke endinixelele kona kumele ukwenzeka; kodwa isiphelo asikafiki."
                },
                {
                    "number": 24,
                    "text": "Qaphelani, ndinixelele ngaphambili;"
                },
                {
                    "number": 25,
                    "text": "Ngako oko, ukuba baya kuthi kuni: Qaphelani, usentlango; ningayi phambili: Qaphelani, usemagumbini angasese; ningakukholelwa;"
                },
                {
                    "number": 26,
                    "text": "Kuba njengoko ukukhanya kwentsasa kusiza kuphuma empumalanga, kuze kukhanye nkqu ukuya entshonalanga, kuze kugubungele wonke umhlaba, ke kuya kuba kanjalo ukuza koNyana woMntu."
                },
                {
                    "number": 27,
                    "text": "Kwaye ngoku ndinibonisa umzekelo. Qaphelani, apho sukuba sikhona isidumbu, aya kuhlanganisana khona amaxhalanga; ke kungokunjalo abanyulwa bam baya kuhlanganisana ukusuka kwiimbombo zone zomhlaba."
                },
                {
                    "number": 28,
                    "text": "Kwaye baya kuva iimfazwe, namarhe eemfazwe."
                },
                {
                    "number": 29,
                    "text": "Qaphelani ndithetha ngenxa yabanyulwa bam; kuba isizwe siya kuvukela ngokuchasene nesizwe, nobukumkani ngokuchasene nobukumkane; kuya kubakho iindlala, noobhubhane, neenyikima, kwiindawo ezahlukeneyo."
                },
                {
                    "number": 30,
                    "text": "Kwaye kwakhona, ngenxa yokuba ubugwenxa buya kuba buninzi, uthando lwabaninzi luya kuba nokugodolo; kodwa lowo ungayi koyiswa, onjalo uya kusindiswa."
                },
                {
                    "number": 31,
                    "text": "Kwaye kwakhona, le Vangeli yoBukumkani iya kushunyayelwa kulo lonke ihlabathi, ngenxa yobungqina kuzo zonke izizwe, kwaye ngoko kuya kufika isiphelo, okanye intshabalalo yabakhohlakeleyo;"
                },
                {
                    "number": 32,
                    "text": "Kwaye kwakhona liya kuzalisekiswa, isikizi lesiphanziso, athethe ngalo uDaniyeli umprofeti."
                },
                {
                    "number": 33,
                    "text": "Kwaye kamsinya emva kwembandezelo yaloo mihla, ilanga liya kuba mnyama, nenyanga ayisayi kunika ukukhanya kwayo, neenkwenkwezi ziya kuwa ezulwini, namandla ezulu aya kuzanyazanyiswa."
                },
                {
                    "number": 34,
                    "text": "Inene, ndithi kuni, esi sizukulwana, ezi zinto ziya kuboniswa ngaphambili kuso, asiyi kudlula kude kube konke endinixelele kona kuya kuzaliseka."
                },
                {
                    "number": 35,
                    "text": "Nangona, imihla iya kufika, izulu nomhlaba ziya kudlula; ibe amazwi am angayi kudlula, kodwa onke aya kuzalisekiswa."
                },
                {
                    "number": 36,
                    "text": "Kwaye, njengoko ndatshoyo ngaphambili, emva kwembandezelo yaloo mihla, namandla amazulu aya kuzanyazanyiswa, ngoko kuya kubonakala umqondiso woNyana woMntu ezulwini, kwaye ngoko zonke izizwe zomhlaba ziya kuzila; kwaye ziya kumbona uNyana woMntu esiza esemafini asezulwini, ngamandla nobuqaqawuli obukhulu;"
                },
                {
                    "number": 37,
                    "text": "Kwaye lowo uwalondolozayo amazwi am, akayi kukhohliswa, kuba uNyana woMntu uya kuza, kwaye uya kuthumela iingelosi zakhe phambi kwakhe ngesandi esikhulu sexilongo, kwaye baya kuhlanganisela kunye intsalela yabanyulwa bakhe ukususela kwimimoya yomine, ukususela kwesinye isiphelo sezulu kuye kwesinye."
                },
                {
                    "number": 38,
                    "text": "Ngoku fundani umzekeliso womthi womkhiwane—Xa amasebe awo esathambile, lize liqalise ukuhluma amagqabi, niyazi ukuba likufuphi ihlobo;"
                },
                {
                    "number": 39,
                    "text": "Ngokunjalo, abanyulwa bam, xa beya kubona zonke ezi zinto, baya kwazi ukuba ukufuphi, nkqu eminyangweni;"
                },
                {
                    "number": 40,
                    "text": "Kodwa okwaloo mhla, nelixa, akukho bani waziyo; hayi, ingezizo neengelosi zikaThixo ezisezulwini, kodwa kuphela nguBawo."
                },
                {
                    "number": 41,
                    "text": "Kodwa njengoko kwakunjalo ngemihla kaNowa, kuya kubanjalo ekuzeni koNyana woMntu;"
                },
                {
                    "number": 42,
                    "text": "Kuba kuya kuba kunye nabo, njengoko kwakunjalo ngemihla eyayingaphambili konogumbe; kwada kwaba ngumhla uNowa awangena ngawo emkhombeni kuba babesitya kwaye besela, betshatisela kwaye benikela ekutshatiseni;"
                },
                {
                    "number": 43,
                    "text": "Kwaye abazange bazi wada unogumbe wafika, kwaye wabatshabalalisa bonke; ke kuya kuba njalo ukuza koNyana woMntu."
                },
                {
                    "number": 44,
                    "text": "Ngoko kuya kuzaliseka oko kubhaliweyo, okokuba ngemihla yokugqibela, ababini baya kuba sentsimini, omnye uya kuthatyathwa, aze omnye ashiywe;"
                },
                {
                    "number": 45,
                    "text": "Ababini baya kube besila endlwini yokusilela, omnye uya kuthatyathwa, aze omnye ashiywe;"
                },
                {
                    "number": 46,
                    "text": "Kwaye oko ndikuthetha komnye, ndikuthetha kubo bonke abantu; lindani, ke ngoko, kuba anilazi ilixa iNkosi yenu eya kufika ngalo."
                },
                {
                    "number": 47,
                    "text": "Kodwa yazini oku, ukuba ebesazi umninindlu ukuba isela liza ngowuphi na umlindo wobusuku, ange elindile, aze angayekeli ukuba indlu yakhe igqojozwe, kodwa ange elungile."
                },
                {
                    "number": 48,
                    "text": "Ke ngoko yibani nilungile nani, kuba uNyana woMntu uza ngelixa eningalikhumbuleliyo."
                },
                {
                    "number": 49,
                    "text": "Ngubani na, ngoko, umkhonzi othembekileyo nolumkileyo, eyathi inkosi yakhe yamenza umlawuli phezu kwabendlu yayo, ukuze abanike ukudla ngexesha elifanelekileyo?"
                },
                {
                    "number": 50,
                    "text": "Unoyolo loo mkhonzi iya kuthi inkosi yakhe, yakufika, imfumane esenjenjalo; kwaye inene ndithi kuni, iya kumenza umlawuli phezu kwayo yonke impahla yayo."
                },
                {
                    "number": 51,
                    "text": "Kodwa ukuba loo mkhonzi ukhohlakeleyo uya kuthi entliziyweni yakhe: Inkosi yam ikulibazisile ukuza kwayo,"
                },
                {
                    "number": 52,
                    "text": "Aze aqale ukubabetha abakhonza kunye naye, aze adle kwaye asele nabanxilayo,"
                },
                {
                    "number": 53,
                    "text": "Inkosi yaloo mkhonzi iya kufika ngomhla angawukhangeleyo, nangelixa angaliqondanga,"
                },
                {
                    "number": 54,
                    "text": "Kwaye iya kumsika kubini, ize imisele isabelo sakhe nabahanahanisi; khona apho kuya kubakho ukulila nokutshixiza kwamazinyo."
                },
                {
                    "number": 55,
                    "text": "Kwaye ke siza njalo isiphelo sabakhohlakeleyo, ngokunxulumene nesiprofetho sikaMoses, esithi: Baya kusikelwa ngaphandle basuke phakathi kwabantu bam; kanti ke isiphelo somhlaba asikabikho, kodwa kancinci kancinci."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "IMbali—kaJoseph Smith 1",
            "data_type": "chapter",
            "chapter_name": "Isahluko 1",
            "chapter_summary": [
                "UJoseph Smith ubalisa ngomlibo wakhe, amalungu osapho, nangeendawo zabo zokuhlala ekuqaleni—Umdla ongaqhelekanga ngonqulo wabakho kakhulu jikelele entshona yeNew York—Uzimisela ukufuna ubulumko njengoko kolathwe nguYakobi—Uyise noNyana bayabonakala, kwaye uJoseph ubizelwa ebufundisini bakhe bobuprofeti. (Iivesi 1–20.)"
            ],
            "book_title": "IMbali—kaJoseph Smith",
            "subtitle": [
                "Izicatshulwa Ezisuka kwiMbali kaJoseph Smith, uMprofeti"
            ],
            "verses": [
                {
                    "number": 1,
                    "text": "Ngokwesiphumo seengxelo ezininzi ezazisasazeka ezazisasazekiswa ngabantu abazimisele ukwenza ububi nabanobutshinga, ngokuphathalele ekubumbekeni nokuqhubela phambili kweBandla likaYesu Krestu labaNgcwele beMihla yokuGqibela, konke okwazo kwakuyilwe ngabenzi bazo ekuchaseni udumo lwalo njengeBandla nenkqubela phambili yalo ehlabathini—Ndithundezeleke ekubhaleni le mbali, ndikhanyisele ingqondo yabantu jikele, ndize ndibeke bonke abafuni benyaniso baqonde okuyinene, njengoko kwakwenzekile, ngokuphathelele kunye esiqwini sam naseBandleni, njengoko ndandinolwazi lokwenene olunjalo."
                },
                {
                    "number": 2,
                    "text": "Kule mbali ndiza kuzisa izehlo ezahluka-hlukeneyo ngokunxulumene neli Bandla, kwinyani nasebulungiseni, njengoko zenzeka, okanye njengoko ngexesha langoku zikho, nokuba ngoku [ngowe-1838] ingunyaka wesibhozo ukususela ekwakhiweni kweBandla elixeliweyo."
                },
                {
                    "number": 3,
                    "text": "Ndazalwa ngonyaka weNkosi yethu wewaka elinamakhulu asibhozo anesihlanu, ngomhla wamashumi amabini anesithathu kaDisemba, kwidolophu iSharon, eWindsor khawunti, kwiSteyti saseVermont. … Utata wam, uJoseph Smith, Omkhulu, wemka kwiSteyti saseVermont, waza waya ePalmyra, eOntario (ngoku eyiWayne) khawunti, kwiSteyti saseNew York, xa ndandikunyaka wam weshumi, okanye mayela apho. Mayela neminyaka emine emva kokufika kukatata wam ePalmyra, wafuduka kunye nosapho lwakhe esiya eManchester kwa kwikhawunti yaseOntario—"
                },
                {
                    "number": 4,
                    "text": "Usapho lwakhe olwalunemiphefumlo elishumi elinanye, ebizwa ngokuba, nguJoseph Smith, utata wam; umama wam, uLucy Smith (ogama lakhe, ngaphambi komtshato wakhe, lalinguMack, intombi kaSolomon Mack); abantakwethu, uAlvin (owasweleka ngoNovemba ngowe-19, ngowe-1823, ekuma-26 eminyaka ubudala bakhe), uHyrum, isiqu sam, uSamuel Harrison, uWilliam, uDon Carlos; noodade wethu, uSophronia, uCatherine, noLucy."
                },
                {
                    "number": 5,
                    "text": "Ngexesha elithile kunyaka wesibini emva kwemfuduko yethu eya eManchester, kwabakho kwindawo apho sasihlala khona umdla ongaqhelekanga kumcimbi wonqulo. Waqala ngamaWesile, kodwa ngokukhawuleza waba mkhulu phakathi kwawo onke amahlelo kuloo ngingqi yelizwe. Ngokwenene, ummandla wonke welizwe wabonakala uchukumisekile nguwo, nenyambalala enkulu yazimanyela kumaqela ohlukeneyo onqulo, awuzange udale nencinci intshukumo neyantlukwano phakathi kwabantu, abanye bedanduluka, “Yabona, apha!” nabanye, “Yabona, phaya!” Abanye babesunduzela inkolo yobuWesile, abanye eyobuPresbhiteri, nabanye eyobuBhaptizi."
                },
                {
                    "number": 6,
                    "text": "Kuba, nangona uthando olukhulu abaguqukayo abalubonakalisayo kwezi nkolo zahlukeneyo ngexesha lokuguqulwa kwabo, nenzondelelo enkulu eyabonakaliswa ngabefundisi bazo, ababekhuthele ekuvuseleleni nasekuxhaseni lo mbono ungaqhelekanga ngokugqithisileyo weemvakalelo zonqulo, ukuze babe nokuguqula wonke umntu, njengoko babekholisekile kukuwubiza ngokuthi, mabavunyelwe bazimanye nehlelo abakholiseke lulo; nangona xa abaguqukayo baqalisa ukuzahlula bemke, abanye kwiqela elinye, nabanye kwelinye, kwabonakala ukuba ngokucacileyo iimvakalelo zabo kunye ababingeleli nabaguqukayo zazihanahanisa ngakumbi kunokuba zibe ziyinyani; kuba umbono wombhodamo omkhulu neemvakalelo ezimbi zalandela—umbingeleli esunduzana ngokuchasene nombingeleli, noguqulweyo ngokuchasene noguqulweyo; khona ukuze zonke iimvakelelo zabo ezimnandi omnye komnye, ukuba zakha zabakho, ziphele ngokupheleleyo kunyukelwano lwamazwi nokhuphiswano ngezimvo."
                },
                {
                    "number": 7,
                    "text": "Ngeli xesha ndandikwiminyaka yam yeshumi elinesihlanu. Usapho lukatata wam lwaluguqukela kwinkolo yobuPresbhiteri, kwaye abane babo bazimanya neloo bandla, abangaba, umama wam, uLucy; abantakwethu uHyrum noSamuel Harrison; nodade wethu uSophronia."
                },
                {
                    "number": 8,
                    "text": "Ngeli xesha lomdla omkhulu ingqondo yam yavuseleleka ngeengcinga ezimandla nexhala elikhulu; kodwa nangona iimvakalelo zam zazinzulu kwaye futhi zihlaba, nangona kunjalo ndazigcina ndikude kuwo onke la maqela, nangona ndandibakho kwiintlanganiso zawo eziliqela kangangokuba iimeko zazindivumela. Ekuhambeni kwexesha ingqondo yam yaba ngendlela ethile nokukhetha ihlelo lobuWesile, ndaya ndeva umnqweno othile ekubeni ndimanyane kunye nalo; kodwa suka waba mkhulu umbhodamo nembambano phakathi kwamahlelo ohlukahlukeneyo, kuba kwabanzima kumntu owayemtsha njengoba ndandinjalo, nowayengaqhelanga nabantu njalo nezinto, ukufika kuso nasiphina isigqibo esithile sokuba ngubani owayelungile nowayengalunganga."
                },
                {
                    "number": 9,
                    "text": "Ingqondo yam ngamaxesha athile yayivuseleleka kakhulu, unkqangazo nesiphithiphithi njalo zazinkulu kwaye zingapheli. AmaPresbhiteri ayeqiniseke ngokugqithisileyo ngokuchasene namaBhaptizi namaWesile, kwaye esebenzisa onke amandla kunye awengqiqo naweengxoxo zobugwenxa ukudandalazisa iziphoso zawo, okanye, obona buncinci, ukwenza abantu bacinge ukuba bakwisiphoso. Kwelinye icala, amaBhaptizi namaWesile ngokunjalo ayenenzondelelo elinganayo ekuzameni ukumisa ezizezawo iimfundiso kwaye angazivumeli zonke ezinye."
                },
                {
                    "number": 10,
                    "text": "Esazulwini sayo le mfazwe yamazwi nesiphithiphithi sezimvo, ndathi futhi esiqwini sam: Yintoni emayenziwe? Leliphi kuwo wonke la maqela elilungileyo; okanye, ingaba onke edibene akalunganga? Ukuba naliphi elinye lawo lilungile, leliphi, yaye ndiya kulazi njani?"
                },
                {
                    "number": 11,
                    "text": "Xa ndandibulaleka phantsi kweenzima ezigqithileyo ezazisenziwa lukhuphiswano lwala maqela abanquli, ngenye imini ndandifunda iNcwadi kaYakobi, isahluko sokuqala nevesi yesihlanu, efundeka nje: Ukuba ubani kuni uswele ubulumko, makacele kuThixo, onika bonke abantu engenakumbi, engangcikivi; kwaye ke wobunikwa."
                },
                {
                    "number": 12,
                    "text": "Akunge khe nasiphina isicatshulwa sezibhalo size ngamandla angakumbi entliziyweni yomntu kunokuba eso senzayo ngeli xesha kweyam. Sakhangeleka ngathi singena ngamandla amakhulu kuyo yonke imvakalelo yentliziyo yam. Ndacinga ngaso ndiphinda phinda, ndisazi okokuba ukuba nawuphina umntu ufune ubulumko kuThixo, ndandibufuna; okokuba ndenze kanjani ndandingazi, nje ngaphandle kokuba ndandinokufumana ubulumko obungakumbi kunobo ndandinabo ngoko, ndandingenakuze ndazi; kuba ootitshala bonqulo bamahlelo ohlukahlukeneyo babeziqonda izicatshulwa zezibhalo ezifanayo ngokwahluke kakhulu khona ukuze batshabalalise konke ukuqiniseka ekulungiseni umbuzo ngokubhenela eBhayibhileni."
                },
                {
                    "number": 13,
                    "text": "Ethubeni ndafikelela esigqibeni okokuba ndimele ukuhlala emnyameni okanye nokokuba kumbhodamo, okanye ndimele ukwenza njengoko uYakobi ebonisa, oko kukuthi, buza kuThixo. Mna ke ethubeni ndafikelela ekuzimiseleni “ukubuza kuThixo”, ndigqiba ekubeni ukuba wanika ubulumko kubo ababebuswele, yaye enokunika engenakumbi, engangcikivi, ndibe nokulinga."
                },
                {
                    "number": 14,
                    "text": "Njalo, ngokuvumelana noku, ukuzimisela kwam ukubuza kuThixo, ndaya ngasese ehlathini ukuze ndenze ilinge. Kwakungentsasa yemini ezolileyo, entle, ekuqalekeni kwentwasahlobo yowamakhulu alishumi elinesibhozo anamashumi amabini. Kwakulixesha lokuqala ebomini bam okokuba ndenze ilinge elinjalo, kuba phakathi kwamaxhala am onke bendingazange khe njalo ndenze ilinge lokuthandaza ngelizwi."
                },
                {
                    "number": 15,
                    "text": "Emva kokuba ndaya ngasese endaweni apho ngaphambili bendicebe ukuya kuyo, ndikhangele kumacala onke am, ndaza ndazifumana ndindedwa, ndaguqa phantsi kwaye ndaqalisa ukunikela phezulu iminqweno yentliziyo yam kuThixo. Ndandingekenzi kuyaphi, xa ngokukhawuleza ndathathwa ngamandla athile awandoyisa ngokupheleleyo, ndaye ndanempembelelo enjalo emangalisayo phezu kwam ngokungathi ibopha ulwimi lwam ukuze ndingabinako ukuthetha. Ubumnyama obukhulu bahlanganisana macala onke am, kwaye kwabonakala kum okwexesha njengokungathi ndandigwetyelwe kwintshabalalo yesiquphe."
                },
                {
                    "number": 16,
                    "text": "Kodwa, ndisenza yonke imigudu yamandla am ukubiza kuThixo andikhuphe ngaphandle kwamandla olu tshaba olundithabathileyo, kwaye kanye ngethuba xa ndandilungele ukuzikela ekuncameni nasekushiyeleni isiqu sam kwintshabalalo—ingelulo uphanziso lwentelekelelo, kodwa emandleni esiqu esithile uqobo esivela kwilizwe elingabonakaliyo, esasinamandla anjalo ukumangalisa endingazange ndaweva ngaphambili kuso nasiphina isiqu—kanye ngeli thuba loloyiko olukhulu, ndabona intsika yomlilo ngqo phezu kwentloko yam, engentla kokuqaqamba kwelanga, eyehla ngokuthe chu yada yawela phezu kwam."
                },
                {
                    "number": 17,
                    "text": "Njengoko yabonakala ndazifumana ndihlangulwa elutshabeni elalindibophelele. Xa ukukhanya kwaphumla phezu kwam ndabona iZiqu ezibini, ezikuqaqamba kwazo nobuqaqawuli kungenako konke ukuchazwa, zime ngentla kwam emoyeni. Esinye saso sathetha nam, sindibiza ngegama saye sathi, sisalatha kwesinye—Lo nguNyana Wam oyiNtanda. Mveni Yena!"
                },
                {
                    "number": 18,
                    "text": "Injongo yam ekuyeni kubuza iNkosi yayikukwazi ukuba leliphi kuwo amahlelo elalilungile, ukuze ndibe nokwazi emandizimanye nalo. Kungephi ke ngoko, ndafumana ukuzilawula, njengoko ke ndibe nako ukuthetha, ndithe ndabuza iZiqu ezazimi ngentla kwam ekukhanyeni, leliphi kuwo onke amahlelo elalilungile (ukuba ngeli xesha akuzange kungene entliziyweni yam ukuba onke ayengalunganga)—nokuba leliphi emandizimanye nalo."
                },
                {
                    "number": 19,
                    "text": "Ndaphendulwa ukuba mandingazimanyi nalinye kuwo, kuba ayengalunganga onke; kwaye iZiqu ezathetha nam zathi okokuba onke amahlelo abo ayelisikizi emehlweni akhe; kuba loo mangqina onke ayonakale; kuba: “asondele kum ngemilebe yabo, kanti iintliziyo zabo zikude kum, afundisa iimfundiso eziyimithetho yabantu, enokumilisa kokuhlonela uthixo, ukanti ayawakhanyela amandla ako.”"
                },
                {
                    "number": 20,
                    "text": "Kwakhona wandalela ukuba ndizimanye kunye naliphi elawo; nezinye izinto ezininzi awathi wazithetha kum, endingenako ukuzibhala ngeli xesha. Xa ndabuyela ezingqondweni kwakhona, ndazifumana ndilele ngomqolo, ndijonge phezulu ezulwini. Xa ukukhanya kwemkayo, andizange ndibe namandla; kodwa kamsinya ndaba sesingqondweni kwiqondo elithile, ndaya ekhaya. Ndaza njengokuba ndabambelela ezikweni lomlilo, umama wabuza ukuba kwakusenzeka ntoni. Ndaphendula, “Ungazihluphi, konke kuhle—ndiphile kakuhle ngokwaneleyo.” Ndathi ngoko kumama wam, “Ndizifundele ngokwam ukuba ubuPresbhiteri abuyiyo inene.” Kubonakala ngokungathi utshaba lwaluthe qwa, ethubeni kanye lokuqala lobomi bam, ukuba bendithunyelwe ukubonakala ndingumphazamisi nomcaphukisi wobukumkani bakhe; okanye kutheni amandla obumnyama ayesiya kudibana ngokuchasene nam? Kutheni nje iyimpikiswano nentshutshiso ezavuka ngokuchasene nam, phantse ebuntwaneni bam?"
                },
                {
                    "number": 21,
                    "text": "Kwiintsuku ezithile emva kokuba ndaba nalo mbono, kwakwenzeke ekubeni ndibekho kunye nomye wabashumayeli bamaWesile, owayesebenza kwimvuselelo yonqulo ekukhankanyo olungaphambili; saye, sincokola kunye naye ngomcimbi wonqulo, ndathabatha ithuba lokumnika ingxelo yombono endaba nawo. Ndothuka ngokumangalisa kakhulu kwindlela yakhe yokuziphatha; akazange nje akuthathe ukuthetha kwam ngokulula kuphela, kodwa ngendelelo enkulu, esithi konke kwakukokomtyholi, kuba kwakungekho zinto zinjalo ezinje ngemibono nezityhilelo ngale mihla; kuba ezo zinto zinjalo zathi zaphela kunye nabapostile, nokokuba akusayi kuphinde kubekho naziphina ezazo."
                },
                {
                    "number": 22,
                    "text": "Ndafumana kamsinya, nangona kunjalo, ukuba ukuxela kwam ibali kuvuselele umyinge omkhulu wentiyo phakathi kwamangqina onqulo ngokuchasene nam, kwaye yaba sisizathu sentshutshiso enkulu, eyaqhubeka ukwanda; kwaye nangona ndandiyinkwenkwe engaziwayo, kuphela ephakathi kweminyaka elishumi elinesine neminyaka elishumi elinasihlanu ubudala, neemeko zam zobomi ezinjalo zenze inkwenkwe engabalulekanga ehlabathini, kodwa amadoda ezinga eliphezulu abe nokuthatha umgqaliselo ukuvuselela ingqondo kawonke-wonke ngokuchasene nam, baze badale intshutshiso ekrakra; kwaye oku kwakuqhelekile phakathi kwawo onke amahlelo—onke amanyana ekutshutshiseni mna."
                },
                {
                    "number": 23,
                    "text": "Kwandenza ngoko iingcinga ezimandla, kwaye rhoqo ukususela oko, kwakungamangalisa kakhulu njani okokuba inkwenkwe engaziwayo, engaphezulu kancinane nje kweminyaka elishumi elinesine ubudala, nenye, kanjalo, eyayigwetyelwe kwimfuneko yokuzuza isondlo esincinane ngomsebenzi wayo wemihla ngemihla, ibe nokucingelwa njengomntu obalulekileyo ngokwaneleyo ekutsaleni umdla wabakhulu bamahlelo adume ngokugqithisileyo aloo mihla, nangendlela yokudala kuwo umoya wentshutshiso eyiyeyona ikrakra nenyelisayo. Kanti nangona kwakumangalisa okanye kungamangalisi, kwakunjalo ke, kwaye rhoqo yayisisizathu kum sosizi olukhulu."
                },
                {
                    "number": 24,
                    "text": "Nangona kunjalo, kodwa ke yayiyinyani ukuba ndathi ndabona umbono. Ukususela ngoko ndathi ndacinga, okokuba ndaziva ngakumbi njengoPawulos, xa wenza ukhuselo lwakhe phambi koKumkani uAgripa, kwaye wabalisa ingxelo yombono awabanawo xa wabona ukukhanya, waza weva ilizwi; kodwa babesembalwa abamkholelwayo; abanye bathi wayenganyanisekanga, abanye bathi wayephambene; kwaye kwaphoxiswa ngaye waza wanyeliswa. Kodwa konke oku akuzange kutshabalalise ubunyani bombono wakhe. Wayebone umbono, wazi ukuba waba nawo, kwaye yonke intshutshiso phantsi kwezulu ayizange ikwenze oko kube yenye into; kwaye nangona babeya kumtshutshisa kuye ekufeni, kanti wazi, kwaye eya kwazi kuye kumphefumlo wakhe wokugqibela, okokuba wathi kunye wabona ukukhanya waza weva ilizwi lithetha kuye, kwaye lonke ihlabathi lalingenako ukumenza acinge okanye akholelwe ngenye indlela."
                },
                {
                    "number": 25,
                    "text": "Kwakunjalo ke nakum. Ndandikubonile ngokwenene ukukhanya, kwaye phakathi koko kukhanya ndabona iZiqu ezibini, kwaye ngokwenene zathi zathetha nam; kwaye nangona ndandicatshukelwa kwaye nditshutshiswa ngokuthi ndandibone umbono, kanti kwakuyinyani; kwaye ngethuba ababenditshutshisa, bendinyelisa, kwaye bethetha zonke iintlobo zobubi ngokuchasene nam ngokuxoxa ngenxa yokutsho njalo, ndakhokelelwa ekuthini entliziyweni yam: Kutheni nditshutshiswa ngokuthetha inyaniso? Ndiwubonile ngokwenene umbono; kwaye ndingubani mna okokuba ndinganako ukumelana noThixo, okanye kutheni ihlabathi licinga ukuba lingandenza ndiphike oko ndikubone ngokwenene? Kuba ndiwubonile umbono; ndakwazi oko, kwaye ndazi okokuba uThixo wakwazi oko, kwaye ndandingenako ukukuphika, nabunganga bokwenza, noko ndazi okokuba ngokwenjenjalo ndandiya kukhubekisa uThixo, kwaye ndibe phantsi kwesigwebo."
                },
                {
                    "number": 26,
                    "text": "Ngoku ndathi ndafumana ingqondo yam yonelisekile ngokwamahlelo ehlabathi ekuzixakekiseni kwawo—kuba yayingenguwo umsebenzi wam ukuzimanya naliphina elawo, kodwa ndiqhubeke njengoko ndandinjalo ndide ndiyalelwe ngakumbi. Ndathi ndafumana ubungqina bukaYakobi buyinyani—ukuba ubani uswele ubulumko unokucela kuThixo, aze abuzuze, aze angangcikivi."
                },
                {
                    "number": 27,
                    "text": "Ndaqhubeka ukuqhuba imisebenzi yam eqhelekileyo ebomini kwade kwaba ngowamashumi amabini ananye kaSeptemba, ngowewaka elinamakhulu asibhozo anamashumi amabini anesithathu, lonke ixesha imbandezelo nentshutshiso emandla ezandleni zazo zonke iindidi zabantu, kunye abenkolo nabangengabo abenkolo, ngenxa yokuba ndaqhubeka ukuqinisa okokuba ndibone umbono."
                },
                {
                    "number": 28,
                    "text": "Kwisithuba sexesha elibe phakathi kwexesha ebendibone umbono nonyaka wamakhulu alishumi elinesibhozo anamashumi amabini anesithathu—ndithe ndalelwa ukuzimanya naliphina elamahlelo enkolo emihla, nasekubeni ndandikwiminyaka eselula kakhulu, kwaye nditshutshiswe ngabo babemele ukuba babe babengabahlobo bam kwaye babendiphethe kakuhle, kwaye ukuba babendicingela ukuba ndilahlekisiwe bazame ngendlela eyiyo nenobubele bandisindise—ndayekelwa kuzo zonke iintlobo zezilingo; kwaye, ndixubana nazo zonke zoluntu, ndawela kaninzi kwiimpazamo zobuyatha ezininzi, kwaye ndabonisa ubuthathaka bobutsha, nemikhwa yendalo yomntu; endilusizi, ukuyithetha, eyandikhokelela kwizilingo ezahlukeneyo, ekhubekisayo emehlweni kaThixo. Ekwenzeni esi sivumo, akukho namnye ofuneka andithathe njengonetyala lazo naziphina izono ezikhulu okanye ezinobungozi. Isimilo sokwenza okunjalo sasingazange sibe sendalweni yam. Kodwa ndandinetyala lokuthatha lula izinto ezifanele ukuthatyathwa ngesidima, ndaye ngamanye amaxesha ndizidibanise neqela labantu abonwabileyo, nje, ndiguquguquka kweso simo esimele ukugcinwa ngulowo ubizwe nguThixo njengoko ndandinjalo. Kodwa oku akuyi kubonakala kumangalisa kakhulu kuye nawuphina okhumbula ubutsha bam, aze abe uqhelene nesimilo sam esonwabileyo sendalo."
                },
                {
                    "number": 29,
                    "text": "Ngesizathu sezi zinto, ndaziva ndinetyala rhoqo ngenxa yobuthathaka neziphako; xa, ngorhatya lwamashumi amabini ananye kaSeptemba olukhankanywe ngasentla, emva kokuba ndaya emandlalweni wam ebusuku, ndenza umthandazo nesibongozo kuThixo uSomandla soxolelo lwazo zonke izono zam nobuyatha, kananjalo nokubonakaliswa kum, ukuze ndibe nokwazi imeko yam nobume phambi kwakhe; kuba ndandinokuqiniseka okuzeleyo ekuzuzeni ukuzibonakalisa okunyulu, njengoko bendinako ngaphambili."
                },
                {
                    "number": 30,
                    "text": "Ndisathandaza njalo kuThixo, ndabona ukukhanya kuvela egumbini lam, okwathi kwaqhubeka ukukhula lada igumbi lakhanya ngaphezulu kunemini emaqanda, kwa oko kwavela isiqu somntu ecaleni komandlalo wam, simi emoyeni, kuba iinyawo zaso zazingafikanga emgangathweni."
                },
                {
                    "number": 31,
                    "text": "Sasinxibe isambatho esiwaku-waku sinobumhlophe nobuhle obumangalasiyo. Yayibubumhlophe obungaphaya kwabo nabuphina emhlabeni endakha ndabubona; kwaye andikholwa ukuba ingakhona into emhlabeni enokwenziwa ikhangeleke inobumhlophe obugqithisileyo kangako nokubengezela. Izandla zaso zazi ze, kwa neengalo zaso, kancinane entla kwezihlahla; kananjalo, neenyawo zaso zazi ze, njengemilenze yaso, kancinane entla kwamaqatha. Intloko yaso kwa nentamo nazo zazi ze. Ndabanako ukufumanisa ukuba sasingenazo ezinye izinxibo kuso ngaphandle nje kwesi sambatho, njengoko sasivulekile, ukuze ndibenako ukubona esifubeni saso."
                },
                {
                    "number": 32,
                    "text": "Yayingesosambatho saso kuphela esasimhlophe ngokugqithisileyo, kodwa nesiqu saso sonke sasinobuqaqawuli obugqithisileyo obungaphaya kokuchazwa, kwaye imbonakalo yobuso baso okwenene ifana nombane. Igumbi lalikhanya ngokugqithisileyo, kodwa lalingakhanyi kakhulu njengoko kwakhawuleza kwanjalo macala onke esiqu saso. Xa ndandiqala ukusijonga, ndandisoyika; kodwa uloyiko lwakhawuleza lwemka kum."
                },
                {
                    "number": 33,
                    "text": "Sandibiza ngegama, saza sathi kum, sisisithunywa esithunyelwe kum sivela ebusweni bukaThixo, nokokuba igama laso sasinguMoronayi; kuba uThixo wayenomsebenzi afuna ukuba ndiwenze; nokokuba igama lam liya kwaziwa ngokulungileyo nangobubi phakathi kwazo zonke izizwe, izalamane, neelwimi, okanye ukuze libe liya kuthethwa kunye ngokulungileyo nokubi phakathi kwabo bonke abantu."
                },
                {
                    "number": 34,
                    "text": "Sathi kukho incwadi eselugcinweni, ebhalwe phezu kwamacwecwe egolide, enika ingxelo yabemi bamandulo beli lizwekazi, nemvelaphi apho babephuma khona. Sathi kanjalo iVangeli yanaphakade epheleleyo yayiqulathwe kuyo, njengoko yaziswa nguMsindisi kubemi bamandulo;"
                },
                {
                    "number": 35,
                    "text": "Kanjalo, okokuba kwakukho namatye amabini kwizakhelo zesilivere—kwaye la matye, abotshelelwe kwintsimbi eyingcina-sifuba, enza into ebizwa ngokuba yiYurim neTumim—agcinwe kunye namacwecwe; kwaye ukuba nawo, nokusetyenziswa kwala matye kwakuthetha oko konyulelwe “iiMboni” kumaxesha amandulo, nokuba uThixo wayewalungiselele zona ngenxa yenjongo yokuguqula incwadi."
                },
                {
                    "number": 36,
                    "text": "Emva kokundixelela ezi zinto, saqalisa ukucaphula iziprofetho zeTestamente eNdala. Saqala sacaphula inxenye yesahluko sesithathu sikaMalaki; kwaye sacaphula kanjalo isahluko sesine okanye esokugqibela sesiprofetho esifanayo, nangona kwakungumahluko omncinane nje kwindlela esifundeka ngayo kwiiBhayibhile zethu. Endaweni yokucaphula ivesi yokuqala njengoko ifundeka kwiincwadi zethu, sayicaphula nje:"
                },
                {
                    "number": 37,
                    "text": "Kuba yabona, iyeza imini eya kuvutha njengeziko, kwaye bonke abakhukhumali, ewe, nabo bonke abenzi bokungendawo baya kutsha njengeendiza; kuba abo bezayo baya kubatshisa, itsho iNkosi yeMikhosi, okokuba ayisayi kubashiyela ngcambu nasebe."
                },
                {
                    "number": 38,
                    "text": "Kwaye kwakhona sacaphula ivesi yesihlanu nje: Yabonani, ndiya kutyhila kuni uBubingeleli ngesandla somprofeti uEliya, phambi kokuza kwemini enkulu neyoyikekayo yeNkosi."
                },
                {
                    "number": 39,
                    "text": "Sacaphula kanjalo ivesi elandelayo ngokwahlukileyo: Kwaye uya kutyala ezintliziyweni zabantwana izithembiso ezenziwa kooyise, kwaye iintliziyo zabantwana ziya kubuyela kooyise. Ukuba bekungenjalo, umhlaba wonke ubuya kuphanziswa ngokupheleleyo ekuzeni kwayo."
                },
                {
                    "number": 40,
                    "text": "Ekongezeni kwezi, sacaphula isahluko seshumi elinanye sikaIsaya, sisithi okokuba kwakuseza kuzaliseka. Sacaphula kanjalo isahluko sesithathu seZenzo, iivesi zamashumi amabini anesibini neyamashumi amabini anesithathu, ngokuchanekileyo njengoko zimi kwiTestimente eNtsha yethu. Sathi okokuba loo mprofeti yayinguKrestu; kodwa imini yayingekafiki xa “abo babengazange baliphulaphule ilizwi lakhe babeya kusikelwa ngaphandle phakathi kwabantu,” kodwa kamsinya iya kuza."
                },
                {
                    "number": 41,
                    "text": "Sacaphula kanjalo isahluko sesibini sikaYoweli, ukususela kwivesi yamashumi amabini anesibhozo ukuya kweyokugqibela. Sathi kanjalo okokuba oku akukathi kuzaliseke, kodwa kamsinya kuya kubanjalo. Kwaye sachaza ngakumbi okokuba ukuzalisekiswa kweeNtlanga kamsinya kuza kungena. Sacaphula eminye imihlathi emininzi yezibhalo, kwaye sanika iinkcazelo ezininzi ezingenako ukukhankanywa apha."
                },
                {
                    "number": 42,
                    "text": "Kwakhona, sandixelela, okokuba xa ndiwafumana loo macwecwe sithethe ngawo—kuba ilixa lokuba ndiwazuze alikazaliseki—andifanelanga kuwabonisa nawuphina umntu; nayo intsimbi eyingcina-sifuba eneYurim neTumim; kuphela nje kwabo endiya kuyalelwa ukuba ndibabonise; ukuba ndenze njalo ndiya kutshatyalaliswa. Ngeli lixa sasincokola nam malunga namacwecwe, kwavuleka umbono engqondweni yam ukuze ndiyibone indawo apho amacwecwe ayegcinwe kuyo, yaye icace ngokupheleleyo nangokwahlukileyo kangangokuba ndayazi indawo kwakhona xa ndayindwendwela."
                },
                {
                    "number": 43,
                    "text": "Emva kolu qhagamishelwano, ndabona ukukhanya egumbini kusiya kuqokelelana ngokukhawuleza macala onke akhe umntu owayethetha nam, kwaye kwaqhubeka ukwenzeka njalo, lada igumbi lasala limnyama kwakhona, ngaphandle nje emacaleni onke akhe; xa, kwathi ngephanyazo ndabona, ngokungathi, kuvuleka umjelo ngqo ezulwini, waye wenyuka wade waya uphela, laza igumbi lasala linjengoko belinjalo ngaphambi kokuba oku kukhanya kwasezulwini kwenze imbonakalo yako."
                },
                {
                    "number": 44,
                    "text": "Ndalala apho ndicinga ngesi sehlo sikhethekileyo, ndaye ndimangalisiwe kakhulu ngendikuxelelwe sesi sithunywa singaqhelekanga; xa, ndiphakathi ezingcingeni zam, ngesaqhuphe ndafumanisa okokuba igumbi lam kwakhona laliqalisa ukukhanyiswa, kwaza ngephanyazo, kwabangathi, kwasona eso sithunywa sasezulwini kwakhona sasisecaleni komandlalo wam."
                },
                {
                    "number": 45,
                    "text": "Saqalisa, saza kwakhona sacengceleza kwa izinto njengoko besenzile kutyelelo lwaso lokuqala, kungekho nowona mncinane umahluko; sithe ekubeni senze njalo, sandazisa ngezigwebo ezikhulu ezazisiza phezu komhlaba, ngokuphanziswa okukhulu ngendlala, ikrele, nobhubhane; nokokuba ezi zigwebo zihlungisayo ziya kuza emhlabeni kwesi sizukulwana. Sakuba sizicengcelezile ezi zinto, saphinda sanyuka njengoko besenzile ngaphambili."
                },
                {
                    "number": 46,
                    "text": "Ngesi sihlandlo, lwalunzulu kakhulu uluvo olwaba sengqondweni yam, bade babaleka ubuthongo emehlweni am, ndaza ndalala ndonganyelwe kukukhwankqiseka koko ndathi kunye ndakubona kwaye ndakuva. Kodwa oko kwaba ngummangaliso kum xa kwakhona ndabona kwa isithunywa ecaleni komandlalo wam, kwaye ndasiva sibalisa okanye sindiphinda-phindela kwa izinto njengaphambili; saza songeza isilumkiso kum, sindixelela okokuba uSathana uya kuzama ukundihenda (ngenxa yeemeko zobuhlwempu bosapho lukabawo), ukuba ndizuze amacwecwe ngenjongo yokuzuza ubutyebi. Sandalela ukukwenza oku, sisithi okokuba maze ndingabi nenye injongo elawulayo ekuzuzeni amacwecwe ngaphandle kokuzukisa uThixo, kwaye maze ndingaphenjelelwa nasesiphina isizathu ngaphandle kokwakha ubukumkani bakhe; kungenjalo andiyi kuwafumana."
                },
                {
                    "number": 47,
                    "text": "Emva kolu tyelelo lwesithathu, saphinda kwakhona sanyukela ezulwini njengangaphambili, ndaza kwakhona ndasala ndizikisa ukucinga ngokungaqheleki koko bekusandula ukundehlela; xa phantse ngequbuliso emva kokuba isithunywa sasezulwini sathi senyuka ukusuka kum isihlandlo sesithathu, yakhala inkuku, ndaza ndafumanisa okokuba kuza ukusa, ngako oko ingxoxo yethu makube yathatha bonke obo busuku."
                },
                {
                    "number": 48,
                    "text": "Kufutshane emva koko ndaphakama kumandlalo wam, ndaza, njengesiqhelo, ndaya kwenza imisebenzi yemini eyimfuneko; kodwa ekuzameni ukusebenza njengamanye amaxesha, ndazifumana ndiphelelwe ngamandla ngokokude ndingabinako ukwenza nantoni na. Ubawo, owayesebenza ecaleni kwam, waphawula okokuba kukho okungalunganga kum, waza wandiyalela ukuba ndigoduke. Ndaqalisa ndinenjongo yokuya endlwini; kodwa, ekuzameni ukunqumla umbiyelo ndiphuma entsimini apho sasikhona, amandla am aphela tu, ndaza ndawa emhlabeni ndingenakuzinceda, kwaye kangangethutyana ndandingekho zingqondweni zayo nayiphina into."
                },
                {
                    "number": 49,
                    "text": "Into yokuqala endinokuyikhumbula yaba lilizwi lithetha nam, lindibiza ngegama. Ndakhangela phezulu, ndaza ndabona kwa isithunywa simi ngentla kwentloko yam, sijikelezwe kukukhanya njengangaphambili. Saphinda ke sacengceleza konke esibe sikucengceleze kum kubusuku obudlulileyo, kwaye sandiyalela ukuba ndiye kubawo kwaye ndimchazele ngombono nemiyalelo endithe ndayifumana."
                },
                {
                    "number": 50,
                    "text": "Ndathobela; ndabuyela kubawo entsimini, ndaze ndambalisela wonke umxholo. Wandiphendula ngokuthi kokukaThixo, waza wandixelela ukuba mandihambe kwaye ndenze njengoko ndiyalelwe sisithunywa. Ndayishiya intsimi, kwaye ndaya kuyo indawo isithunywa ebesindixelele ukuba amacwecwe agcinwe kuyo; kwaye ngenxa yokucaca kombono endandinawo ngayo, ndayazi indawo kwangoko nje ukuba ndifike kuyo."
                },
                {
                    "number": 51,
                    "text": "Kufuphi nedolophana yaseManchester, eOntario khawunti, eNew York, kumi induli enkulu ngokomlinganiselo, neyona iphakamileyo ngaphezu kwayo nayiphina engingqini. Kwicala lasentshonalanga lale nduli, kungekude nencopho, phantsi kwelitye elikhulu ngomlinganiselo, kwakulele amacwecwe, egcinwe kwityesi yelitye. Eli litye lalingqingqwa kwaye lingqukuva kumbindi okwicala elingaphezulu, kwaye linokuncipha ukuya emiphethweni, ukuze umbindi walo ubonakale ngaphezu komhlaba, kodwa umphetho macala onke wawugqunyelelwe ngumhlaba."
                },
                {
                    "number": 52,
                    "text": "Ekubeni ndiwususile umhlaba, ndafumana isixhathiso sokunqika, endasifaka ngaphantsi komphetho welitye, ndaza ngokusebenzisa amandla nje kancinane ndaliphakamisa. Ndakhangela ngaphakathi, ndaza ndabona khona apho ngokwenene amacwecwe, iYurim neTumim, nentsimbi eyingcina-sifuba, njengoko kwakuchaziwe sisithunywa. Ityesi leyo zazilele kuyo yayakhiwe ngokulalisa amatye kunye ngokohlobo oluthile lwesamente. Kumphantsi wetyesi kwakulaliswe amatye amabini exwesisiwe etyesini, kwaye kula matye kwakulele amacwecwe nezinye izinto kunye nawo."
                },
                {
                    "number": 53,
                    "text": "Ndenza inzame yokokuba ndiwakhuphe, kodwa sandalela isithunywa, ndaza kwakhona ndaziswa okokuba lalingekezi ilixa lokuwazisa ngaphambili, lingekazi kufika, kude kube yiminyaka emine ukusuka ngelo xesha; kodwa sandixelela okokuba kuya kufuneka ndize kuloo ndawo kanye ngqo emva konyaka ukusuka kwelo lixa, nokokuba siya kudibana nam apho, nokokuba kufuneka ndiqhubeke ndisenza njalo lide lifike ilixa lokuzuza amacwecwe."
                },
                {
                    "number": 54,
                    "text": "Ngokunxulumene, njengoko ndandiyalelwe, ndaya ekupheleni konyaka ngamnye, kwaye ngexesha ngalinye ndasifumana kwa isithunywa esinye silapho, kwaye ndizuze umyalelo nengqiqo kuso kwindibano ngazinye zethu, ndihilonela oko iNkosi yayiza kukwenza, nakanjani na nangaluphina uhlobo ubukumkani bayo obabuza kuqhutywa ngalo kwimihla yokugqibela."
                },
                {
                    "number": 55,
                    "text": "Njengokuba iimeko zikabawo zazinqongophele kakhulu, sasiphantsi kokunyanzeleka kokusebenza ngezandla zethu, siqeshelwa umsebenzi wosuku nangezinye iindlela, njengoko sasinako ukuzuza ithuba. Ngamanye amaxesha sasisekhaya, kwaye ngamanye amaxesha sibe ngapha nangapha, kwaye ngokuqhubeka sisebenza sasincedakala ukufumana isondlo esonwabisayo."
                },
                {
                    "number": 56,
                    "text": "Ngonyaka yowe-1823 usapho lukabawo lwafumana imbandazelo enkulu yokufa komntakwethu onguyena mdala, uAlvin. Ngenyanga kaOktobha, kowe-1825, ndaqeshwa linene elidala eligama linguJosiah Stoal, ehlala eChenango khawunti, kwiSteyti saseNew York. Wayeve into ethile yomgodi wesilivere owawuvulwe ngaBaphuthukezi eHarmony, eSusquehanna khawunti, kwiSteyti sasePennyslvania; kwaye wathi, ngaphambi koku ndiqesha kwakhe, wabe esomba, ukuze, ukuba kuyenzeka, abhaqe umgodi. Emva kokuba ndahamba ukuya kuhlala naye, wandithabatha, kunye nabanye babancedisi bakhe, ekubeni sombe umgodi wesilivere, apho ndaqhubeka ndisebenza phantse inyanga, ngaphandle kwempumelelo kumzamo wethu, kwaye ekugqibeleni ndaphumelela ekuphembeleleni inene elidala lipheze ukuyomba. Kungoko kwavela ibali kanye eliqhelekileyo lokuba ndandingumombi wemali."
                },
                {
                    "number": 57,
                    "text": "Ngexesha njalo endandiqeshiwe, ndandibhodisiwe kwaMnu. Isaac Hale, waloo ndawo; kulapho endabona umfazi wam okokuqala (intombi yakhe), uEmma Hale. Ngowe-18 kuJanuwari, kowe-1827, sitshatile, ngethuba endandisaqeshiwe ekusebenzeleni uMnu. Stoal."
                },
                {
                    "number": 58,
                    "text": "Ngenxa yokuqhubekeka kwam ndibanga ukuba ndathi ndabona umbono, intshutshiso yabe isandilandela, kwaye usapho loyise womfazi wam lwalukuchase kakhulu ngakumbi ukutshata kwethu. Ke ngoko, ndandiphantsi, kokunyanzeleka kokumsa kwenye indawo; ke sahamba saza satshatela endlwini yoMninimhlaba omkhulu uTarbill, eMzantsi Bainbridge, eChenango khawunti, eNew York. Ngokukhawuleza emva komtshato wam, ndemka kwaMnu. Stoal, ndaza ndaya kwelika bawo, ndaye ndalima kunye naye elo xesha lonyaka."
                },
                {
                    "number": 59,
                    "text": "Ethubeni lafika ilixa lokuzuza amacwecwe, iYurim neTumim, nentsimbi eyingcina-sifuba. Ngomhla wamashumi amabini anesibini kaSeptemba, kowe waka elinamakhulu asibhozo anamashumi amabini anesixhenxe, ndakuba ndiyile njengesiqhelo ekupheleni komnye unyaka kwindawo leyo ayegcinwe kuyo, kwa isithunywa esinye sasezulwini sawanikela kum nalo myalelo: okokuba aya kuba ngumthwalo wam; okokuba ukuba ndithe ndaphulukana nawo ngokungakhathali, okanye nangaluphina uhlobo lwam lokungabi nankathalo, ndiya kusikelwa ngaphandle, kodwa ke ukuba ndithe ndasebenzisa zonke iinzame zam ukuwalondoloza, side sona, isithunywa, size kuwaphuthuma, aya kukhuselwa."
                },
                {
                    "number": 60,
                    "text": "Kwakamsinyane ndawufumana unobangela wokuba ndizuze umyalelo ongqongqo kangako wokuba ndiwagcine ekhuselekile, nokokuba kungani isithunywa sathi, ekubeni ndikwenzile oko kwakufuneka esandleni sam, siya kuwaphuthuma. Kuba kwakamsinyane nje ukuba kwaziwe ukuba ndinawo, kwathi kwasetyenziswa awona mandla ngakumbi ukuwahlutha kum. Bonke ubuchule obabunokucingwa basetyenziswa ukuphumeza loo njongo. Intshutshiso yabakrakra ngakumbi kwaye yababuhlungu kunangaphambili, nezihlwele zazisoloko ziphaphile ukuze zibe nokuwahlutha kum ukuba kunokwenzeka. Kodwa ngobulumko bukaThixo, ahlala ekhuselekile ezandleni zam, ndada ngawo ndabe ndikuphumezile oko kwakufuneka esandleni sam. Xa, ngokwezicwangciso, isithunywa sasiwaphuthuma, ndawanikezela kuso; kwaye aselugcinweni lwaso kude kube yile mini, elusuku lwesibini kuMeyi, iwaka elinamakhulu asibhozo namashumi amathathu anesibhozo."
                },
                {
                    "number": 61,
                    "text": "Umdla, nangona kunjalo, wawusaqhubeka, namarhe kunye namalwimi awo aliwaka lonke ixesha esetyenziswa ekusasazeni ubuxoki ngosapho lukabawo, nangesiqu sam. Ukuba bendikunobalisa isiqingatha sewaka lenxenye yawo, besinokugcwalisa imiqulu. Intshutshiso, kunjalo nje, yaya inganyamezeleki kakhulu ndide ndibe phantsi kokunyanzeleka kokuba ndimke eManchester, kwaye ndihambe nomfazi wam siye eSusquehanna khawunti, kwiSteyti sasePennsylvania. Ngethuba ndilungiselela ukuqala— ndihlwempuzeke kakhulu, nentshutshiso ingamandla kakhulu phezu kwethu ngokokude kungabikho themba lokuba kungenzeka ukuba singaze sibe yenye into—phakathi ezimbandezelweni zethu safumana umhlobo olinene ogama linguMartin Harris, oweza kuthi waza wasinika amashumi amahlanu eedola ukusincedisa eluhambeni lwethu. Umnu. Harris wayengumhlali kwidolophana yasePalmyra, eWayne khawunti, kwiSteyti sase New York, kwaye engumfama ohloniphekileyo."
                },
                {
                    "number": 62,
                    "text": "Ngolu ncedo lwexesha elifanelekileyo ndaba nako ukufikelela kwindawo endandisiya kuyo ePennsylvania; kwaye ngokukhawuleza emva kokufika kwam apho ndaqalisa ukukopa abalinganiswa emacwecweni. Ndakopa inani labo elithe vetshe, ndaze ngoncedo lweYurim neTumim ndaguqulela abanye babo, endakwenza phakathi kwexesha endafika endlwini kayise womfazi wam, ngenyanga kaDisemba, noFebruwari olandelayo."
                },
                {
                    "number": 63,
                    "text": "Kwixesha elithile kule nyanga kaFebruwari, uMnu. Martin Harris okhankanywe ngaphambili weza endaweni yethu, wafumana abalinganiswa endandibakope emacwecweni, waye wemka nabo ukuya kwisixeko saseNew York. Ngoko kwenzeka ngokuphathelele kuye nabalinganiswa, ndicaphula kwingxelo eyiyeyakhe yeemeko, njengoko wazibalisayo kum emva kokuya kwakhe, eyayinjengokulandelayo:"
                },
                {
                    "number": 64,
                    "text": "“Ndaya kwisixeko saseNew York, ndaze ndanikela iisimboli ezisetyenziswe elulwimini ebeziguqulelwe, noguqulelo lwazo, kuNjingalwazi Charles Anthon, inene elidume ngeziphakamileyo zoncwadi. UNjingalwazi Anthon waxela ukuba uguqulelo lwaluchanekile, luchaneke ngakumbi kunalo naluphina alibone ngaphambili luguqulelwe luvela kwisiYiputa. Ndambonisa ngoko ke ezo zazingekaguqulelwa, kwaye wathi zazisisiYiputa, isiKaledi, isiAsiriya, nesiArabhu; kwaye wathi yayiziisimboli zolwimi eziyinyani. Wandinika isatifiketi, esingqinayo ebantwini basePalmyra okokuba yayiziisimboli eziyinyani, nokokuba uguqulelo lwezinjalo zazo eziguqulelwe kanjalo lwaluchanekile. Ndasithatha isatifiketi ndaza ndasifaka epokothweni yam, kwaye kanye ndandishiya indlu, xa uMnu. Anthon wandibiza ndibuyele, waza wandibuza ukuba umfana wafumana njani okokuba apho kwakukho amacwecwe egolide kwindawo apho awafumana khona. Ndaphendula okokuba ingelosi kaThixo ityhile oko kuye."
                },
                {
                    "number": 65,
                    "text": "“Wathi kum ngoko, ‘Mandibone esoo satifiketi.’ Ndasikhupha ngoko ke epokothweni yam ndaza ndamnika, xa wasithathayo waza wasikrazula saziziqwengana, esithi okokuba kwakungekho nto injalo ngoku njengolungiselelo lweengelosi, nokokuba xa bendiya kuzisa amacwecwe kuye ebeya kuwaguqulela. Ndamxelela ukuba inxenye yamacwecwe yayitywiniwe, nokokuba ndandalelwe ukuba ndize nawo. Waphendula, ‘Andinako ukufunda incwadi etywiniweyo.’ Ndamshiya ndaza ndaya kuGqirha Mitchell, owaqinisekisa oko uNjingalwazi Anthon akuthethileyo ehlonipha zombini iisimboli zolwimi noguqulelo.”"
                },
                {
                    "number": 66,
                    "text": "Ngosuku lwesihlanu kuAprili, 1829, uOliver Cowdery weza endlwini yam, kude kube lelo xesha ndandingazange ndimbone. Wandicacisela ukuba ngenxa yokuba efundisa kwisikolo esikwingingqi apho ubawo wayehlala khona, nobawo engomnye wabo wabathumele esikolweni, weza kubhoda ixesha elithile endlwini yakhe, kwaye ngethuba usapho lwabalisa kuye iimeko zokufumana kwam amacwecwe, kwaye ngoko ke uze ukuzokwenza imibuzo kum."
                },
                {
                    "number": 67,
                    "text": "Kwiintsuku ezimbini emva kokufika kukaMnu. Cowdery (kwakulolwe-7 likaAprili) ndaqalisa ukuguqulela iNcwadi kaMormoni, kwaye waqalisa ukubhalela mna."
                },
                {
                    "number": 68,
                    "text": "Saba siqhuba umsebenzi woguqulelo, xa, kwinyanga elandelayo (uMeyi, 1829), sahamba ngosuku oluthile ehlathini ukuya kuthandaza nokubuza eNkosini ngokunxulumene nobhaptizo noxolelo lwezono, esafumana zikhankanywe kuguqulelo lwamacwecwe. Xa njalo sasibambeke, ekuthandazeni nasekubizeni eNkosini, isithunywa esivela ezulwini sehla elifini lokukhanya, kwaye sibeke izandla zaso phezu kwethu, sasimisela, sisithi:"
                },
                {
                    "number": 69,
                    "text": "Phezu kwenu zicaka zam ezingabazalwana, egameni likaMesiya ndinikela uBubingeleli buka-Aron, obuphethe izitshixo zolungiselelo lweengelosi, nezevangeli yenguquko, nezobhaptizo ngontywiliselo ukuze kuxolelwe izono; kwaye oku akunakuze kuthatyathwe kwakhona emhlabeni, kude oonyana bakaLevi banikela kwakhona umnikelo eNkosini besebulungiseni."
                },
                {
                    "number": 70,
                    "text": "Sathi obu Bubingeleli buka-Aron babungenamandla okubekela izandla isipho soMoya oyiNgcwele, kodwa oku kuya kunikelwa kuthi ngexesha elizayo; kwaye sasiyalela ukuba sihambe size sibhaptizwe, kwaye sasinika imiyalelo okokuba ndiya kubhaptiza uOliver Cowdery, nokokuba emva koko uya kubhaptiza mna."
                },
                {
                    "number": 71,
                    "text": "Sahamba ngoko ke kwaye sabhaptizwa. Ndambhaptiza kuqala, kwaze emva koko wabhaptiza mna—emva kokuba ndabeka izandla zam phezu kwentloko yakhe kwaye ndammisela kuBubingeleli buka-Aron, waza emva koko wabeka izandla zakhe phezu kwam kwaye wandimisela kuBubingeleli obufanayo—kuba sasiyalelwe njalo.*"
                },
                {
                    "number": 72,
                    "text": "Isithunywa esatyelelayo kwesi sehlo saza sanikela obu Bubingeleli phezu kwethu, sathi okokuba igama laso lalinguYohane, kwa lowo ubizwa ngokuba nguYohane uMbhaptizi kwiTestamente eNtsha, nokokuba usebenze phantsi kolawulo lukaPetros, uYakobi noYohane, ababephethe izitshixo zoBubingeleli bukaMelkitsedeke, uBubingeleli obo, awathi, buya kunikelwa kuthi ngexesha elifanekileyo nokokuba ndiya kubizwa uMdala wokuqala weBandla, aze yena (uOliver Cowdery) owesibini. Kwakungomhla weshumi elinesihlanu kaMeyi, 1829, xa sasimiselwa phantsi kwesandla sesi sithunywa, kwaye sibhaptizwa."
                },
                {
                    "number": 73,
                    "text": "Ngokukhawuleza nje ekuphumeni kwethu ngaphandle kwamanzi, emva kokuba sibhaptiziwe, saxhamla iintsikelelo ezinkulu nezizukileyo kuBawo wethu oseZulwini. Kwakamsinyane nje ndathi ndabhaptiza uOliver Cowdery, uMoya oyiNgcwele wehla phezu kwakhe, kwaye wema waza waprofetha izinto ezininzi eziya kwenzeka kufutshane nje. Kwaye kwakhona, kamsinyane nje ndathi ndabhaptizwa nguye, kanjalo ndaba nomoya wesiprofetho, xa, ndandisima, ndaprofetha ngokunxulumene nokuvuka kweBandla, nezinye izinto ezininzi ezaziqhagamishelene neBandla, nesi sizukulwana sabantwana babantu. Sasizaliswe ngoMoya oyiNgcwele, kwaye sagcoba kuThixo wosindiso lwethu."
                },
                {
                    "number": 74,
                    "text": "Iingqondo zethu ngoku zazikhanyiselekile, saqalisa ukuba nezibhalo zibekwe zivulekile ekuqondeni kwethu, kwaye intsingiselo eyinyani nenjongo yezicatshulwa efihlakele ngakumbi zazo, zatyhilwa kuthi ngohlobo esasingazange sibe nokuba nako ukulufikelela ngaphambili, nobesinokulucinga ngaphambili. Kwesi sithuba sasinyanzeleke ekugcineni iimeko zokufumana uBubingeleli ziyimfihlelo, nokubhaptizwa kwethu, ngenxa yomoya wentshutshiso obusele uzibonakalisile engingqini."
                },
                {
                    "number": 75,
                    "text": "Sathi soyiswa liqela lezaphuli mthetho, amaxesha ngamaxesha, kwaye kwakoku, nangabefundisi benkolo. Kwaye iinjongo zabo zokusihlasela beliqela zazichaswa kuphela yimpembelelo yosapho loyise wenkosikazi yam (phantsi kwisibonelelo esiNyulu), olwathi lwanobubele obukhulu kum, kwaye lwaluchasiwe iqela lezaphuli-mthetho, kwaye lwaluzinikele ekubeni mandivunyelwe ndiqhube umsebenzi woguqulelo ngaphandle kokuphazanyiswa; lwaze ke ngoko lwazinikela kwaye lwasithembisa ukhuseleko kuzo zonke izenzo ezingekho mthethweni, kangangoko lwalunako."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "IziVumo zoKholo 1",
            "data_type": "chapter",
            "chapter_name": "Isahluko 1",
            "book_title": "IziVumo zoKholo zeBandla likaYesu Krestu labaNgcwele beMihla yokuGqibela",
            "verses": [
                {
                    "number": 1,
                    "text": "Sikholelwa kuThixo, uBawo wanaPhakade, nakuNyana Wakhe, uYesu Krestu, nakuMoya oyiNgcwele."
                },
                {
                    "number": 2,
                    "text": "Sikholwa ekubeni abantu baya kohlwayelwa izono ezizezabo, kwaye ingabi kukukreqa kuka-Adam."
                },
                {
                    "number": 3,
                    "text": "Sikholwa ekubeni ngeNtlawulelo kaKrestu, lonke uluntu lunokusindiswa, ngokuthobela imithetho nemimiselo yeVangeli."
                },
                {
                    "number": 4,
                    "text": "Sikholwa ekubeni imigaqo yokuqala nemimiselo yeVangeli yile: okokuqala, uKholo eNkosini uYesu Krestu; okwesibini, ukuGuquka; okwesithathu, uBhaptizo ngontywiliselo lokuxolelwa kwezono; okwesine; ukuBekelwa izandla isipho soMoya oyiNgcwele."
                },
                {
                    "number": 5,
                    "text": "Sikholwa ekubeni indoda imele ukubizwa nguThixo ngesiprofetho, nangokubekwa kwezandla ngabo basemagunyeni, ukuze ishumayele iVangeli ize ilungiselele kwimimiselo yayo."
                },
                {
                    "number": 6,
                    "text": "Sikholelwa kwa kulungiselelo olwalukho kwiBandla laMandulo, ababizwa ngolu hlobo, abapostile, abaprofeti, abelusi, abafundisi, abavangeli nanjalo-njalo."
                },
                {
                    "number": 7,
                    "text": "Sikholelwa kwisipho seelwimi, sokuprofetha, sesityhilelo, imibono, ukuphilisa, ukucaciswa kweelwimi, na njalo-njalo."
                },
                {
                    "number": 8,
                    "text": "Sikholwa ukuba iBhayibhile ekubeni lilizwi likaThixo njengoko iguqulelwe ngokuchanekileyo; kanjalo sikholwa ukuba iNcwadi kaMormoni ibe ililizwi likaThixo."
                },
                {
                    "number": 9,
                    "text": "Sikholwa kuko konke akutyhilileyo uThixo, konke akutyhila ngoku, kwaye sikholwa kukuba usaya kutyhila izinto ezininzi ezinkulu nezibalulekileyo ngokuphathelele eBukumkanini bukaThixo."
                },
                {
                    "number": 10,
                    "text": "Sikholelwa ekuhlanganisweni ncam kukaSirayeli nasekubuyiselweni kweZizwe eziLishumi; kuba iZiyon (iYerusalem eNtsha) iya kwakhiwa phezu kwelizwekazi iAmerika; kuba uKrestu uya kulawula ubuqu phezu komhlaba; nokuba, umhlaba uya kwenziwa mtsha uze ufumane ubuqaqawuli bawo beparadesi."
                },
                {
                    "number": 11,
                    "text": "Sibanga ilungelo elilodwa lokunqula uThixo uSomandla ngokolawulo lwesazela esisesethu, size sivumele bonke abantu ilungelo elilodwa elikwafanayo, sibavumela ukukhonza ngokokuzikhethela, apho banokuzikhethela, okanye oko banokuzikhethela."
                },
                {
                    "number": 12,
                    "text": "Sikholelwa ekubeni phantsi kwezikumkani, oomongameli, abalawuli, noomantyi, ngokuthobela, ukubeka, nokuxhasa umthetho."
                },
                {
                    "number": 13,
                    "text": "Sikholelwa ekunyanisekeni, kwinene, ebumsulweni, ekubeni nesisa, ekulungeni kanye, nasekwenzeni ukulunga kubo bonke abantu; ngenene, sinokuthi okokuba silandela isiyalo sikaPawulos—Sikholwa zizinto zonke, sithemba iinto zonke, sinyamezele iinto ezininzi, size sithembe ekubeni nako ukunyamezela iinto zonke. Ukuba kukho nakuphina ukulunga kanye, ubuhle, okanye ingxelo elungileyo okanye okuncomekayo, sifuna ezi zinto."
                }
            ]
        }
    }
}