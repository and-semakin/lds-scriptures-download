{
    "title": "Ang Perlas nga Labing Bililhon",
    "uri": "/study/scriptures/pgp",
    "structure": [
        {
            "type": "content",
            "title": "ulohan nga pahina",
            "uri": "/study/scriptures/pgp/title-page"
        },
        {
            "type": "content",
            "title": "Pasiuna",
            "uri": "/study/scriptures/pgp/introduction"
        },
        {
            "type": "section",
            "title": "Moises",
            "entries": [
                {
                    "type": "content",
                    "title": "Moises 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "Moises 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "Moises 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "Moises 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "Moises 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "Moises 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "Moises 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "Moises 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "Abraham",
            "entries": [
                {
                    "type": "content",
                    "title": "Abraham 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "Abraham 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "Abraham 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "Abraham 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "Abraham 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "Facsimile&nbsp;1",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "Facsimile&nbsp;2",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "Facsimile&nbsp;3",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "Joseph Smith—Mateo",
            "uri": "/study/scriptures/pgp/js-m/1"
        },
        {
            "type": "content",
            "title": "Joseph Smith—Kasaysayan",
            "uri": "/study/scriptures/pgp/js-h/1"
        },
        {
            "type": "content",
            "title": "Ang mga Artikulo sa Hugot nga Pagtuo",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "ulohan nga pahina",
            "data_type": "chapter",
            "book_title": "AngPerlas ngaLabing Bililhon",
            "subtitle": [
                "Usa ka Pinili Gikan sa mga Pagpadayag,Mga Hinubad, ug Mga Pagsaysay niJoseph SmithAng Unang Propeta, Manalagna, ug Tigpadayag Ngadto saAng Simbahan ni Jesukristo samga Santos sa Ulahing mga Adlaw"
            ],
            "text": [
                "Gimantala saAng Simbahan ni JesukristoSa mga Santos sa Ulahing mga Adlaw",
                "Dakbayan sa Salt Lake, TBA 1998",
                "© 1998, 2008 sa Intellectual Reserve, Inc.",
                "Tanang mga katungod gigahin",
                "Printed in the United States of America 7/2011",
                "19932008",
                "Translation of the Book of Mormon, Doctrine and Covenants, and Pearl of Great Price",
                "Cebuano"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "Pasiuna",
            "data_type": "chapter",
            "book_title": "Pasiuna",
            "text": [
                "Ang Perlas nga Labing Bililhon mao ang usa ka pinili sa mga pinili nga basahon nga naghisgot mahitungod sa daghan nga makahuluganon nga mga aspekto sa hugot nga pagtuo ug doktrina sa Ang Simbahan ni Jesukristo sa mga Santos sa Ulahing mga Adlaw.  Kini nga mga butang gihimo ni Propeta Joseph Smith ug gimantala sa mga peryodiko sa Simbahan sa iyang panahon.",
                "Ang una nga tinigum sa mga basahon nga nagdala sa ulohan Perlas nga Labing Bililhon gihimo sa 1851 ni Elder Franklin D. Richards, niana nga higayon usa ka sakop sa Konseho sa Napulog Duha ug presidente sa Misyon sa Britanya.  Ang katuyoan niini mao ang paghimo sa labing masayon sa pipila ka mahinungdanon nga mga artikulo nga may ka kulang sa sirkulasyon sa panahon ni Joseph Smith.  Samtang ang pagpasakop sa Simbahan nagkadaghan sa tibuok Uropa ug America, dihay panginahanglan nga himoon kini nga mga butang nga magamit.  Ang Perlas nga Labing Bililhon nahimo nga gigamit pag-ayo ug sunod niana nahimo nga usa ka sumbanan nga basahon sa Simbahan pinaagi sa pagduso sa Unang Kapangulohan ug sa kinatibuk-an nga komperensya sa dakbayan sa Salt Lake niadtong 10 sa Oktubre 1880.",
                "Daghan nga mga pag-usab ang nahimo sa mga sulod sumala sa gipangayo sa mga kinahanglan sa Simbahan.  Sa 1878 mga bahin sa Basahon ni Moises nga wala mahilakip sa una nga edisyon gidugang.  Sa 1902 may mga bahin sa Perlas nga Labing Bililhon nga managsama og hilisgutan nga usab gimantala diha sa Doktrina ug mga Pakigsaad gikuha.  Paghan-ay ngadto sa mga kapitulo ug bersikulo, uban sa mga sinulat sa ubos sa panid, nahimo sa 1902.  Ang una nga pagmantala sa gidoble nga kolum nga mga pahina, nga may indeks, nahimo sa 1921.  Walay lain nga mga pag-usab ang nahimo hangtud sa Abril 1976, sa diha nga ang duha ka mga butang sa pagpadayag gidugang.  Sa 1979 kining duha ka mga butang gikuha gikan sa Perlas nga Labing Bililhon ug gibutang sa Doktrina ug mga Pakigsaad, diin sila karon makita ingon nga mga seksyon 137 ug 138.  Sa karon nga edisyon pipila ka mga kausaban ang gihimo aron paghimo sa basahon nga mahiuyon uban sa nag-una nga mga kalig-unan.",
                "Ang mosunod mao ang usa ka mubo nga pasiuna sa bag-o nga mga sulod:",
                "Mga Pinili gikan sa Basahon ni Moises.  Usa ka kinuha gikan sa basahon sa Genesis sa Hinubad nga Biblia ni Joseph Smith, diin iyang gisugdan sa Hunyo 1830 (History of the Church, 1:98–101, 131–139).",
                "Ang Basahon ni Abraham.  Usa ka hinubad gikan sa pipila ka mga Ehiptohanon nga mga papyrus nga miabut ngadto sa mga kamot ni Joseph Smith sa 1835, naglakip sa mga sinulat sa patriyarka nga si Abraham.  Ang hinubad gimantala sa sinumpay-sumpay diha sa Times and Seasons sugod sa 1 sa Marso 1842, sa Nauvoo, Illinois.  (History of the Church, 4:519–534.)",
                "Joseph Smith—Mateo.  Usa ka kinuha gikan sa pagpamatuod ni Mateo diha sa hinubad ni Joseph Smith sa Biblia (tan-awa sa Doktrina ug mga Pakigsaad 45:60–61 alang sa balaan nga sugo sa pagsugod sa paghubad sa Bag-ong Tugon).",
                "Joseph Smith—Kasaysayan.  Mga kinutlo gikan kang Joseph Smith nga opisyal nga pagpamatuod ug kasaysayan, nga iyang giandam sa 1838 ug diin gimantala sa sinumpay-sumpay diha sa Times and Seasons sa Nauvoo, Illinois, sugod sa 15 sa Marso, 1842 (History of the Church, 1:1–44).",
                "Ang Mga Artikulo sa Hugot nga Pagtuo sa Ang Simbahan ni Jesukristo sa mga Santos sa Ulahing mga Adlaw.  Usa ka pahayag ni Joseph Smith nga gimantala diha sa Times and Seasons sa 1 sa Marso 1842, inubanan sa usa ka mubo nga kasaysayan sa Simbahan nga gibantug og ang Wentworth Letter (History of the Church, 4:535–541)."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "Moises 1",
            "data_type": "chapter",
            "chapter_name": "Kapitulo 1",
            "chapter_summary": [
                "Ang Dios nagpadayag sa iyang kaugalingon ngadto kang Moises—Moises nahimo nga nahimaya ang panagway—Siya giharong ni Satanas—Si Moises nakakita og daghan nga mga kalibutan nga gipuy-an—Mga kalibutan nga dili maihap gilalang sa Anak—Buhat ug himaya sa Dios ang pagpahinabo sa pagka-imortal ug sa kinabuhi nga dayon sa tawo."
            ],
            "book_title": "Mga Pinili gikan sa Basahon ni Moises",
            "subtitle": [
                "(Hunyo 1830)"
            ],
            "verses": [
                {
                    "number": 1,
                    "text": "Ang mga pulong sa Dios, diin siya misulti ngadto kang Moises sa usa ka panahon samtang si Moises nadala ngadto sa usa ka hilabihan ka taas nga bukid,"
                },
                {
                    "number": 2,
                    "text": "Ug siya nakakita sa Dios nawong sa nawong, ug siya nakigsulti uban kaniya, ug ang himaya sa Dios diha kang Moises; busa si Moises nakalahutay sa iyang atubangan."
                },
                {
                    "number": 3,
                    "text": "Ug ang Dios namulong ngadto kang Moises, nag-ingon: Tan-awa, Ako mao ang Ginoong Dios nga Makagagahum, ug Walay Katapusan mao ang akong ngalan; kay Ako mao ang walay sinugdanan sa mga adlaw o katapusan sa mga katuigan; ug kini dili ba mao ang walay katapusan?"
                },
                {
                    "number": 4,
                    "text": "Ug, tan-awa, ikaw mao ang akong anak; busa tan-aw, ug Ako mopakita kanimo sa mga binuhat sa akong kaugalingon nga mga kamot; apan dili ang tanan, kay ang akong mga buhat walay katapusan, ug usab ang akong mga pulong, kay sila dili gayud mohunong."
                },
                {
                    "number": 5,
                    "text": "Busa, walay tawo nga makakita sa akong tanan nga mga buhat, gawas kon siya makakita sa akong tanan nga himaya; ug walay tawo nga makakita sa akong tanan nga himaya, ug human magpabilin diha sa unod diha sa yuta."
                },
                {
                    "number": 6,
                    "text": "Ug Ako adunay usa ka buhat alang kanimo, Moises, akong anak; ug ikaw mao ang may pagkasama sa akong Bugtong Anak; ug ang akong Bugtong Anak mao ug mahimo nga Manluluwas, kay siya puno sa grasya ug sa kamatuoran; apan walay Dios gawas kanako, ug tanan nga mga butang ania uban kanako, kay Ako nakaila kanilang tanan."
                },
                {
                    "number": 7,
                    "text": "Ug karon, tan-awa, kining usa ka butang Ako mopakita nganha kanimo, Moises, akong anak, kay ikaw mao ang anaa sa kalibutan, ug karon Ako mopakita niini nganha kanimo."
                },
                {
                    "number": 8,
                    "text": "Ug nahinabo nga si Moises mitan-aw, ug nakita ang kalibutan diha diin siya gilalang; ug si Moises nakakita sa kalibutan ug ang mga kinatumyan niini, ug ang tanan nga mga katawhan kinsa mao, ug kinsa gilalang; ug sa mao siya sa hilabihan natingala ug nahibulong."
                },
                {
                    "number": 9,
                    "text": "Ug ang pagkaanaa sa Dios mibiya gikan kang Moises, nga ang iyang himaya wala diha kang Moises; ug si Moises nagpabilin nga nag-inusara. Ug samtang siya nag-inusara, siya natumba ngadto sa yuta."
                },
                {
                    "number": 10,
                    "text": "Ug nahinabo nga kini sulod sa daghan nga mga takna sa wala pa si Moises makadawat pag-usab sa iyang kinaiyanhon nga kusog sama sa tawo; ug siya miingon ngadto sa iyang kaugalingon: Karon, tungod niini nga katuyoan ako nasayud nga ang tawo walay bili, diin nga butang ako wala gayud makahunahuna."
                },
                {
                    "number": 11,
                    "text": "Apan karon ang akong kaugalingon nga mga mata nakakita sa Dios; apan dili ang akong kinaiyanhon, apan ang akong espirituhanon nga mga mata, tungod kay ang akong kinaiyanhon nga mga mata dili makahimo sa pagtan-aw; tungod kay ako malaya ug mamatay diha sa iyang atubangan; apan ang iyang himaya ania kanako; ug ako nakakita sa iyang nawong, tungod kay nahimaya ang akong panagway diha sa iyang atubangan."
                },
                {
                    "number": 12,
                    "text": "Ug nahinabo nga sa diha nga si Moises nakaingon niini nga mga pulong, tan-awa, si Satanas miabut nga nagtintal kaniya, nga nag-ingon: Moises, anak sa tawo, simba kanako."
                },
                {
                    "number": 13,
                    "text": "Ug nahinabo nga si Moises mitan-aw diha kang Satanas ug miingon: Kinsa ikaw? Kay tan-awa, ako mao ang usa ka anak sa Dios, nga may pagkasama sa iyang Bugtong Anak; ug hain ang imong himaya, nga ako magsimba kanimo?"
                },
                {
                    "number": 14,
                    "text": "Kay tan-awa, ako dili makatan-aw diha sa Dios, gawas ang iyang himaya mokunsad ngari kanako, ug mahimaya ang akong panagway diha sa iyang atubangan. Apan ako makatan-aw kanimo diha sa kinaiyanhon nga pagkatawo. Kini dili ba ingon niana, sa pagkatinuod?"
                },
                {
                    "number": 15,
                    "text": "Bulahan ang ngalan sa akong Dios, kay ang iyang Espiritu wala mobiya sa hingpit kanako, o labut pa hain ang imong himaya, kay kini kangitngit ngari kanako? Ug ako makaila tali kanimo ug sa Dios; kay ang Dios nag-ingon ngari kanako: Simbaha ang Dios, kay kaniya lamang ikaw moalagad."
                },
                {
                    "number": 16,
                    "text": "Pahawa gikan dinhi, Satanas; ayaw paglingla kanako; kay ang Dios nag-ingon ngari kanako: Ikaw adunay pagkasama sa akong Bugtong Anak."
                },
                {
                    "number": 17,
                    "text": "Ug siya usab mihatag kanako og mga sugo sa diha nga siya mitawag ngari kanako gikan sa nagdilaab nga sagbut, nga nag-ingon: Tawag diha sa Dios sa ngalan sa akong Bugtong Anak, ug simba kanako."
                },
                {
                    "number": 18,
                    "text": "Ug pag-usab si Moises nag-ingon: Ako dili mohunong sa pagtawag sa Dios, ako adunay lain nga mga butang nga pakisayran gikan kaniya: kay ang iyang himaya misulod kanako, busa ako makaila tali kaniya ug kanimo. Pahawa gikan dinhi, Satanas."
                },
                {
                    "number": 19,
                    "text": "Ug karon, sa diha nga si Moises nakaingon niini nga mga pulong, si Satanas misinggit uban ang makusog nga tingog, ug nagyaw-yaw diha sa yuta, ug nagmando, nga nag-ingon: Ako mao ang Bugtong Anak, simba kanako."
                },
                {
                    "number": 20,
                    "text": "Ug nahinabo nga si Moises misugod sa pagkahadlok sa hilabihan; ug sa ingon nga siya misugod sa pagkahadlok, siya nakakita sa kapait sa impyerno. Bisan pa niana, nagtawag diha sa Dios, siya nakadawat og kusog, ug siya mimando, nga nag-ingon: Pahawa gikan kanako, Satanas, kay kining usa nga Dios lamang ako mosimba, nga mao ang Dios sa himaya."
                },
                {
                    "number": 21,
                    "text": "Ug karon si Satanas misugod sa pagkurog, ug ang yuta miuyog; ug si Moises nakadawat og kusog, ug mitawag diha sa Dios, nga nag-ingon: Sa ngalan sa Bugtong Anak, pahawa gikan dinhi, Satanas."
                },
                {
                    "number": 22,
                    "text": "Ug nahinabo nga si Satanas misinggit uban sa makusog nga tingog, uban ang pagbakho, ug pagdangoyngoy, ug pagpangagot sa mga ngipon; ug siya mibiya gikan dinhi, gani gikan sa atubangan ni Moises, nga siya wala na makakita kaniya."
                },
                {
                    "number": 23,
                    "text": "Ug karon kini nga mga butang si Moises mipamatuod; apan tungod sa pagkadautan kini wala na diha taliwala sa mga katawhan."
                },
                {
                    "number": 24,
                    "text": "Ug nahinabo nga sa diha nga si Satanas mibiya gikan sa atubangan ni Moises, nga si Moises mihangad sa iyang mga mata ngadto sa langit, samtang puno sa Espiritu Santo, nga nagpamatuod sa Amahan ug sa Anak;"
                },
                {
                    "number": 25,
                    "text": "Ug nagtawag sa ngalan sa Dios, siya nakakita sa iyang himaya pag-usab, kay kini diha kaniya; ug siya nakadungog og usa ka tingog, nga nag-ingon: Bulahan ikaw, Moises, kay Ako, ang Makagagahum, nagpili kanimo, ug ikaw pagabuhaton nga labaw nga gamhanan kay sa daghan nga mga tubig; kay sila mosunod sa imong mando ingon og ikaw mao ang Dios."
                },
                {
                    "number": 26,
                    "text": "Ug tan-awa, Ako mouban kanimo, bisan ngadto sa katapusan sa imong mga adlaw; kay ikaw moluwas sa akong mga katawhan gikan sa pagkaulipon, gani ang Israel nga akong pinili."
                },
                {
                    "number": 27,
                    "text": "Ug nahinabo, samtang ang tingog nagsulti pa, si Moises mipunting sa iyang mga mata ug nakita ang yuta, oo, gani ang tanan niini; ug walay bisan usa ka tipik niini diin siya wala makakita, nag-ila niini pinaagi sa Espiritu sa Dios."
                },
                {
                    "number": 28,
                    "text": "Ug siya nakakita usab sa mga lumulupyo niini, ug walay bisan usa ka kalag diin siya wala makakita; ug siya nakaila kanila pinaagi sa Espiritu sa Dios; ug ang ilang gidaghanon daghan kaayo, gani dili maihap ingon sa balas diha sa baybayon."
                },
                {
                    "number": 29,
                    "text": "Ug siya nakakita og daghan nga mga yuta; ug ang matag dapit gitawag og yuta, ug dihay mga lumulupyo sa ibabaw niini."
                },
                {
                    "number": 30,
                    "text": "Ug nahinabo nga si Moises mitawag diha sa Dios, nga nag-ingon: Sultihi ako, ako nangamuyo kanimo, ngano nga kini nga mga butang naingon, ug pinaagi sa unsa ikaw mibuhat kanila?"
                },
                {
                    "number": 31,
                    "text": "Ug tan-awa, ang himaya sa Ginoo diha kang Moises, busa si Moises nagbarug sa atubangan sa Dios, ug nakigsulti kaniya nawong sa nawong. Ug ang Ginoong Dios miingon ngadto kang Moises: Alang sa akong kaugalingon nga katuyoan Ako mibuhat niini nga mga butang. Aniay kaalam ug kini nagpabilin diri kanako."
                },
                {
                    "number": 32,
                    "text": "Ug pinaagi sa pulong sa akong gahum, Ako milalang kanila, kinsa mao ang akong Bugtong Anak, nga puno sa grasya ug kamatuoran."
                },
                {
                    "number": 33,
                    "text": "Ug mga kalibutan nga dili maihap Ako milalang; ug Ako usab milalang alang sa akong kaugalingon nga katuyoan; ug pinaagi sa Anak, Ako milalang kanila, kinsa mao ang akong Bugtong Anak."
                },
                {
                    "number": 34,
                    "text": "Ug ang una nga tawo sa tanan nga mga tawo Ako mitawag og Adan, diin daghan."
                },
                {
                    "number": 35,
                    "text": "Apan usa ka kasaysayan lamang niini nga yuta, ug ang mga lumulupyo niini, Ako mohatag nganha kanimo. Kay tan-awa, adunay daghan nga mga kalibutan nga milabay pinaagi sa pulong sa akong gahum. Ug adunay daghan nga karon nagbarug, ug sila dili maihap sa tawo; apan ang tanan nga mga butang maihap ngari kanako, kay sila akò ug Ako nakaila kanila."
                },
                {
                    "number": 36,
                    "text": "Ug nahinabo nga si Moises misulti ngadto sa Ginoo, nga nag-ingon: Pagmaloloy-on sa imong sulugoon, O Dios, ug sultihi ako mahitungod niini nga yuta, ug sa mga lumulupyo niini, ug usab sa mga langit, ug niana ang imong sulugoon matagbaw."
                },
                {
                    "number": 37,
                    "text": "Ug ang Ginoong Dios misulti ngadto kang Moises, nga nag-ingon: Ang mga langit, sila daghan kaayo, ug sila dili maihap sa tawo; apan sila maihap ngari kanako, kay sila akò."
                },
                {
                    "number": 38,
                    "text": "Ug ingon nga ang usa ka yuta molabay, ug ang mga langit diha niini bisan pa niana ang lain moabut; ug walay katapusan ang akong mga buhat, ni ngadto sa akong mga pulong."
                },
                {
                    "number": 39,
                    "text": "Kay tan-awa, mao kini ang akong buhat ug ang akong himaya—ang pagpahinabo sa pagka-imortal ug sa kinabuhi nga dayon sa tawo."
                },
                {
                    "number": 40,
                    "text": "Ug karon, Moises, akong anak, Ako mosulti nganha kanimo mahitungod niini nga yuta diha diin ikaw nagtindog; ug ikaw mosulat sa mga butang nga Ako mosulti."
                },
                {
                    "number": 41,
                    "text": "Ug sa adlaw nga ang mga katawhan dili mohatag og bili sa akong mga pulong ug mokuha og daghan kanila gikan sa basahon diin ikaw mosulat, tan-awa, Ako mopasanay og lain sama kanimo; ug sila maangkon pag-usab taliwala sa mga katawhan—ingon sa kutob sa motuo."
                },
                {
                    "number": 42,
                    "text": "(Kini nga mga pulong gisulti ngadto ni Moises didto sa bukid, diin ang ngalan dili mahibaloan sa mga katawhan. Ug karon sila gisulti nganha kanimo. Ayaw sila ipakita ngadto ni bisan kinsa gawas kanila nga motuo. Bisan pa niana. Amen.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "Moises 2",
            "data_type": "chapter",
            "chapter_name": "Kapitulo 2",
            "chapter_summary": [
                "Ang Dios milalang sa mga langit ug sa yuta—Tanan nga mga matang sa kinabuhi gilalang—Ang Dios naglalang sa tawo ug naghatag kaniya og kamandoan ibabaw sa tanan."
            ],
            "subtitle": [
                "(Hunyo—Oktubre 1830)"
            ],
            "verses": [
                {
                    "number": 1,
                    "text": "Ug nahinabo nga ang Ginoo namulong ngadto kang Moises, nag-ingon: Tan-awa, Ako mipadayag nganha kanimo mahitungod niini nga langit, ug niini nga yuta; isulat ang mga pulong nga Ako namulong. Ako mao ang Sinugdanan ug ang Katapusan, ang Makagagahum nga Dios; pinaagi sa akong Bugtong Anak Ako milalang niini nga mga butang; oo, sa sinugdanan Ako milalang sa langit, ug sa yuta diin ikaw nagtindog."
                },
                {
                    "number": 2,
                    "text": "Ug ang yuta walay panagway ug walay sulod; ug Ako mihimo nga ang kangitngit moabut diha sa kahiladman sa lawod; ug ang akong Espiritu milihok diha sa ibabaw sa tubig; kay Ako mao ang Dios."
                },
                {
                    "number": 3,
                    "text": "Ug Ako, ang Dios, nag-ingon: Himoa nga adunay kahayag; ug diha ang kahayag."
                },
                {
                    "number": 4,
                    "text": "Ug Ako, ang Dios, nakakita sa kahayag; ug kana nga kahayag maayo. Ug Ako, ang Dios, mibahin sa kahayag gikan sa kangitngit."
                },
                {
                    "number": 5,
                    "text": "Ug Ako, ang Dios, mitawag sa kahayag og Adlaw; ug sa kangitngit, Ako mitawag og Gabii; ug kini Ako mihimo pinaagi sa pulong sa akong gahum, ug kini nahimo ingon nga Ako namulong; ug ang kagabhion ug ang kabuntagon mao ang una nga adlaw."
                },
                {
                    "number": 6,
                    "text": "Ug usab, Ako, ang Dios miingon: Himoa nga adunay kawanangan taliwala sa tubig, ug kini nahimo, gani ingon nga Ako namulong; ug Ako miingon: Himoa kini nga mobahin sa mga tubig gikan sa mga tubig; ug kini nahimo;"
                },
                {
                    "number": 7,
                    "text": "Ug Ako, ang Dios, mibuhat sa kawanangan ug mibahin sa mga tubig, oo, ang dagko nga mga tubig ubos sa kawanangan gikan sa mga tubig nga ibabaw sa kawanangan, ug kini nahimo, gani ingon nga Ako namulong."
                },
                {
                    "number": 8,
                    "text": "Ug Ako, ang Dios, mitawag sa kawanangan og Langit; ug ang kagabhion ug ang kabuntagon mao ang ikaduha nga adlaw."
                },
                {
                    "number": 9,
                    "text": "Ug Ako, ang Dios, miingon: Himoa ang mga tubig ubos sa langit nga magpundok ngadto sa usa ka dapit, ug kini nahimo; ug Ako, ang Dios, miingon: Himoa nga adunay uga nga yuta; ug kini nahimo."
                },
                {
                    "number": 10,
                    "text": "Ug Ako, ang Dios, mitawag sa uga nga yuta og Yuta; ug ang pagkapundok sa mga tubig, Ako mitawag og Dagat; ug Ako, ang Dios, nakakita nga ang tanan nga mga butang diin Ako mibuhat mga maayo."
                },
                {
                    "number": 11,
                    "text": "Ug Ako, ang Dios, miingon: Himoa nga ang yuta mopatubo og mga sagbut, ang tanom nga mohatag og binhi, ang bungangkahoy nga mamunga, sama sa iyang matang, ug ang bungangkahoy nga mamunga, kansang binhi kinahanglan sama sa iyang kaugalingon diha sa yuta, ug kini nahimo gani ingon nga Ako namulong."
                },
                {
                    "number": 12,
                    "text": "Ug ang yuta mipagula og mga sagbut, matag tanom nga mohatag og binhi sama sa iyang matang, ug ang bungangkahoy nga mamunga, kansang binhi kinahanglan sama sa iyang kaugalingon, sama sa iyang matang; ug Ako, ang Dios, nakakita nga ang tanan nga mga butang nga Ako mibuhat mga maayo;"
                },
                {
                    "number": 13,
                    "text": "Ug ang kagabhion ug ang kabuntagon mao ang ikatulo nga adlaw."
                },
                {
                    "number": 14,
                    "text": "Ug Ako, ang Dios, miingon: Himoa nga adunay mga kahayag diha sa kawanangan nga mao ang langit, aron mobahin sa adlaw gikan sa gabii, ug himoa sila nga mga timailhan, ug alang sa mga panahon, ug alang sa mga adlaw, ug alang sa mga katuigan;"
                },
                {
                    "number": 15,
                    "text": "Ug himoa sila nga alang sa mga kahayag diha sa kawanangan nga mao ang langit aron mohatag og kahayag diha sa yuta; ug kini nahimo."
                },
                {
                    "number": 16,
                    "text": "Ug Ako, ang Dios, mibuhat og duha ka dagko nga mga kahayag; ang labaw nga kahayag momando sa adlaw, ug ang gamay nga kahayag momando sa gabii, ug ang labaw nga kahayag mao ang adlaw, ug ang gamay nga kahayag mao ang buwan; ug ang mga bitoon usab gibuhat gani sumala sa akong pulong."
                },
                {
                    "number": 17,
                    "text": "Ug Ako, ang Dios, mipahimutang kanila diha sa kawanangan nga mao ang langit aron mohatag og kahayag diha sa yuta."
                },
                {
                    "number": 18,
                    "text": "Ug ang adlaw momando ibabaw sa adlaw, ug ang buwan momando ibabaw sa gabii, ug mobahin sa kahayag gikan sa kangitngit; ug Ako, ang Dios, nakakita nga ang tanan nga mga butang diin Ako mibuhat mga maayo;"
                },
                {
                    "number": 19,
                    "text": "Ug ang kagabhion ug ang kabuntagon mao ang ikaupat nga adlaw."
                },
                {
                    "number": 20,
                    "text": "Ug Ako, ang Dios, miingon: Himoa ang mga tubig nga mopagula og daghan nga naglihok nga binuhat nga adunay kinabuhi, ug mga langgam nga molupad sa ibabaw sa yuta diha sa lapad nga kawanangan nga mao ang langit."
                },
                {
                    "number": 21,
                    "text": "Ug Ako, ang Dios, naglalang og dagko nga mga balyena, ug matag buhi nga binuhat nga naglihok, nga ang mga tubig mipagula og daghan, sama sa ilang matang, ug matag may pako nga langgam, sama sa iyang matang; ug Ako, ang Dios, nakakita nga ang tanan nga mga butang diin Ako milalang mga maayo."
                },
                {
                    "number": 22,
                    "text": "Ug Ako, ang Dios, mipanalangin kanila, nga nag-ingon: Pagmabungahon, ug pagsanay, ug pun-a ang mga tubig sa dagat; ug himoa ang mga langgam nga mosanay diha sa yuta;"
                },
                {
                    "number": 23,
                    "text": "Ug ang kagabhion ug ang kabuntagon mao ang ikalima nga adlaw."
                },
                {
                    "number": 24,
                    "text": "Ug Ako, ang Dios, miingon: Himoa ang yuta nga mopagula sa mga buhi nga binuhat sama sa iyang matang, mga baka, ug nagkamang nga mga butang, ug mga mananap sa yuta sama sa ilang matang, ug kini nahimo;"
                },
                {
                    "number": 25,
                    "text": "Ug Ako, ang Dios, mibuhat sa mga mananap sa yuta sama sa ilang matang, ug mga baka sama sa ilang matang, ug tanan nga nagkamang diha sa yuta sama sa iyang matang; ug Ako, ang Dios, nakakita nga kining tanan nga mga butang mga maayo."
                },
                {
                    "number": 26,
                    "text": "Ug Ako, ang Dios, miingon ngadto sa akong Bugtong Anak, diin uban kanako gikan sa sinugdanan: Magbuhat kita og tawo subay sa atong hitsura, sumala sa atong panagway; ug kini nahimo. Ug Ako, ang Dios, miingon: Himoa sila nga adunay kamandoan ibabaw sa mga isda sa dagat; ug ibabaw sa mga langgam sa kahanginan, ug ibabaw sa mga baka, ug ibabaw sa tibuok yuta, ug ibabaw sa matag nagkamang nga butang nga nagkamang diha sa yuta."
                },
                {
                    "number": 27,
                    "text": "Ug Ako, ang Dios, milalang og tawo diha sa akong kaugalingon nga hitsura, diha sa hitsura sa akong Bugtong Anak naglalang Ako kaniya; lalaki ug babaye naglalang Ako kanila."
                },
                {
                    "number": 28,
                    "text": "Ug Ako, ang Dios, nanalangin kanila, ug miingon ngadto kanila: Pagmabungahon, ug pagsanay, ug pun-a ang yuta, ug pagbaton og gahum niini, ug pagmando ibabaw sa mga isda sa dagat, ug ibabaw sa mga langgam sa kahanginan, ug ibabaw sa matag buhi nga butang nga naglihok diha sa yuta."
                },
                {
                    "number": 29,
                    "text": "Ug Ako, ang Dios, miingon ngadto sa tawo: Tan-awa, Ako mihatag kaninyo sa matag tanom nga mohatag og binhi, nga anaa sa ibabaw sa tibuok yuta, ug matag kahoy diin ang bunga sa kahoy mohatag og binhi; nganha kaninyo alang sa pagkaon."
                },
                {
                    "number": 30,
                    "text": "Ug sa matag mananap sa yuta, ug sa matag langgam sa kahanginan, ug sa tanan nga nagkamang diha sa yuta, diin Ako mihatag og kinabuhi, adunay ihatag nga malinis nga tanom alang sa pagkaon; ug kini nahimo, gani ingon nga Ako namulong."
                },
                {
                    "number": 31,
                    "text": "Ug Ako, ang Dios, nakakita sa tanan nga butang diin Ako mibuhat, ug, tan-awa, ang tanan nga mga butang diin Ako mibuhat mga maayo kaayo; ug ang kagabhion ug ang kabuntagon mao ang ikaunom nga adlaw."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "Moises 3",
            "data_type": "chapter",
            "chapter_name": "Kapitulo 3",
            "chapter_summary": [
                "Ang Dios milalang sa tanan nga mga butang sa espirituhanon nga paagi sa wala pa sila sa kinaiyanhon nga paagi dinhi sa yuta—Siya milalang sa tawo, ang unang tawo, sa ibabaw sa yuta—Babaye usa ka katabang alang sa lalaki."
            ],
            "subtitle": [
                "(Hunyo—Oktubre 1830)"
            ],
            "verses": [
                {
                    "number": 1,
                    "text": "Sa ingon ang langit ug ang yuta nahuman, ug ang tanan nga mga panon kanila."
                },
                {
                    "number": 2,
                    "text": "Ug sa ikapito nga adlaw Ako, ang Dios, mihunong sa akong buhat, ug sa tanan nga mga butang nga Ako mihimo; ug Ako mipahulay sa ikapito nga adlaw gikan sa akong tanan nga buhat, ug ang tanan nga mga butang nga Ako mihimo nahuman, ug Ako, ang Dios, nakakita nga sila mga maayo;"
                },
                {
                    "number": 3,
                    "text": "Ug Ako, ang Dios, mipanalangin sa ikapito nga adlaw, ug mibalaan niini; tungod kay diha niini Ako mipahulay gikan sa akong tanan nga mga buhat nga Ako, ang Dios, milalang ug mihimo."
                },
                {
                    "number": 4,
                    "text": "Ug karon, tan-awa, Ako moingon nganha kanimo, nga kini mao ang mga kaliwatan sa langit ug sa yuta, sa diha nga sila nalalang, sa adlaw nga Ako, ang Ginoong Dios, mihimo sa langit ug sa yuta,"
                },
                {
                    "number": 5,
                    "text": "Ug matag tanom sa uma sa wala pa kini sa yuta, ug sa matag tanom sa uma sa wala pa kini motubo. Kay Ako, ang Ginoong Dios, milalang sa tanan nga mga butang, diin Ako namulong, sa espirituhanon nga paagi, sa wala pa sila mahimo nga kinaiyanhon diha sa ibabaw sa yuta. Kay Ako, ang Ginoong Dios, wala mohimo nga moulan diha sa ibabaw sa yuta. Ug Ako, ang Ginoong Dios, milalang sa tanan nga mga katawhan; ug wala pay tawo nga mougmad sa yuta; kay sa langit Ako milalang kanila; ug wala pay unod diha sa yuta, ni sa tubig, ni sa hangin;"
                },
                {
                    "number": 6,
                    "text": "Apan Ako, ang Ginoong Dios, namulong, ug dihay gabon nga mitunga gikan sa yuta, ug mibisibis ibabaw sa tibuok yuta."
                },
                {
                    "number": 7,
                    "text": "Ug Ako, ang Ginoong Dios, miumol sa tawo gikan sa abug sa yuta, ug miginhawa ngadto sa lungag sa iyang ilong sa ginhawa sa kinabuhi; ug ang tawo nahimo nga usa ka buhi nga kalag, ang una nga unod sa ibabaw sa yuta, ang unang tawo usab; bisan pa niana, ang tanan nga mga butang sa una gilalang na; apan sa espirituhanon nga paagi sila gilalang ug nahimo sumala sa akong pulong."
                },
                {
                    "number": 8,
                    "text": "Ug Ako, ang Ginoong Dios, mitanom og usa ka tanaman sa may silangan sa Eden, ug didto Ako mibutang sa tawo kinsa Ako miumol."
                },
                {
                    "number": 9,
                    "text": "Ug gikan sa yuta mihimo Ako, ang Ginoong Dios, nga motubo ang matag kahoy, sa kinaiyanhon nga paagi, nga makalipay sa panan-aw sa tawo; ug ang tawo makakita niini. Ug kini nahimo usab nga usa ka buhi nga kalag. Kay kini espirituhanon diha sa adlaw nga Ako milalang niini; kay kini magpabilin sa kalibutan diin Ako, ang Dios, milalang niini, oo, gani ang tanan nga mga butang diin Ako miandam alang sa paggamit sa tawo; ug ang tawo nakakita nga kini maayo alang sa pagkaon. Ug Ako, ang Ginoong Dios, mitanom usab sa kahoy sa kinabuhi diha sa taliwala sa tanaman, ug usab sa kahoy sa kahibalo sa maayo ug sa dautan."
                },
                {
                    "number": 10,
                    "text": "Ug Ako, ang Ginoong Dios, mipahinabo sa usa ka suba nga mogula gikan sa Eden aron mobisibis sa tanaman; ug gikan didto nagbulag-bulag, ug nahimo nga upat ka mga ulo."
                },
                {
                    "number": 11,
                    "text": "Ug Ako, ang Ginoong Dios, mitawag sa ngalan sa nahauna og Pison, ug kini miliyok sa tibuok yuta sa Havilah, diin Ako, ang Ginoong Dios, milalang og daghan nga bulawan;"
                },
                {
                    "number": 12,
                    "text": "Ug ang bulawan niana nga yuta maayo, ug dihay bdellium ug ang onyx nga bato."
                },
                {
                    "number": 13,
                    "text": "Ug ang ngalan sa ikaduha nga suba gitawag ug Gihon; ang mao nga miliyok sa tibuok yuta sa Ethiopia."
                },
                {
                    "number": 14,
                    "text": "Ug ang ngalan sa ikatulo nga suba mao ang Hidekel; kana nga nagpadulong paingon sa silangan sa Asiria. Ug ang ikaupat nga suba mao ang Eufrates."
                },
                {
                    "number": 15,
                    "text": "Ug Ako, ang Ginoong Dios, mikuha sa tawo, ug mibutang kaniya ngadto sa Tanaman sa Eden, aron moatiman niini, ug mohupot niini."
                },
                {
                    "number": 16,
                    "text": "Ug Ako, ang Ginoong Dios, misugo sa tawo, nag-ingon: Sa matag kahoy sa tanaman ikaw mahimo nga gawasnon nga mokaon,"
                },
                {
                    "number": 17,
                    "text": "Apan sa kahoy sa kahibalo sa maayo ug sa dautan, ikaw dili mokaon niini, bisan pa niana, ikaw mahimo nga makapili alang sa imong kaugalingon, kay kini gihatag nganha kanimo; apan, hinumdumi nga Ako nagdili niini, kay sa adlaw nga ikaw mokaon niana ikaw sa pagkatinuod mamatay."
                },
                {
                    "number": 18,
                    "text": "Ug Ako, ang Ginoong Dios, miingon ngadto sa akong Bugtong Anak, nga kini dili maayo nga kinahanglan ang tawo mag-inusara; busa, Ako mohimo og usa ka katabang alang kaniya."
                },
                {
                    "number": 19,
                    "text": "Ug gikan sa yuta Ako, ang Ginoong Dios, miumol sa matag mananap sa kaumahan, ug matag langgam sa kahanginan; ug misugo nga sila moadto ngadto kang Adan, aron makita unsa ang iyang itawag kanila; ug sila usab buhi nga mga kalag; kay Ako, ang Dios, miginhawa ngadto kanila sa ginhawa sa kinabuhi, ug mimando nga bisag unsa ang itawag ni Adan sa matag buhi nga binuhat, kinahanglan mao kana ang ngalan niini."
                },
                {
                    "number": 20,
                    "text": "Ug si Adan mihatag og mga ngalan ngadto sa tanan nga mga baka, ug ngadto sa mga langgam sa kahanginan, ug sa matag mananap sa kaumahan; apan alang kang Adan, walay katabang alang kaniya,"
                },
                {
                    "number": 21,
                    "text": "Ug Ako, ang Ginoong Dios, mipakatulog og lawom ni Adan; ug siya nakatulog, ug Ako mikuha og usa sa iyang mga gusok, ug mitak-up sa unod niini;"
                },
                {
                    "number": 22,
                    "text": "Ug ang gusok nga Ako, ang Ginoong Dios, mikuha gikan sa tawo, Ako mihimo og usa ka babaye, ug midala kaniya ngadto sa lalaki."
                },
                {
                    "number": 23,
                    "text": "Ug si Adan miingon: Kini ako nakahibalo karon nga kini mao ang bukog sa akong mga bukog, ug unod sa akong unod; siya pagatawgon nga Babaye, tungod kay siya gikuha gikan sa lalaki."
                },
                {
                    "number": 24,
                    "text": "Busa ang usa ka lalaki mobiya sa iyang amahan ug inahan, ug mounong ngadto sa iyang asawa; ug sila mahimo nga usa ka unod."
                },
                {
                    "number": 25,
                    "text": "Ug silang duha hubo, ang lalaki ug ang iyang asawa, ug wala maulaw."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "Moises 4",
            "data_type": "chapter",
            "chapter_name": "Kapitulo 4",
            "chapter_summary": [
                "Ngano nga si Satanas nahimo nga yawa—Siya mitintal ni Eva—Si Adan ug si Eva napukan, ug ang kamatayon miabut sa kalibutan."
            ],
            "subtitle": [
                "(Hunyo—Oktubre 1830)"
            ],
            "verses": [
                {
                    "number": 1,
                    "text": "Ug ako, ang Ginoong Dios, namulong ngadto ni Moises, nag-ingon: Kana si Satanas, kinsa ikaw nagmando diha sa ngalan sa akong Bugtong Anak, mao gihapon sukad sa sinugdanan, ug siya miduol sa akong atubangan, nag-ingon—Tan-awa, ania ako, ipadala ako, ako mahimo nga imong anak, ug ako motubos sa tanan nga mga katawhan, nga walay usa ka kalag nga mawala, ug sa pagkatinuod ako mobuhat niini; busa ihatag kanako ang imong dungog."
                },
                {
                    "number": 2,
                    "text": "Apan, tan-awa, ang akong Hinigugmang Anak, nga mao ang akong Hinigugma ug Pinili sukad sa sinugdanan, miingon ngari kanako—Amahan, ang imong pagbuot mao ang matuman, ug ang himaya imo sa kahangturan."
                },
                {
                    "number": 3,
                    "text": "Busa, tungod kay si Satanas misukol batok kanako, ug nagtinguha sa paglaglag sa kabubut-on sa tawo, diin Ako, ang Ginoong Dios, mihatag ngadto kaniya, ug usab, nga Ako kinahanglan nga mohatag ngadto kaniya sa akong kaugalingon nga gahum; pinaagi sa gahum sa akong Bugtong Anak, Ako nagsugo nga siya isalikway;"
                },
                {
                    "number": 4,
                    "text": "Ug siya nahimo nga Satanas, oo, gani ang yawa, ang amahan sa tanan nga mga bakak, sa pag-ilad ug pagbuta sa mga tawo, ug pagdala kanila nga ulipon sa iyang pagbuot, gani kutob sa dili maminaw ngadto sa akong tingog."
                },
                {
                    "number": 5,
                    "text": "Ug karon ang bitin labaw nga maliputon kay sa bisan unsa nga mananap sa kaumahan diin Ako, ang Ginoong Dios, mihimo."
                },
                {
                    "number": 6,
                    "text": "Ug si Satanas mibutang niini ngadto sa kasingkasing sa bitin, (kay siya nakadala og daghan nga mosunod kaniya), ug siya nagtinguha usab sa paglingla ni Eva, kay siya wala masayud sa hunahuna sa Dios, busa siya nagtinguha sa paglaglag sa kalibutan."
                },
                {
                    "number": 7,
                    "text": "Ug siya miingon ngadto sa babaye: Oo, ang Dios ba miingon—Ikaw dili mokaon sa matag kahoy sa tanaman? (Ug siya misulti pinaagi sa ba-ba sa bitin.)"
                },
                {
                    "number": 8,
                    "text": "Ug ang babaye miingon ngadto sa bitin: Kami mahimo nga mokaon sa bunga sa mga kahoy sa tanaman;"
                },
                {
                    "number": 9,
                    "text": "Apan sa bunga sa kahoy diin ikaw nagtan-aw diha sa taliwala sa tanaman, ang Dios nag-ingon—Kamo dili mokaon niana, ni kamo mohikap niana, basin pa unya og kamo mamatay."
                },
                {
                    "number": 10,
                    "text": "Ug ang bitin miingon ngadto sa babaye: Kamo sa pagkatinuod dili mamatay;"
                },
                {
                    "number": 11,
                    "text": "Kay ang Dios nasayud nga sa adlaw nga kamo mokaon niana, niana ang inyong mga mata mabuka, ug kamo mahimo ingon nga mga dios, masayud sa maayo ug sa dautan."
                },
                {
                    "number": 12,
                    "text": "Ug sa diha nga ang babaye nakakita nga ang kahoy maayo alang sa pagkaon, ug nga kini maanindot sa mga mata, ug ang kahoy nga gitinguha makahimo kaniya nga maalamon, siya mikuha sa bunga niana, ug mikaon, ug usab mihatag ngadto sa iyang bana, ug siya mikaon."
                },
                {
                    "number": 13,
                    "text": "Ug ang ilang mga mata nabuka, ug sila nasayud nga sila hubo, ug sila nagtahi og mga dahon sa igos ug naghimo alang sa ilang mga kaugalingon og mga tapis."
                },
                {
                    "number": 14,
                    "text": "Ug sila nakadungog sa tingog sa Ginoong Dios, samtang sila naglakaw diha sa tanaman, sa kabugnaw sa adlaw; ug si Adan ug ang iyang asawa mipaingon aron pagtago sa ilang kaugalingon gikan sa atubangan sa Ginoong Dios taliwala sa mga kakahoyan sa tanaman."
                },
                {
                    "number": 15,
                    "text": "Ug Ako, ang Ginoong Dios, mitawag ngadto kang Adan, ug miingon ngadto kaniya: Asa ikaw paingon?"
                },
                {
                    "number": 16,
                    "text": "Ug siya miingon: Ako nakadungog sa imong tingog sa tanaman, ug ako nahadlok, tungod kay ako nakakita nga ako hubo, ug ako mitago."
                },
                {
                    "number": 17,
                    "text": "Ug Ako, ang Ginoong Dios, miingon ngadto ni Adan: Kinsa ang nagsulti kanimo nga ikaw hubo? Nakakaon ba ikaw sa kahoy diin Ako nagsugo kanimo nga ikaw dili mokaon, kon mao ikaw sa pagkatinuod mamatay?"
                },
                {
                    "number": 18,
                    "text": "Ug ang lalaki miingon: Ang babaye nga imong gihatag kanako, ug gisugo nga siya magpabilin uban kanako, siya mihatag kanako sa bunga sa kahoy ug ako mikaon."
                },
                {
                    "number": 19,
                    "text": "Ug Ako, ang Ginoong Dios, miingon ngadto sa babaye: Unsa kini nga butang nga imong gibuhat? Ug ang babaye miingon: Ang bitin milingla kanako, ug ako mikaon."
                },
                {
                    "number": 20,
                    "text": "Ug Ako, ang Ginoong Dios, miingon ngadto sa bitin: Tungod kay ikaw mibuhat niini ikaw pagatungluhon labaw sa tanan nga mga baka, ug labaw sa matag mananap sa kaumahan; pinaagi sa imong tiyan ikaw magkamang, ug abug ang imong pagakan-on sa tibuok adlaw sa imong kinabuhi;"
                },
                {
                    "number": 21,
                    "text": "Ug Ako mobutang og panag-away tali kanimo ug sa babaye, tali sa imong binhi ug sa iyang binhi; ug siya mosamad sa imong ulo, ug ikaw mosamad sa iyang tikod."
                },
                {
                    "number": 22,
                    "text": "Ngadto sa babaye, Ako, ang Ginoong Dios, nag-ingon: Ako mopadaghan sa imong kasakit ug sa imong pagpanamkon. Diha sa kasakit ikaw manganak, ug ang imong tinguha adto sa imong bana, ug siya ang magmando ibabaw kanimo."
                },
                {
                    "number": 23,
                    "text": "Ug ngadto kang Adan, Ako, ang Ginoong Dios, nag-ingon: Tungod kay ikaw naminaw ngadto sa tingog sa imong asawa, ug mikaon sa bunga sa kahoy diin Ako misugo kanimo, nag-ingon—Ikaw dili mokaon niini, tungluhon ang yuta tungod kanimo; sa kasub-anan ikaw mokaon niini sa tibuok mga adlaw sa imong kinabuhi."
                },
                {
                    "number": 24,
                    "text": "Mga tunok usab, ug mga sampinit kini modala nganha kanimo, ug ikaw mokaon sa tanom sa kaumahan."
                },
                {
                    "number": 25,
                    "text": "Pinaagi sa singot sa imong nawong ikaw makakaon og pan, hangtud ikaw mobalik ngadto sa yuta—kay sa pagkatinuod ikaw mamatay—kay diha niini ikaw nagagikan: kay ikaw gikan sa abug, ug ngadto sa abug ikaw mopauli."
                },
                {
                    "number": 26,
                    "text": "Ug si Adan mitawag sa ngalan sa iyang asawa og Eva, tungod kay siya mao ang inahan sa tanan nga mga buhi; kay sa ingon Ako, ang Ginoong Dios, mitawag sa nag-una sa tanan nga mga babaye, diin daghan."
                },
                {
                    "number": 27,
                    "text": "Ngadto ni Adan, ug usab ngadto sa iyang asawa, Ako, ang Ginoong Dios, naghimo og mga kupo nga mga panit, ug gisul-ob kanila."
                },
                {
                    "number": 28,
                    "text": "Ug Ako, ang Ginoong Dios, miingon ngadto sa akong Bugtong Anak: Tan-awa, ang tawo nahimo nga usa kanato nga nasayud sa maayo ug sa dautan; ug karon basin pa unya siya motuy-od sa iyang kamot ug mokuha usab sa kahoy sa kinabuhi, ug mokaon ug mabuhi sa kahangturan,"
                },
                {
                    "number": 29,
                    "text": "Busa Ako, ang Ginoong Dios, mopapahawa kaniya gikan sa Tanaman sa Eden, aron sa pagtikad sa yuta diin siya gikuha;"
                },
                {
                    "number": 30,
                    "text": "Kay ingon nga Ako, ang Ginoong Dios, buhi, gani ang akong mga pulong dili mobalik nga walay hinungdan, kay ingon nga sila mogula sa akong ba-ba sila kinahanglan nga matuman."
                },
                {
                    "number": 31,
                    "text": "Busa Ako mihingilin sa tawo, ug Ako mibutang sa silangan sa Tanaman sa Eden, sa kerubin ug usa ka nagdilaab nga espada, nga mao ang nagliyok sa matag agianan aron pagbantay sa kahoy sa kinabuhi."
                },
                {
                    "number": 32,
                    "text": "(Ug kini mao ang mga pulong diin Ako misulti ngadto sa akong sulugoon nga si Moises, ug sila tinuod gani ingon nga Ako nagbuot; ug Ako nakapamulong kanila nganha kanimo. Tan-awa nga ikaw dili mopakita kanila ngadto sa tawo, hangtud Ako mosugo kanimo, gawas ngadto kanila nga motuo. Amen.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "Moises 5",
            "data_type": "chapter",
            "chapter_name": "Kapitulo 5",
            "chapter_summary": [
                "Adan ug Eva nanganak—Adan mihalad og sakripisyo ug mialagad sa Dios—Cain ug Abel natawo—Cain misukol, nahigugma ni Satanas labaw kay sa Dios, ug nahimo nga Kapildihan—Pagbuno ug pagkadautan mikaylap—Ang ebanghelyo gisangyaw gikan sa sinugdanan."
            ],
            "subtitle": [
                "(Hunyo—Oktubre 1830)"
            ],
            "verses": [
                {
                    "number": 1,
                    "text": "Ug nahinabo nga human Ako, ang Ginoong Dios, mihingilin kanila, nga si Adan misugod sa pagtikad sa yuta, ug sa pagmando ibabaw sa tanan nga mga mananap sa kaumahan, ug sa pagkaon sa iyang pan pinaagi sa singot sa iyang kilay, ingon nga Ako ang Ginoo misugo kaniya. Ug si Eva, usab, iyang asawa, naghago uban kaniya."
                },
                {
                    "number": 2,
                    "text": "Ug si Adan nakigdulog sa iyang asawa, ug siya nanganak ngadto kaniya og anak nga mga lalaki ug anak nga mga babaye, ug sila nagsugod sa pagsanay ug pagpuno sa yuta."
                },
                {
                    "number": 3,
                    "text": "Ug gikan niana nga higayon, ang anak nga mga lalaki ug anak nga mga babaye ni Adan misugod sa pagminyoay diha sa yuta, ug sa pagtikad sa yuta, ug sa pag-atiman sa mga kahayopan, ug sila usab nanganak ug anak nga mga lalaki ug anak nga mga babaye."
                },
                {
                    "number": 4,
                    "text": "Ug si Adan ug si Eva, iyang asawa, mitawag sa ngalan sa Ginoo, ug sila nakadungog sa tingog sa Ginoo gikan sa agianan paingon sa Tanaman sa Eden, nagsulti ngadto kanila, ug sila wala makakita kaniya; kay sila gipahilayo gikan sa iyang atubangan."
                },
                {
                    "number": 5,
                    "text": "Ug siya mihatag ngadto kanila og mga sugo, nga sila mosimba sa Ginoo nga ilang Dios, ug kinahanglan nga mohalad sa unang mga anak sa ilang mga kahayopan, alang sa usa ka halad ngadto sa Ginoo. Ug si Adan nagmasulundon ngadto sa mga sugo sa Ginoo."
                },
                {
                    "number": 6,
                    "text": "Ug human sa daghan nga mga adlaw usa ka anghel sa Ginoo mipakita ngadto ni Adan, nag-ingon: Ngano nga ikaw naghalad og mga sakripisyo ngadto sa Ginoo? Ug si Adan miingon ngadto kaniya: Wala ako masayud, gawas nga ang Ginoo misugo kanako."
                },
                {
                    "number": 7,
                    "text": "Ug unya ang anghel misulti, nag-ingon: Kini nga butang mao ang usa ka pagkasama sa sakripisyo sa Bugtong Anak sa Amahan, nga puno sa grasya ug kamatuoran."
                },
                {
                    "number": 8,
                    "text": "Busa, ikaw mobuhat sa tanan nga imong buhaton diha sa ngalan sa Anak, ug ikaw maghinulsol ug motawag sa Dios diha sa ngalan sa Anak hangtud sa kahangturan."
                },
                {
                    "number": 9,
                    "text": "Ug niana nga adlaw ang Espiritu Santo mikunsad diha ni Adan, diin nagpamatuod sa Amahan ug sa Anak, nag-ingon: Ako mao ang Bugtong Anak sa Amahan gikan sa sinugdanan, gikan karon ug sa kahangturan, kay ikaw napukan ikaw mahimo nga pagatubson, ug ang tanan nga katawhan, kutob sa buot."
                },
                {
                    "number": 10,
                    "text": "Ug niana nga adlaw si Adan mihimaya sa Dios ug natagbaw, ug misugod sa pagpanagna mahitungod sa tanan nga mga banay sa yuta, nag-ingon: Daygon ang ngalan sa Dios, kay tungod sa akong kalapasan ang akong mga mata nabuka, ug niini nga kinabuhi ako adunay kalipay, ug usab sa unod ako makakita sa Dios."
                },
                {
                    "number": 11,
                    "text": "Ug si Eva, iyang asawa, nakadungog niining tanan nga mga butang ug nalipay, nag-ingon: Kon dili pa unta sa atong kalapasan kita dili unta makaangkon og binhi, ug dili gayud masayud sa maayo ug sa dautan, ug sa kalipay sa atong katubsanan, ug sa kinabuhi nga dayon nga gihatag sa Dios ngadto sa tanan nga masulundon."
                },
                {
                    "number": 12,
                    "text": "Ug si Adan ug si Eva mihimaya sa ngalan sa Dios, ug sila mihimo sa tanan nga mga butang nga mahibaloan ngadto sa ilang anak nga mga lalaki ug sa ilang anak nga mga babaye."
                },
                {
                    "number": 13,
                    "text": "Ug si Satanas miabut taliwala kanila, nag-ingon: Ako mao usab ang usa ka anak sa Dios; ug siya misugo kanila, nag-ingon: Ayaw pagtuo niini; ug sila wala motuo niini, ug sila nahigugma ni Satanas labaw pa kay sa Dios. Ug ang mga tawo misugod gikan niana nga higayon sa pagkakalibutanon, pagkamahilayon, ug pagkayawan-on."
                },
                {
                    "number": 14,
                    "text": "Ug ang Ginoong Dios mitawag diha sa mga tawo pinaagi sa Espiritu Santo bisan diin ug misugo kanila nga sila kinahanglan nga maghinulsol;"
                },
                {
                    "number": 15,
                    "text": "Ug kutob sa motuo sa Anak, ug maghinulsol sa ilang mga sala, pagaluwason; ug kutob sa dili motuo ug dili maghinulsol, pagasilotan; ug ang mga pulong migula gikan sa ba-ba sa Dios diha sa hugot nga balaod; busa sila kinahanglan gayud nga matuman."
                },
                {
                    "number": 16,
                    "text": "Ug si Adan ug si Eva, iyang asawa, wala mohunong sa pagtawag sa Dios. Ug si Adan nakigdulog ni Eva nga iyang asawa, ug siya nanamkon ug nanganak ni Cain, ug miingon: Ako nakapanamkon og tawo gikan sa Ginoo; busa siya mahimo nga dili mosalikway sa iyang mga pulong. Apan tan-awa, si Cain wala maminaw, nag-ingon: Kinsa ang Ginoo nga kinahanglan ako makaila kaniya?"
                },
                {
                    "number": 17,
                    "text": "Ug siya usab nanamkon ug nanganak sa iyang igsoon nga lalaki nga si Abel. Ug si Abel naminaw ngadto sa tingog sa Ginoo. Ug si Abel mao ang magbalantay sa karnero, apan si Cain usa ka magtitikad sa yuta."
                },
                {
                    "number": 18,
                    "text": "Ug si Cain nahigugma ni Satanas labaw kay sa Dios. Ug si Satanas misugo kaniya, nag-ingon: Paghimo og usa ka halad ngadto sa Ginoo."
                },
                {
                    "number": 19,
                    "text": "Ug paglabay sa panahon nahinabo nga si Cain nagdala og bunga sa yuta ingon nga halad ngadto sa Ginoo."
                },
                {
                    "number": 20,
                    "text": "Ug si Abel, siya usab nagdala sa unang mga anak sa iyang kahayopan, ug sa tambok niana. Ug ang Ginoo adunay pagtahud ngadto ni Abel, ug ngadto sa iyang halad;"
                },
                {
                    "number": 21,
                    "text": "Apan ngadto kang Cain, ug ngadto sa iyang halad, siya walay pagtahud. Karon si Satanas nasayud niini, ug nakapahimuot kini kaniya. Ug si Cain hilabihan sa kasuko, ug ang iyang panagway nahugno."
                },
                {
                    "number": 22,
                    "text": "Ug ang Ginoo miingon ngadto ni Cain: Ngano nga ikaw nasuko? Ngano nga nahugno ang imong panagway?"
                },
                {
                    "number": 23,
                    "text": "Kon ikaw nagbuhat og maayo, ikaw pagadawaton. Ug kon ikaw wala magbuhat og maayo, ang sala naghulat diha sa pultahan, ug si Satanas nagtinguha sa pag-angkon kanimo; ug gawas kon ikaw maminaw ngadto sa akong mga sugo, Ako moluwas kanimo, ug kini mahitabo nganha kanimo sumala sa imong tinguha. Ug ikaw magmando ibabaw kaniya;"
                },
                {
                    "number": 24,
                    "text": "Kay gikan niini nga higayon ikaw mahimo nga amahan sa iyang mga bakak; ikaw pagatawgon og Kapildihan; kay ikaw mao usab sa wala pa ang kalibutan."
                },
                {
                    "number": 25,
                    "text": "Ug kini maingon sa umaabut nga higayon—Nga kining mga pagkasalawayon nadawat gikan kang Cain; kay siya misalikway sa mahinungdanon nga tambag nga nadawat gikan sa Dios; ug kini mao ang usa ka tunglo diin Ako mobutang diha kanimo, gawas kon ikaw maghinulsol."
                },
                {
                    "number": 26,
                    "text": "Ug si Cain nasuko, ug wala na maminaw sa tingog sa Ginoo, ni ngadto kang Abel, iyang igsoon nga lalaki, kinsa naglakaw diha sa pagkabalaan sa atubangan sa Ginoo."
                },
                {
                    "number": 27,
                    "text": "Ug si Adan ug ang iyang asawa nagbangutan sa atubangan sa Ginoo, tungod ni Cain ug sa iyang mga kaigsoonan."
                },
                {
                    "number": 28,
                    "text": "Ug nahinabo nga si Cain mikuha sa anak nga babaye sa iyang igsoon nga lalaki aron pangasaw-on, ug sila nahigugma ni Satanas labaw kay sa Dios."
                },
                {
                    "number": 29,
                    "text": "Ug si Satanas miingon ngadto ni Cain: Panumpa ngari kanako pinaagi sa imong tutunlan, ug kon ikaw mosulti niini ikaw mamatay; ug ipanumpa ang imong mga kaigsoonan pinaagi sa ilang mga ulo, ug pinaagi sa buhi nga Dios, nga sila dili mosulti niini; kay kon sila mosulti niini, sila sa pagkatinuod mamatay; ug kini aron ang imong amahan mahimo nga dili masayud niini; ug niini nga adlaw ako motugyan sa imong igsoon nga lalaki nga si Abel nganha sa imong mga kamot."
                },
                {
                    "number": 30,
                    "text": "Ug si Satanas nanumpa ngadto kang Cain nga siya mobuhat sumala sa iyang mga sugo. Ug kining tanan nga mga butang gibuhat diha sa tago."
                },
                {
                    "number": 31,
                    "text": "Ug si Cain miingon: Sa pagkatinuod ako mao si Mahan, ang ginoo niining dako nga tinago, nga ako mopatay ug makaangkon og bahandi. Busa si Cain gitawag og Ginoong Mahan, ug siya naghimaya sa iyang pagkadautan."
                },
                {
                    "number": 32,
                    "text": "Ug si Cain miadto ngadto sa uma, ug si Cain nakigsulti uban ni Abel, iyang igsoon nga lalaki. Ug nahinabo nga samtang sila didto sa uma, si Cain midasmag ngadto ni Abel, iyang igsoon nga lalaki, ug mipatay kaniya."
                },
                {
                    "number": 33,
                    "text": "Ug si Cain mihimaya niana nga iyang nabuhat, nag-ingon: Ako gawasnon; sa pagkatinuod ang mga kahayopan sa akong igsoon nga lalaki mahulog sa akong mga kamot."
                },
                {
                    "number": 34,
                    "text": "Ug ang Ginoo miingon ngadto ni Cain: Hain si Abel, imong igsoon nga lalaki? Ug siya miingon: Ako wala masayud. Ako ba ang magbalantay sa akong igsoon nga lalaki?"
                },
                {
                    "number": 35,
                    "text": "Ug ang Ginoo miingon: Unsa ang imong gibuhat? Ang tingog sa dugo sa imong igsoon nga lalaki mituaw ngari kanako gikan sa yuta."
                },
                {
                    "number": 36,
                    "text": "Ug karon ikaw pagatungluhon gikan sa yuta diin mibuka sa iyang ba-ba aron pagdawat sa dugo sa imong igsoon nga lalaki gikan sa imong kamot."
                },
                {
                    "number": 37,
                    "text": "Kon ikaw magtikad sa yuta kini dili na mohatag nganha kanimo sa iyang abut. Usa ka laag ug usa ka latagaw ikaw diha sa yuta."
                },
                {
                    "number": 38,
                    "text": "Ug si Cain miingon ngadto sa Ginoo: Si Satanas mitintal kanako tungod sa mga kahayopan sa akong igsoon nga lalaki. Ug ako nasuko usab; kay ang iyang halad imong gidawat ug dili ang akò; ang akong silot labaw pa kay sa akong madaug."
                },
                {
                    "number": 39,
                    "text": "Tan-awa ikaw mihingilin kanako niini nga adlaw gikan sa nawong sa Ginoo, ug gikan sa imong nawong ako pagatagoan; ug ako mahimo nga usa ka laag ug usa ka latagaw sa yuta; ug mahinabo, nga siya nga makakaplag kanako mopatay kanako, tungod sa akong pagkadautan, kay kini nga mga butanga dili matago gikan sa Ginoo."
                },
                {
                    "number": 40,
                    "text": "Ug Ako ang Ginoo miingon ngadto kaniya: Bisan kinsa ang mopatay kanimo, ang panimalos ipahamtang diha kaniya pilo-piloon og kapito. Ug Ako ang Ginoo magbutang og usa ka timaan diha ni Cain, basin unya og adunay makakita kaniya mopatay kaniya."
                },
                {
                    "number": 41,
                    "text": "Ug si Cain gipahilayo gikan sa atubangan sa Ginoo, ug uban sa iyang asawa, ug daghan sa iyang mga kaigsoonan nagpuyo didto sa yuta sa Nod, sa silangan sa Eden."
                },
                {
                    "number": 42,
                    "text": "Ug si Cain nakigdulog sa iyang asawa, ug siya nanamkon ug nanganak ni Enoch, siya usab nanganak og daghan nga anak nga mga lalaki ug anak nga mga babaye. Ug siya mitukod og usa ka dakbayan, ug iyang gitawag ang ngalan sa dakbayan sunod sa ngalan sa iyang anak, nga si Enoch."
                },
                {
                    "number": 43,
                    "text": "Ug ngadto ni Enoch natawo si Irad, ug uban nga anak nga mga lalaki ug anak nga mga babaye. Ug si Irad nanganak ni Mahujael, ug uban nga anak nga mga lalaki ug anak nga mga babaye. Ug si Mahujael nanganak ni Methusael, ug uban nga anak nga mga lalaki ug anak nga mga babaye. Ug si Methusael nanganak ni Lamech."
                },
                {
                    "number": 44,
                    "text": "Ug si Lamech mikuha ngadto sa iyang kaugalingon og duha ka mga asawa; ang ngalan sa usa mao si Adah, ug ang ngalan sa lain Zilla."
                },
                {
                    "number": 45,
                    "text": "Ug si Adah nanganak ni Jabal; siya mao ang amahan sa nagpuyo diha sa mga tolda, ug sila magbalantay sa mga baka; ug ang ngalan sa iyang igsoon nga lalaki mao si Jubal, kinsa mao ang amahan sa tanan nga naggunit sa alpa ug organo."
                },
                {
                    "number": 46,
                    "text": "Ug si Zilla, siya usab nanganak ni Tubal Cain, usa ka magtutudlo sa matag panday sa tumbaga ug puthaw. Ug ang igsoon nga babaye ni Tubal Cain nga gitawag og Naamah."
                },
                {
                    "number": 47,
                    "text": "Ug si Lamech miingon ngadto sa iyang mga asawa, si Adah ug Zilla: Paminaw sa akong tingog, kamo nga mga asawa ni Lamech, paminaw ngari sa akong pakigpulong; kay ako nakapatay og usa ka tawo tungod sa pagsamad kanako, ug usa ka batan-on nga tawo tungod sa pagpasakit kanako."
                },
                {
                    "number": 48,
                    "text": "Kon pilo-piloon og kapito ang pagpanimalos ni Cain, sa pagkatinuod ang kang Lamech pilo-piloon og kapitoan ug pito."
                },
                {
                    "number": 49,
                    "text": "Kay si Lamech misulod ngadto sa usa ka pakigsaad uban kang Satanas, sunod sa paagi ni Cain, diin siya nahimo nga Ginoong Mahan, ginoo nianang dako nga tinago nga gihatag ngadto ni Cain pinaagi ni Satanas; ug si Irad, ang anak ni Enoch, sa pagkasayud sa ilang tinago, misugod pagtug-an niini ngadto sa anak nga mga lalaki ni Adan;"
                },
                {
                    "number": 50,
                    "text": "Busa si Lamech, kay nasuko, mipatay kaniya, dili sama ngadto ni Cain, sa iyang igsoon nga lalaki nga si Abel, aron makaangkon og bahandi, apan siya mipatay kaniya tungod sa gipanumpaan."
                },
                {
                    "number": 51,
                    "text": "Kay, gikan sa mga adlaw ni Cain, dihay mga tinago nga kalihokan, ug ang ilang mga buhat diha sa kangitngit, ug sila nakaila sa matag tawo nga iyang igsoon nga lalaki."
                },
                {
                    "number": 52,
                    "text": "Busa ang Ginoo mitunglo ni Lamech, ug sa iyang balay, ug silang tanan nga mipakigsaad ni Satanas; kay sila wala maghupot sa mga sugo sa Dios, ug kini nakapasubo sa Dios, ug siya wala mangalagad ngadto kanila, ug ang ilang mga buhat mga salawayon, ug misugod pagkaylap taliwala sa tanan nga mga anak sa mga tawo. Ug kini taliwala sa anak nga mga lalaki sa mga tawo."
                },
                {
                    "number": 53,
                    "text": "Ug diha sa anak nga mga babaye sa mga tawo kini nga mga butang wala hisguti, tungod kay si Lamech nakasulti sa tinago ngadto sa iyang mga asawa, ug sila misukol batok kaniya, ug mipadayag niini nga mga butang sa lain nga nasud, ug wala magbaton og kapuangod;"
                },
                {
                    "number": 54,
                    "text": "Busa si Lamech gisaway, ug gisalikway, ug wala moipon diha sa anak nga mga lalaki sa mga tawo, basin pa unya og siya mamatay."
                },
                {
                    "number": 55,
                    "text": "Ug sa ingon ang mga buluhaton sa kangitngit misugod sa pagdaghan diha sa tanan nga anak nga mga lalaki sa mga tawo."
                },
                {
                    "number": 56,
                    "text": "Ug ang Dios mitunglo sa yuta uban sa usa ka mapintas nga tunglo, ug nasuko sa dautan, uban sa tanan nga anak nga mga lalaki sa mga tawo kinsa iyang gibuhat;"
                },
                {
                    "number": 57,
                    "text": "Kay sila wala maminaw ngadto sa iyang tingog, ni mituo diha sa iyang Bugtong Anak, bisan kaniya kinsa iyang gipadayag nga moabut sa tunga-tunga sa panahon, kinsa giandam sa wala pa ang katukuran sa kalibutan."
                },
                {
                    "number": 58,
                    "text": "Ug sa ingon ang Ebanghelyo gisugdan sa pagsangyaw, gikan sa sinugdanan, ingon nga gipadayag sa balaan nga mga anghel nga gipadala gikan sa atubangan sa Dios, ug pinaagi sa iyang kaugalingon nga tingog, ug pinaagi sa gasa sa Espiritu Santo."
                },
                {
                    "number": 59,
                    "text": "Ug sa ingon ang tanan nga mga butang gipamatud-an ngadto kang Adan, pinaagi sa usa ka balaan nga ordinansa, ug ang Ebanghelyo gisangyaw, ug usa ka balaod ang gipadala, aron kini maanaa sa kalibutan, hangtud sa katapusan niini; ug sa ingon kini mao. Amen."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "Moises 6",
            "data_type": "chapter",
            "chapter_name": "Kapitulo 6",
            "chapter_summary": [
                "Ang mga binhi ni Adan naghupot og usa ka basahon sa handumanan—Ang iyang matarung nga mga kaliwat nagsangyaw og paghinulsol—Ang Dios nagpadayag sa iyang kaugalingon ngadto ni Enoch—Si Enoch nagsangyaw sa ebanghelyo—Ang laraw sa kaluwasan gipadayag ngadto ni Adan—Siya nakadawat sa bunyag ug sa pagkapari."
            ],
            "subtitle": [
                "(Nobyembre—Disyembre 1830)"
            ],
            "verses": [
                {
                    "number": 1,
                    "text": "Ug si Adan naminaw ngadto sa tingog sa Dios, ug nagtawag diha sa iyang mga anak nga lalaki sa paghinulsol."
                },
                {
                    "number": 2,
                    "text": "Ug si Adan nakigdulog sa iyang asawa pag-usab, ug siya nanganak og usa ka lalaki, ug siya mitawag sa iyang ngalan og Seth. Ug si Adan mihimaya sa ngalan sa Dios; kay siya miingon: Ang Dios mihatag kanako og lain nga binhi, gawas ni Abel, kinsa gipatay ni Cain."
                },
                {
                    "number": 3,
                    "text": "Ug ang Dios mipadayag sa iyang kaugalingon ngadto ni Seth, ug siya wala mosukol, apan mihalad og usa ka madawat nga sakripisyo, sama ngadto sa iyang igsoon nga lalaki nga si Abel. Ug kaniya usab natawo ang usa ka anak nga lalaki, ug siya mitawag sa iyang ngalan og Enos."
                },
                {
                    "number": 4,
                    "text": "Ug unya misugod kini nga mga tawo sa pagtawag diha sa ngalan sa Ginoo, ug ang Ginoo mipanalangin kanila;"
                },
                {
                    "number": 5,
                    "text": "Ug ang usa ka basahon sa handumanan gitipigan, diin nahisulat, sa pinulongan ni Adan, kay kini gihatag ngadto kutob sa gitawag sa Dios sa pagsulat pinaagi sa espiritu sa pagdasig;"
                },
                {
                    "number": 6,
                    "text": "Ug pinaagi kanila ang ilang mga anak gitudloan sa pagbasa ug pagsulat, kay nakaangkon og usa ka pinulongan nga putli ug walay mansa."
                },
                {
                    "number": 7,
                    "text": "Karon kining mao nga Pagkapari, nga diha sa sinugdanan, maanaa usab sa katapusan sa kalibutan."
                },
                {
                    "number": 8,
                    "text": "Karon kini nga panagna gipamulong ni Adan, samtang siya gidasig sa Espiritu Santo, ug usa ka kasaysayan sa kagikanan gihuptan sa mga anak sa Dios. Ug kini mao ang basahon sa mga kaliwatan ni Adan, nag-ingon: Sa adlaw nga ang Dios milalang sa tawo, diha sa panagway sa Dios siya mibuhat kaniya;"
                },
                {
                    "number": 9,
                    "text": "Diha sa panagway sa iyang kaugalingon nga lawas, lalaki ug babaye, siya milalang kanila, ug mipanalangin kanila, ug mitawag sa ilang ngalan og Adan, sa adlaw nga sila gilalang ug nahimo nga buhi nga mga kalag sa yuta diha sa tiilan sa Dios."
                },
                {
                    "number": 10,
                    "text": "Ug si Adan nagpuyo og usa ka gatus ug katloan ka mga tuig, ug nakapanganak og usa ka anak nga lalaki sa iyang kaugalingon nga panagway, sama sa iyang kaugalingon nga hitsura, ug mitawag sa iyang ngalan og Seth."
                },
                {
                    "number": 11,
                    "text": "Ug ang mga adlaw ni Adan, human siya manganak ni Seth, walo ka gatus ka mga tuig, ug siya nanganak og daghan nga anak nga mga lalaki ug anak nga mga babaye;"
                },
                {
                    "number": 12,
                    "text": "Ug ang tanan nga mga adlaw nga si Adan mipuyo sa yuta siyam ka gatus ug katloan ka mga tuig, ug siya namatay."
                },
                {
                    "number": 13,
                    "text": "Si Seth mipuyo sa yuta og usa ka gatus ug lima ka mga tuig, ug nanganak ni Enos, ug nanagna sa iyang tanan nga mga adlaw, ug nagtudlo sa iyang anak nga si Enos sa mga pamaagi sa Dios; busa si Enos nanagna usab."
                },
                {
                    "number": 14,
                    "text": "Ug si Seth mipuyo sa yuta, human siya manganak ni Enos, walo ka gatus ug pito ka mga tuig, ug nanganak og daghan nga anak nga mga lalaki ug anak nga mga babaye."
                },
                {
                    "number": 15,
                    "text": "Ug ang mga katawhan daghan kaayo diha sa ibabaw sa tibuok yuta. Ug niadto nga mga panahon si Satanas adunay dako nga kamandoan taliwala sa mga tawo, ug mipayugot sa ilang mga kasingkasing; ug gikan niadto miabut ang mga gubat ug pagpaagas sa dugo; ug ang kamot sa usa ka tawo mibatok sa iyang kaugalingon nga igsoon, sa pagpahamtang sa kamatayon, tungod sa tinago nga mga buhat, nangita og gahum."
                },
                {
                    "number": 16,
                    "text": "Ang tanan nga mga adlaw ni Seth mga siyam ka gatus ug napulog duha ka mga tuig, ug siya namatay."
                },
                {
                    "number": 17,
                    "text": "Ug si Enos mipuyo sa yuta og kasiyaman ka mga tuig, ug nanganak ni Cainan. Ug si Enos ug ang nahibilin sa mga katawhan sa Dios mibiya gikan sa yuta, nga gitawag og Shulon, ug mipuyo sa usa ka yuta sa saad, nga iyang gitawag sunod sa iyang kaugalingon nga anak, kinsa iyang ginganlan og Cainan."
                },
                {
                    "number": 18,
                    "text": "Ug si Enos mipuyo sa yuta, human siya nanganak ni Cainan, walo ka gatus ug napulog lima ka mga tuig, ug nanganak og daghan nga anak nga mga lalaki ug anak nga mga babaye. Ug ang tanan nga mga adlaw ni Enos mga siyam ka gatus ug lima ka mga tuig, ug siya namatay."
                },
                {
                    "number": 19,
                    "text": "Ug si Cainan mipuyo sa yuta og kapitoan ka mga tuig, ug nanganak ni Mahalaleel; ug si Cainan mipuyo sa yuta human siya nanganak ni Mahalaleel og walo ka gatus ug kap-atan ka mga tuig, ug nanganak ug anak nga mga lalaki ug anak nga mga babaye. Ug ang tanan nga mga adlaw ni Cainan mga siyam ka gatus ug napulo ka mga tuig, ug siya namatay."
                },
                {
                    "number": 20,
                    "text": "Ug si Mahalaleel mipuyo sa yuta og kan-uman ug lima ka mga tuig, ug nanganak ni Jared; ug si Mahalaleel mipuyo sa yuta, human siya manganak ni Jared, walo ka gatus ug katloan ka mga tuig, ug nanganak ug anak nga mga lalaki ug anak nga mga babaye. Ug ang tanan nga mga adlaw ni Mahalaleel mga walo ka gatus ug kasiyaman ug lima ka mga tuig, ug siya namatay."
                },
                {
                    "number": 21,
                    "text": "Ug si Jared mipuyo sa yuta og usa ka gatus ug kan-uman ug duha ka mga tuig, ug nanganak ni Enoch; ug si Jared mipuyo sa yuta, human siya manganak ni Enoch, mga walo ka gatus ka mga tuig, ug nanganak og anak nga mga lalaki ug anak nga mga babaye. Ug si Jared mitudlo ni Enoch sa tanan nga mga pamaagi sa Dios."
                },
                {
                    "number": 22,
                    "text": "Ug kini ang kasaysayan sa kagikanan sa anak nga mga lalaki ni Adan, kinsa mao ang anak nga lalaki sa Dios, kang kinsa ang Dios, sa iyang kaugalingon, nakigsulti."
                },
                {
                    "number": 23,
                    "text": "Ug sila tigsangyaw sa pagkamatarung, ug namulong ug nanagna, ug mitawag sa tanan nga mga tawo, bisan diin, sa paghinulsol; ug ang hugot nga pagtuo gitudlo ngadto sa mga katawhan."
                },
                {
                    "number": 24,
                    "text": "Ug nahinabo nga ang tanan nga mga adlaw ni Jared mga siyam ka gatus ug kan-uman ug duha ka mga tuig, ug siya namatay."
                },
                {
                    "number": 25,
                    "text": "Ug si Enoch mipuyo sa yuta ug kan-uman ug lima ka mga tuig, ug nanganak ni Mathusalam."
                },
                {
                    "number": 26,
                    "text": "Ug nahinabo nga si Enoch mipanaw diha sa yuta, taliwala sa mga katawhan; ug samtang siya mipanaw, ang Espiritu sa Dios mikunsad gikan sa langit ug mipuyo diha kaniya."
                },
                {
                    "number": 27,
                    "text": "Ug siya nakadungog og usa ka tingog gikan sa langit, nag-ingon: Enoch, akong anak, panagna ngadto niini nga mga katawhan, ug isulti ngadto kanila—Paghinulsol, kay mao ang giingon sa Ginoo: Ako nasuko niini nga mga katawhan, ug ang akong mapintas nga kasuko napukaw batok kanila; kay ang ilang mga kasingkasing nag-anam pagkatig-a, ug ang ilang mga dunggan dili makadungog, ug ang ilang mga mata dili makakita sa layo;"
                },
                {
                    "number": 28,
                    "text": "Ug alang niining daghan nga mga kaliwatan, sukad kaniadto sa adlaw nga Ako milalang kanila, sila nahisalaag, ug naglimud kanako, ug nangita sa ilang kaugalingon nga mga kaalam diha sa kangitngit; ug sa ilang kaugalingon nga mga pagkasalawayon sila naglaraw sa pagbuno, ug wala maghupot sa mga sugo, diin Ako mihatag ngadto sa ilang amahan, nga si Adan."
                },
                {
                    "number": 29,
                    "text": "Busa, sila nanumpa sa ilang mga kaugalingon, ug, pinaagi sa ilang mga panumpa, sila midala diha sa ilang mga kaugalingon og kamatayon; ug usa ka impyerno Ako miandam alang kanila, kon sila dili maghinulsol;"
                },
                {
                    "number": 30,
                    "text": "Ug kini mao ang usa ka balaod, diin Ako mipadala sa sinugdanan sa kalibutan, gikan sa akong kaugalingon nga ba-ba, gikan sa katukuran niini, ug pinaagi sa mga ba-ba sa akong mga sulugoon, nga inyong mga amahan, Ako mimando niini, gani ingon nga kini gipadala diha sa kalibutan, ngadto sa mga lumulupyo niini."
                },
                {
                    "number": 31,
                    "text": "Ug sa diha nga si Enoch nakadungog niini nga mga pulong, siya miyukbo sa iyang kaugalingon ngadto sa yuta, sa atubangan sa Ginoo, ug misulti sa atubangan sa Ginoo, nag-ingon: Ngano nga ako nakakaplag og pag-uyon sa imong panan-aw, ug apan ako usa lamang ka batan-on, ug ang tanan nga mga katawhan nagdumot kanako; kay ako dili maayo nga mosulti; busa ako ba mao ang imong sulugoon?"
                },
                {
                    "number": 32,
                    "text": "Ug ang Ginoo miingon ngadto ni Enoch: Lakaw ug buhata ingon nga Ako misugo kanimo, ug walay tawo makatulisok kanimo. Bukha ang imong ba-ba, ug kini mapuno, ug Ako mohatag kanimo og igsusulti, kay ang tanan nga unod ania sa akong mga kamot, ug Ako mobuhat ingon sa akong gihunahuna nga maayo."
                },
                {
                    "number": 33,
                    "text": "Sulti ngadto niini nga mga katawhan: Pili kamo niining adlawa, sa pag-alagad sa Ginoong Dios kinsa nagbuhat kaninyo."
                },
                {
                    "number": 34,
                    "text": "Tan-awa ang akong Espiritu anaa kanimo, busa ang imong tanan nga mga pulong Ako mohatag og kaangayan; ug ang mga bukid mahanaw sa imong atubangan, ug ang mga sapa mobalhin sa ilang agianan; ug ikaw magpuyo ngari kanako, ug Ako nganha kanimo; busa lakaw uban kanako."
                },
                {
                    "number": 35,
                    "text": "Ug ang Ginoo namulong ngadto ni Enoch, ug miingon ngadto kaniya: Dihugi ang imong mga mata sa lapok, ug hugasi sila, ug ikaw makakita. Ug siya mibuhat sa ingon."
                },
                {
                    "number": 36,
                    "text": "Ug siya nakakita sa mga espiritu nga gilalang sa Dios; ug siya nakakita usab sa mga butang nga dili makita sa kinaiyanhon nga mata; ug sukad niadto miabut ang panultihon sa layo nga dapit sa yuta: Usa ka manalagna ang gipasanay sa Ginoo ngadto sa iyang mga katawhan."
                },
                {
                    "number": 37,
                    "text": "Ug nahinabo nga si Enoch miadto sa yuta, taliwala sa mga katawhan, nagtindog sa mga bungtod ug sa taas nga mga dapit, ug nagsinggit uban sa usa ka makusog nga tingog, nagpamatuod batok sa ilang mga buhat; ug ang tanan nga mga tawo nasakitan tungod kaniya."
                },
                {
                    "number": 38,
                    "text": "Ug sila miduol aron sa pagpaminaw kaniya, diha sa taas nga mga dapit, nag-ingon ngadto sa mga magbalantay sa tolda: Pagpabilin dinhi ug bantayi ang mga tolda, samtang kami moadto didto aron pagtan-aw sa manalagna, kay siya nanagna, ug dihay usa ka katingalahan nga butang sa yuta; usa ka ihalas nga tawo ang miabut taliwala kanato."
                },
                {
                    "number": 39,
                    "text": "Ug nahinabo sa diha nga sila nakadungog kaniya, walay tawo nga mibakyaw sa mga kamot ngadto kaniya; kay ang kahadlok miabut kanilang tanan nga nakadungog kaniya; kay siya naglakaw uban sa Dios."
                },
                {
                    "number": 40,
                    "text": "Ug dihay miabut nga usa ka tawo nganha kaniya, kansang ngalan mao si Mahijah, ug miingon ngadto kaniya: Sultihi kami sa yano kinsa ikaw, ug diin ikaw gikan?"
                },
                {
                    "number": 41,
                    "text": "Ug siya miingon ngadto kanila: Ako gikan sa yuta sa Cainan, ang yuta sa akong mga amahan, usa ka yuta sa pagkamatarung hangtud niining adlawa. Ug ang akong amahan mitudlo kanako sa tanan nga mga paagi sa Dios."
                },
                {
                    "number": 42,
                    "text": "Ug nahinabo, samtang ako mipanaw gikan sa yuta sa Cainan, sa silangan nga dagat, ako nakakita og usa ka panan-awon; ug tan-awa, ang mga langit akong nakita, ug ang Ginoo namulong kanako, ug mihatag kanako og sugo; busa, alang niini nga katuyoan, sa paghupot sa sugo, ako mosulti niini nga mga pulong."
                },
                {
                    "number": 43,
                    "text": "Ug si Enoch mipadayon sa iyang pakigpulong, nag-ingon: Ang Ginoo nga nakigsulti kanako, mao usab ang Dios sa langit, ug siya ang akong Dios, ug ang inyong Dios, ug kamo akong mga kaigsoonan, ug ngano nga misalig kamo sa inyong mga kaugalingon, ug milimud sa Dios sa langit?"
                },
                {
                    "number": 44,
                    "text": "Ang mga langit iyang gibuhat; ang yuta mao ang iyang tumbanan; ug ang katukuran niini iya. Tan-awa, siya mipahimutang niini, usa ka panon sa mga tawo iyang gidala diha sa nawong niini."
                },
                {
                    "number": 45,
                    "text": "Ug ang kamatayon miabut sa atong mga amahan; bisan pa niana kita nasayud kanila, ug dili makalimud, ug gani ang una sa tanan kita nasayud, bisan si Adan."
                },
                {
                    "number": 46,
                    "text": "Kay usa ka basahon sa handumanan kita misulat taliwala kanato, sumala sa sumbanan nga gihatag pinaagi sa tudlo sa Dios; ug kini gihatag sa atong kaugalingon nga pinulongan."
                },
                {
                    "number": 47,
                    "text": "Ug samtang si Enoch misulti sa mga pulong sa Dios, ang mga katawhan mikurog, ug dili makalahutay sa iyang atubangan."
                },
                {
                    "number": 48,
                    "text": "Ug siya miingon ngadto kanila: Tungod nga si Adan napukan, kita maingon; ug pinaagi sa iyang pagkapukan miabut ang kamatayon; ug kita gihimo nga mag-aambit sa kasakit ug sa kaalaot."
                },
                {
                    "number": 49,
                    "text": "Tan-awa si Satanas miabut taliwala sa mga katawhan, ug mitintal kanila sa pagsimba kaniya; ug ang mga tawo nahimo nga kalibutanon, mahilayon, ug yawan-on, ug gisalikway gikan sa atubangan sa Dios."
                },
                {
                    "number": 50,
                    "text": "Apan ang Dios mipahibalo ngadto sa atong mga amahan nga ang tanan nga mga tawo kinahanglan maghinulsol."
                },
                {
                    "number": 51,
                    "text": "Ug siya mitawag diha sa atong amahan nga si Adan pinaagi sa iyang kaugalingon nga tingog, nag-ingon: Ako mao ang Dios; Ako mibuhat sa kalibutan, ug sa mga tawo sa wala pa sila diha sa unod."
                },
                {
                    "number": 52,
                    "text": "Ug siya usab miingon ngadto kaniya: Kon ikaw moduol ngari kanako, ug maminaw ngari sa akong tingog, ug motuo, ug mohinulsol sa imong tanan nga mga kalapasan, ug mopabunyag, gani sa tubig, diha sa ngalan sa akong Bugtong Anak, kinsa puno sa grasya ug kamatuoran, nga mao si Jesukristo, ang bugtong ngalan nga ihatag ubos sa langit, diin ang kaluwasan moabut ngadto sa mga katawhan, ikaw makadawat sa gasa sa Espiritu Santo, mangayo sa tanan nga mga butang diha sa iyang ngalan, ug bisan unsa ang imong pangayoon, kini ihatag kanimo."
                },
                {
                    "number": 53,
                    "text": "Ug ang atong amahan nga si Adan namulong ngadto sa Ginoo, ug miingon: Ngano kini nga ang mga tawo kinahanglan nga maghinulsol ug magpabunyag sa tubig? Ug ang Ginoo miingon ngadto ni Adan: Tan-awa Ako mipasaylo kanimo sa imong kalapasan didto sa Tanaman sa Eden."
                },
                {
                    "number": 54,
                    "text": "Tungod niini miabut ang panultihon sa lain nga dapit taliwala sa mga katawhan, nga ang Anak sa Dios mitubos sa unang sala, diin ang mga sala sa mga ginikanan dili pagatubagon diha sa mga ulo sa anak, kay sila walay sala gikan sa katukuran sa kalibutan."
                },
                {
                    "number": 55,
                    "text": "Ug ang Ginoo namulong ngadto ni Adan, nag-ingon: Sa ingon nga ang imong mga anak gipanamkon diha sa sala, bisan pa kon sila mosugod sa pagtubo, ang sala gipalambo diha sa ilang mga kasingkasing, ug sila motilaw sa kapait, aron sila masayud sa paghatag og bili sa maayo."
                },
                {
                    "number": 56,
                    "text": "Ug gihatag kini ngadto kanila sa pagkasayud sa maayo gikan sa dautan; busa sila mga tinugyanan ngadto sa ilang mga kaugalingon, ug Ako mihatag nganha kanimo og lain nga balaod ug sugo."
                },
                {
                    "number": 57,
                    "text": "Busa itudlo kini ngadto sa imong mga anak, aron ang tanan nga mga tawo, bisan diin, kinahanglan maghinulsol, o sila dili makapanunod sa gingharian sa Dios, kay walay mahugaw nga butang nga makapuyo didto, o makapuyo sa iyang atubangan; kay, sa pinulongan ni Adan, Tawo sa Pagkabalaan mao ang iyang ngalan, ug ang ngalan sa iyang Bugtong Anak mao ang Anak sa Tawo, gani si Jesukristo, usa ka matarung nga Maghuhukom, kinsa moabut sa tunga-tunga sa panahon."
                },
                {
                    "number": 58,
                    "text": "Busa Ako mohatag nganha kanimo og usa ka sugo, sa pagtudlo niini nga mga butang sa gawasnon nga paagi ngadto sa imong mga anak, mag-ingon:"
                },
                {
                    "number": 59,
                    "text": "Nga tungod sa kalapasan miabut ang pagkapukan, diin nga pagkapukan nagdala og kamatayon, ug sa ingon nga ikaw natawo ngadto sa kalibutan pinaagi sa tubig, ug dugo, ug sa espiritu, diin Ako mibuhat, ug busa gikan sa abug nahimo nga buhi nga kalag, gani ikaw kinahanglan pa matawo pag-usab ngadto sa gingharian sa langit, sa tubig, ug sa Espiritu, ug malimpyohan pinaagi sa dugo, gani sa dugo sa akong Bugtong Anak; nga ikaw mabalaan gikan sa tanan nga sala, ug motagamtam sa mga pulong sa kinabuhi nga dayon niini nga kalibutan, ug kinabuhi nga dayon sa kalibutan nga moabut, gani sa imortal nga himaya;"
                },
                {
                    "number": 60,
                    "text": "Kay pinaagi sa tubig ikaw maghupot sa sugo; pinaagi sa Espiritu ikaw kahatagan og kaangayan, ug pinaagi sa dugo ikaw pagabalaanon;"
                },
                {
                    "number": 61,
                    "text": "Busa kini gihatag aron mopuyo diha kanimo; ang talaan sa langit; ang Maghuhupay; ang malinawon nga mga butang sa imortal nga himaya; ang kamatuoran sa tanan nga mga butang; nga nagpalihok sa tanan nga mga butang, diin nakapabuhi sa tanan nga mga butang, kana nga nasayud sa tanan nga mga butang, ug adunay gahum sumala sa kaalam, kalooy, kamatuoran, kaangayan, ug paghukom."
                },
                {
                    "number": 62,
                    "text": "Ug karon, tan-awa, Ako moingon nganha kanimo: Kini mao ang laraw sa kaluwasan ngadto sa tanan nga mga tawo, pinaagi sa dugo sa akong Bugtong Anak, kinsa moabut sa tunga-tunga sa panahon."
                },
                {
                    "number": 63,
                    "text": "Ug tan-awa, ang tanan nga mga butang adunay ilang pagkasama, ug ang tanan nga mga butang gilalang ug gibuhat aron magpamatuod kanako, sa mga butang temporal, ug sa mga butang nga espirituhanon; mga butang nga anaa sa mga langit, ug mga butang nga ibabaw sa yuta, ug mga butang ilawom sa yuta, ug mga butang diha sa ubos sa yuta, sa ibabaw ug sa ilawom: ang tanan nga mga butang nagpamatuod kanako."
                },
                {
                    "number": 64,
                    "text": "Ug nahinabo, sa diha nga ang Ginoo nakapamulong uban ni Adan, atong amahan, nga si Adan mituaw ngadto sa Ginoo, ug siya gidala sa Espiritu sa Ginoo, ug gidala ngadto sa tubig, ug gipaunlod ilawom sa tubig, ug gipatunga gikan sa tubig."
                },
                {
                    "number": 65,
                    "text": "Ug sa ingon siya gibunyagan, ug ang Espiritu sa Dios mikunsad diha kaniya, ug sa ingon siya natawo sa Espiritu, ug nabuhi diha sa iyang kaugalingon."
                },
                {
                    "number": 66,
                    "text": "Ug siya nakadungog og usa ka tingog gikan sa langit, nag-ingon: Ikaw gibunyagan uban sa kalayo, ug uban sa Espiritu Santo. Kini mao ang talaan sa Amahan, ug sa Anak, gikan sa kahangturan hangtud sa kahangturan."
                },
                {
                    "number": 67,
                    "text": "Ug ikaw subay sa kapunongan kaniya kinsa walay sinugdanan sa mga adlaw o katapusan sa mga tuig, gikan sa tanan nga kahangturan ngadto sa tanan nga kahangturan."
                },
                {
                    "number": 68,
                    "text": "Tan-awa, ikaw usa ngari kanako, usa ka anak sa Dios; ug sa ingon ang tanan mahimo nga akong mga anak. Amen."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "Moises 7",
            "data_type": "chapter",
            "chapter_name": "Kapitulo 7",
            "chapter_summary": [
                "Si Enoch mitudlo, migiya sa mga katawhan, ug miirog sa mga bukid—Ang dakbayan sa Zion natukod—Si Enoch nakapanglantaw sa pag-anhi sa Anak sa Tawo, sa iyang pag-ula nga sakripisyo, ug sa pagkabanhaw sa mga Santos—Siya nakapanglantaw sa Pagpahiuli, sa Panagtigum, sa Ikaduhang Pag-anhi, ug sa pagbalik sa Zion."
            ],
            "subtitle": [
                "(Disyembre 1830)"
            ],
            "verses": [
                {
                    "number": 1,
                    "text": "Ug nahinabo nga si Enoch mipadayon sa iyang pakigpulong, nag-ingon: Tan-awa, ang atong amahan nga si Adan mitudlo niini nga mga butang, ug daghan ang mituo ug nahimo nga mga anak sa Dios, ug daghan ang wala motuo, ug nahanaw diha sa ilang mga sala, ug naglantaw uban sa kahadlok, sa kasakit, kay ang nagdilaab nga makatarunganon nga kasuko sa Dios ibu-bu diha kanila."
                },
                {
                    "number": 2,
                    "text": "Ug gikan niana nga panahon si Enoch misugod sa pagpanagna, nag-ingon ngadto sa mga katawhan, nga: Samtang ako nagpanaw, ug nagbarug diha sa dapit sa Mahujah, ug mituaw ngadto sa Ginoo, dihay miabut nga usa ka tingog gikan sa langit, nag-ingon—Balik, ug lakaw ngadto sa bungtod sa Simeon."
                },
                {
                    "number": 3,
                    "text": "Ug nahinabo nga ako mibalik ug mitungas sa bungtod; ug samtang ako mibarug diha sa bungtod, ako nakakita sa mga langit nga nabukas, ug ako gisul-uban sahimaya;"
                },
                {
                    "number": 4,
                    "text": "Ug ako nakakita sa Ginoo; ug siya mibarug diha sa akong atubangan, ug siya nakigsulti kanako, gani ingon sa usa ka tawo nga nakigsulti sa lain, nawong sa nawong; ug siya miingon ngari kanako: Tan-awa, ug Ako mopakita nganha kanimo sa kalibutan sulod sa gidugayon sa daghan nga mga kaliwatan."
                },
                {
                    "number": 5,
                    "text": "Ug nahinabo nga ako nakakita diha sa walog sa Shum, ug tan-awa, usa ka bantugan nga mga katawhan kinsa nagpuyo sa mga tolda, kinsa mao ang mga katawhan sa Shum."
                },
                {
                    "number": 6,
                    "text": "Ug usab ang Ginoo miingon ngari kanako: Tan-awa; ug ako mitan-aw paingon sa amihanan, ug ako nakakita sa mga katawhan sa Canaan, kinsa nagpuyo diha sa mga tolda."
                },
                {
                    "number": 7,
                    "text": "Ug ang Ginoo miingon ngari kanako: Panagna; ug ako nanagna, nag-ingon: Tan-awa ang mga katawhan sa Canaan, diin daghan kaayo, mosulong sa gubat batok sa mga katawhan sa Shum, ug mopatay kanila nga sila sa hingpit malaglag; ug ang mga katawhan sa Canaan mobahin sa ilang mga kaugalingon diha sa yuta, ug ang yuta dili katuboan ug dili makapamunga, ug walay lain nga mga katawhan ang makapuyo didto gawas sa mga katawhan sa Canaan;"
                },
                {
                    "number": 8,
                    "text": "Kay tan-awa, ang Ginoo motunglo sa yuta uban sa tumang kainit, ug ang pagkadili katuboan niana molungtad hangtud sa hangtud; ug dihay pagkaitumon nga midangat diha sa tanan nga mga anak sa Canaan, nga sila gitamay taliwala sa mga katawhan."
                },
                {
                    "number": 9,
                    "text": "Ug nahinabo nga ang Ginoo miingon ngari kanako: Tan-awa; ug ako mitan-aw, ug ako nakakita sa yuta sa Sharon, ug ang yuta sa Enoch, ug ang yuta sa Omer, ug ang yuta sa Heni, ug ang yuta sa Shem, ug ang yuta sa Haner, ug ang yuta sa Hanannihah, ug sa tanan nga mga lumulupyo niini;"
                },
                {
                    "number": 10,
                    "text": "Ug ang Ginoo miingon ngari kanako: Lakaw ngadto niini nga mga katawhan, ug isulti ngadto kanila—Paghinulsol, basin pa unya og Ako mopakita ug mohampak kanila uban sa usa ka tunglo, ug sila mamatay."
                },
                {
                    "number": 11,
                    "text": "Ug siya mihatag ngari kanako og usa ka sugo nga ako kinahanglan mobunyag diha sa ngalan sa Amahan, ug sa Anak, nga puno sa grasya ug kamatuoran, ug sa Espiritu Santo, nga nagpamatuod sa Amahan ug sa Anak."
                },
                {
                    "number": 12,
                    "text": "Ug nahinabo nga si Enoch mipadayon sa pagtawag sa tanan nga mga katawhan, gawas sa mga katawhan sa Canaan, sa paghinulsol;"
                },
                {
                    "number": 13,
                    "text": "Ug dako kaayo ang hugot nga pagtuo ni Enoch nga siya nangulo sa mga katawhan sa Dios, ug ang ilang mga kaaway miabut aron sa pakiggubat batok kanila; ug siya misulti sa pulong sa Ginoo, ug ang yuta mikurog, ug ang mga bukid nahanaw, gani sumala sa iyang sugo; ug ang mga suba nga mao ang tubig nabalhin sa ilang mga agianan; ug ang ngulob sa mga leon nadungog gikan sa kamingawan; ug ang tanan nga mga nasud hilabihan sa kahadlok, gamhanan kaayo ang pulong ni Enoch, ug dako ang gahum sa pinulongan nga gihatag sa Dios kaniya."
                },
                {
                    "number": 14,
                    "text": "Usab dihay yuta nga mitunga gikan sa kahiladman sa dagat, ug dako kaayo ang kahadlok sa mga kaaway sa mga katawhan sa Dios, nga sila milayas ug mipahilayo ug miadto sa yuta nga migula gikan sa kahiladman sa dagat."
                },
                {
                    "number": 15,
                    "text": "Ug ang mga higante sa yuta, usab, mitindog didto sa layo; ug dihay miabut nga usa ka tunglo diha sa tanan nga mga katawhan nga nakig-away batok sa Dios;"
                },
                {
                    "number": 16,
                    "text": "Ug gikan niana nga panahon dihay mga gubat ug pagbanaw sa dugo taliwala kanila; apan ang Ginoo miabut ug mipuyo uban sa iyang mga katawhan, ug sila mipuyo diha sa pagkamatarung."
                },
                {
                    "number": 17,
                    "text": "Ang kahadlok sa Ginoo diha sa tanan nga mga nasud, dako kaayo ang himaya sa Ginoo, nga diha sa iyang mga katawhan. Ug ang Ginoo mipanalangin sa yuta, ug sila napanalanginan diha sa mga bukid, ug diha sa taas nga mga dapit, ug miuswag."
                },
                {
                    "number": 18,
                    "text": "Ug ang Ginoo mitawag sa iyang mga katawhan og Zion, tungod kay sila usa sa kasingkasing ug usa sa hunahuna, ug nagpuyo diha sa pagkamatarung; ug walay kabus taliwala kanila."
                },
                {
                    "number": 19,
                    "text": "Ug si Enoch mipadayon sa iyang pagsangyaw sa pagkamatarung ngadto sa mga katawhan sa Dios. Ug nahinabo sa iyang mga adlaw, nga siya mitukod og usa ka dakbayan nga gitawag og Dakbayan sa Pagkabalaan, gani ang Zion."
                },
                {
                    "number": 20,
                    "text": "Ug nahinabo nga si Enoch nakigsulti sa Ginoo; ug siya miingon ngadto sa Ginoo: Sa pagkamatuod ang Zion magpuyo sa kalinaw hangtud sa hangtud. Apan ang Ginoo miingon ngadto ni Enoch: Ang Zion Ako mipanalangin, apan ang nahibilin sa mga katawhan Ako mitunglo."
                },
                {
                    "number": 21,
                    "text": "Ug nahinabo nga ang Ginoo mipakita ngadto ni Enoch sa tanan nga mga lumulupyo sa yuta; ug siya nakakita, ug tan-awa, ang Zion, sa pagpadayon sa panahon, gidala ngadto sa langit. Ug ang Ginoo miingon ngadto ni Enoch: Tan-awa ang akong pinuy-anan sa kahangturan."
                },
                {
                    "number": 22,
                    "text": "Ug si Enoch usab nakakita sa nahibilin sa mga katawhan nga mao ang mga anak ni Adan; ug sila mao ang mga nagkasagol sa tanan nga mga binhi ni Adan gawas sa binhi ni Cain, kay ang binhi ni Cain mga itum, ug walay dapit taliwala kanila."
                },
                {
                    "number": 23,
                    "text": "Ug human nga ang Zion gidala ngadto sa langit, si Enoch nakakita, ug tan-awa, ang tanan nga mga nasud sa yuta diha sa iyang atubangan;"
                },
                {
                    "number": 24,
                    "text": "Ug dihay miabut nga kaliwatan human sa lain nga kaliwatan; ug si Enoch gihimaya ug gibayaw, gani ngadto sa dughan sa Amahan, ug sa Anak sa Tawo; ug tan-awa, ang gahum ni Satanas diha sa ibabaw sa tibuok yuta."
                },
                {
                    "number": 25,
                    "text": "Ug siya nakakita og mga anghel nga mikunsad gikan sa langit; ug siya nakadungog og usa ka makusog nga tingog nag-ingon: Alaot, alaot ngadto sa mga lumulupyo sa yuta."
                },
                {
                    "number": 26,
                    "text": "Ug siya nakakita ni Satanas; ug siya adunay dagko nga kadena diha sa iyang kamot, ug kini mitabon sa ibabaw sa tibuok yuta uban sa kangitngit; ug siya mitan-aw ug mipahiyom, ug ang iyang mga anghel nagmaya."
                },
                {
                    "number": 27,
                    "text": "Ug si Enoch nakakita og mga anghel nga mikunsad gikan sa langit, nagpamatuod sa Amahan ug sa Anak; ug ang Espiritu Santo misulod ngadto sa daghan, ug sila gidala sa mga gahum sa langit ngadto sa Zion."
                },
                {
                    "number": 28,
                    "text": "Ug nahinabo nga ang Dios sa langit mitan-aw sa nahibilin sa mga katawhan, ug siya mibakho; ug si Enoch mipamatuod niini, nag-ingon: Ngano nga ang mga langit nagbakho, ug nagpaagas sa ilang mga luha ingon sa ulan diha sa mga bukid?"
                },
                {
                    "number": 29,
                    "text": "Ug si Enoch miingon ngadto sa Ginoo: Sa unsa nga paagi ikaw makabakho, nasayud nga ikaw balaan, ug gikan sa tanan nga kahangturan ngadto sa tanan nga kahangturan?"
                },
                {
                    "number": 30,
                    "text": "Ug kon kini mahimo nga ang tawo makaihap sa mga butang sa yuta, oo, minilyon nga mga yuta sama niini, kini dili usa ka sinugdanan sa gidaghanon sa imong mga gilalang; ug ang imong tabil gibukhad sa gihapon; ug gani ikaw anaa gihapon diha, ug ang imong dughan anaa diha; ug usab ikaw makiangayon; ikaw maloloy-on ug mabination hangtud sa hangtud;"
                },
                {
                    "number": 31,
                    "text": "Ug ikaw mikuha sa Zion ngadto sa imong kaugalingon nga dughan, gikan sa imong tanan nga mga gilalang, gikan sa tanan nga kahangturan ngadto sa tanan nga kahangturan; ug walay lain apan kalinaw, kaangayan, ug kamatuoran mao ang pinuy-anan sa imong trono; ug kalooy mouban sa atubangan sa imong nawong ug walay katapusan; sa unsa nga paagi ikaw makabakho?"
                },
                {
                    "number": 32,
                    "text": "Ang Ginoo miingon ngadto ni Enoch: Tan-awa kining imong mga kaigsoonan; sila ang talagsaon nga mga binuhat sa akong kaugalingon nga mga kamot, ug Ako mihatag ngadto kanila sa ilang kahibalo, sa adlaw nga Ako milalang kanila; ug didto sa Tanaman sa Eden, mihatag Ako ngadto sa tawo sa iyang kabubut-on;"
                },
                {
                    "number": 33,
                    "text": "Ug ngadto sa imong mga igsoon Ako miingon, ug mihatag usab sa sugo, nga sila kinahanglan nga maghigugmaay sa usag usa, ug nga sila kinahanglan nga mopili kanako, nga ilang Amahan; apan tan-awa, sila walay mga balatian ug sila nasilag sa ilang kaugalingon nga dugo;"
                },
                {
                    "number": 34,
                    "text": "Ug ang kalayo sa akong kaligutgut napukaw batok kanila; ug sa kainit sa akong kahiubos Ako mopadala ug mga lunop diha kanila, kay ang akong mabangis nga kasuko napukaw batok kanila."
                },
                {
                    "number": 35,
                    "text": "Tan-awa, Ako ang Dios; Tawo nga Balaan mao ang akong ngalan; Tawo sa Tambag mao ang akong ngalan; ug Walay Katapusan ug Mahangturon mao ang akong ngalan, usab."
                },
                {
                    "number": 36,
                    "text": "Busa, Ako makapataas sa akong mga kamot ug mogunit sa tanan nga gilalang diin Ako mibuhat; ug ang akong mata makatulisok kanila usab, ug taliwala sa tanan nga mga binuhat sa akong mga kamot walay sama ang hilabihan nga pagkadautan ingon sa imong mga kaigsoonan."
                },
                {
                    "number": 37,
                    "text": "Apan tan-awa, ang ilang mga sala maanaa sa mga ulo sa ilang mga amahan; si Satanas mahimo nga ilang amahan, ug ang pagkamauyamot mao ang ilang kapalaran; ug ang tibuok langit mobakho tungod kanila, gani ang tanan nga mga binuhat sa akong mga kamot; busa dili ba mobakho ang mga langit, nagtan-aw niini nga mag-antus?"
                },
                {
                    "number": 38,
                    "text": "Apan tan-awa, kini nga nakita sa imong mga mata malaglag sa mga lunop; ug tan-awa, Ako mosumpo kanila; usa ka bilanggoan Ako miandam alang kanila."
                },
                {
                    "number": 39,
                    "text": "Ug kana nga Ako mipili mihangyo sa akong atubangan. Busa, siya nag-antus tungod sa ilang mga sala; sa ingon nga sila maghinulsol sa adlaw nga ang akong Pinili mobalik ngari kanako, ug hangtud niana nga adlaw sila anaa sa kasakit."
                },
                {
                    "number": 40,
                    "text": "Busa, tungod niini ang langit mobakho, oo, ug ang tanan nga binuhat sa akong mga kamot."
                },
                {
                    "number": 41,
                    "text": "Ug nahinabo nga ang Ginoo misulti ngadto ni Enoch, ug misulti ngadto ni Enoch sa tanan nga mga binuhatan sa mga katawhan; busa si Enoch nasayud, ug mitan-aw diha sa ilang pagkadautan, ug sa ilang kasub-anan, ug mibakho ug mipatuy-od sa iyang mga bukton; ug ang iyang kasingkasing milugway ngadto sa kahangturan; ug ang iyang kahiladman nangandoy; ug ang tanan nga kahangturan miuyog."
                },
                {
                    "number": 42,
                    "text": "Ug si Enoch nakakita usab ni Noe, ug sa iyang banay; nga ang kaliwat sa tanan nga mga anak ni Noe kinahanglan maluwas sa usa ka temporal nga kaluwasan;"
                },
                {
                    "number": 43,
                    "text": "Busa si Enoch nakakita nga si Noe mitukod og usa ka arka; ug nga ang Ginoo mipahiyom niini, ug mikupot niini sa iyang kaugalingon nga kamot; apan diha sa nahibilin sa mga dautan ang lunop miabut ug milamoy kanila."
                },
                {
                    "number": 44,
                    "text": "Ug samtang si Enoch nakakita niini, siya giabut og kasakit sa kalag, ug mibakho tungod sa iyang mga kaigsoonan, ug miingon ngadto sa mga langit: Ako modumili nga mahupay; apan ang Ginoo miingon ngadto ni Enoch: Pagmaya sa imong kasingkasing, ug pagmalipayon; ug tan-awa."
                },
                {
                    "number": 45,
                    "text": "Ug nahinabo nga si Enoch mitan-aw; ug gikan ni Noe, siya nakakita sa tanan nga mga banay sa yuta; ug siya mituaw ngadto sa Ginoo, nag-ingon: Kanus-a ang adlaw sa Ginoo moabut? Kanus-a ang dugo sa Pagkamatarung moagas, nga silang tanan nga nagbangutan mahimo nga mabalaan ug makaangkon og kinabuhi nga dayon?"
                },
                {
                    "number": 46,
                    "text": "Ug ang Ginoo miingon: Kini moabut sa tunga-tunga sa panahon, diha sa mga adlaw sa pagkadautan ug pagpanimalos."
                },
                {
                    "number": 47,
                    "text": "Ug tan-awa, si Enoch nakakita sa adlaw sa pag-anhi sa Anak sa Tawo, gani diha sa unod; ug ang iyang kalag nagmaya, nag-ingon: Ang Pagkamatarung gibayaw sa itaas, ug ang Kordero gipatay gikan sa katukuran sa kalibutan; ug pinaagi sa hugot nga pagtuo ako anaa sa sabakan sa Amahan, ug tan-awa, ang Zion nag-uban kanako."
                },
                {
                    "number": 48,
                    "text": "Ug nahinabo nga si Enoch mitan-aw diha sa yuta; ug siya nakadungog og usa ka tingog gikan sa mga kahiladman niini, nag-ingon: Alaot, alaot ako, ang inahan sa mga tawo, ako nasakitan, ako gikapoy, tungod sa pagkadautan sa akong mga anak. Kanus-a ako makapahulay, ug malimpyohan gikan sa kahugaw nga migula gikan kanako? Kanus-a ako himoon sa akong Tiglalang nga balaan nga ako makapahulay, ug ang pagkamatarung sa usa ka panahon makapuyo diha sa akong nawong?"
                },
                {
                    "number": 49,
                    "text": "Ug sa diha nga si Enoch nakadungog sa yuta nga nagbangutan, siya mibakho, ug mituaw ngadto sa Ginoo, nag-ingon: O Ginoo, ikaw wala bay kalooy diha sa yuta? Ikaw dili ba manalangin sa mga anak ni Noe?"
                },
                {
                    "number": 50,
                    "text": "Ug nahinabo nga si Enoch mipadayon sa iyang pagtuaw ngadto sa Ginoo, nag-ingon: Ako mangayo kanimo, O Ginoo, sa ngalan sa imong Bugtong Anak, gani si Jesukristo, nga ikaw malooy diha ni Noe ug sa iyang binhi, nga ang yuta dili na unta matabunan pinaagi sa mga lunop."
                },
                {
                    "number": 51,
                    "text": "Ug ang Ginoo wala makapugong; ug siya mipakigsaad uban ni Enoch, ug nanumpa ngadto kaniya uban sa usa ka panumpa, nga siya mopahunong sa mga lunop; aron siya motawag sa mga anak ni Noe;"
                },
                {
                    "number": 52,
                    "text": "Ug siya mipadala og usa ka dili mausab nga sugo, nga ang salin sa iyang binhi kinahanglan kanunay nga makita diha sa tanan nga mga nasud, samtang ang kalibutan magpabilin;"
                },
                {
                    "number": 53,
                    "text": "Ug ang Ginoo miingon: Bulahan siya nga pinaagi kang kinsa nga binhi moabut ang Mesiyas; kay siya miingon—Ako mao ang Mesiyas, ang Hari sa Zion, ang Bato sa Langit, nga lapad ingon sa kahangturan; kinsa ang mosulod diha sa ganghaan ug mosaka pinaagi kanako dili gayud mapukan; busa, bulahan sila kinsa Ako misulti, kay sila moabut uban sa mga awit sa walay katapusan nga kalipay."
                },
                {
                    "number": 54,
                    "text": "Ug nahinabo nga si Enoch mituaw ngadto sa Ginoo, nag-ingon: Sa panahon nga ang Anak sa Tawo moabut diha sa lawas, ang yuta makapahulay ba ? Ako nag-ampo kanimo, ipakita kanako kini nga mga butang."
                },
                {
                    "number": 55,
                    "text": "Ug ang Ginoo miingon ngadto ni Enoch: Tan-awa, ug siya mitan-aw ug nakita ang Anak sa Tawo nga gituboy sa krus, sunod sa pamaagi sa mga tawo;"
                },
                {
                    "number": 56,
                    "text": "Ug siya nakadungog og usa ka makusog nga tingog; ug ang mga langit gitabunan; ug ang tanan nga mga linalang sa Dios nagbangutan; ug ang yuta nag-agulo; ug ang mga bato nangabuak; ug ang mga santos mibangon, ug gikoronahan diha sa tuo nga kamot sa Anak sa Tawo, uban sa mga korona sa himaya;"
                },
                {
                    "number": 57,
                    "text": "Ug kutob sa gidaghanon sa mga espiritu nga anaa sa bilanggoan migawas, ug mibarug sa tuo nga kamot sa Dios; ug ang nahibilin giandam diha sa mga kadena sa kangitngit hangtud sa paghukom sa makahuluganon nga adlaw."
                },
                {
                    "number": 58,
                    "text": "Ug usab si Enoch mibakho ug mituaw ngadto sa Ginoo, nag-ingon: Kanus-a makapahulay ang yuta?"
                },
                {
                    "number": 59,
                    "text": "Ug si Enoch nakakita sa Anak sa Tawo nga mikayab sa itaas ngadto sa Amahan; ug siya mitawag ngadto sa Ginoo, nag-ingon: Dili ba ikaw mobalik pag-usab sa yuta? Tungod kay ikaw ang Dios, ug ako nakaila kanimo, ug ikaw mipanumpa ngari kanako, ug misugo kanako nga ako kinahanglan mangayo diha sa ngalan sa imong Bugtong Anak; ikaw mibuhat kanako, ug mihatag ngari kanako og katungod ngadto sa imong trono, ug dili sa akong kaugalingon, apan pinaagi sa imong kaugalingon nga grasya; busa, ako mangutana kanimo kon ikaw dili ba mobalik pag-usab sa yuta."
                },
                {
                    "number": 60,
                    "text": "Ug ang Ginoo miingon ngadto ni Enoch: Samtang Ako buhi, gani Ako moabut sa katapusan nga mga adlaw, diha sa mga adlaw sa pagkadautan ug sa pagpanimalos, aron sa pagtuman sa panumpa nga Ako mihimo nganha kanimo mahitungod sa mga anak ni Noe;"
                },
                {
                    "number": 61,
                    "text": "Ug ang adlaw moabut nga ang yuta mopahulay, apan sa dili pa kana nga adlaw ang mga langit mongitngit, ug usa ka tabil sa kangitngit motabon sa yuta, ug ang mga langit mokurog, ug usab ang yuta; ug dako nga mga katalagman moabut taliwala sa mga katawhan, apan ang akong mga katawhan Ako mopatunhay;"
                },
                {
                    "number": 62,
                    "text": "Ug pagkamatarung Ako mopakanaog gikan sa langit, ug kamatuoran Ako mopadala gikan sa yuta, aron sa pagpamatuod sa akong Bugtong Anak; sa iyang pagkabanhaw gikan sa patay; oo, ug usab ang pagkabanhaw sa tanan nga mga tawo; ug pagkamatarung ug kamatuoran Ako mosugo nga mosilhig sa yuta ingon sa usa ka lunop, aron pagpundok sa akong pinili gikan sa upat ka mga suok sa yuta, ngadto sa usa ka dapit nga Ako moandam, usa ka Balaan nga Dakbayan, nga ang akong katawhan mobakus sa ilang mga bat-ang, ug magpaabut sa panahon sa akong pag-anhi; kay diha ang akong tabernakulo, ug kini pagatawgon og Zion, usa ka Bag-ong Jerusalem."
                },
                {
                    "number": 63,
                    "text": "Ug ang Ginoo miingon ngadto ni Enoch: Unya ikaw ug ang imong tanan nga dakbayan makigkita kanila didto, ug kita modawat kanila ngari sa atong sabakan, ug sila makakita kanato; ug kita mogakus kanila, ug sila mogakus kanako, ug kita maghinagkanay sa usag usa;"
                },
                {
                    "number": 64,
                    "text": "Ug diha anaa ang akong pinuy-anan, ug kini mao ang Zion, diin mogula ang tanan nga mga linalang nga Ako mibuhat; ug sulod sa gidugayon nga usa ka libo ka mga tuig ang yuta mopahulay."
                },
                {
                    "number": 65,
                    "text": "Ug nahinabo nga si Enoch nakakita sa adlaw sa pag-anhi sa Anak sa Tawo, diha sa katapusan nga mga adlaw, aron mopuyo sa yuta diha sa pagkamatarung sulod sa gidugayon nga usa ka libo ka mga tuig;"
                },
                {
                    "number": 66,
                    "text": "Apan sa dili pa kana nga adlaw siya nakakita og dako nga mga kalisdanan taliwala sa mga dautan; ug siya usab nakakita sa dagat, nga kini nasamok, ug ang mga kasingkasing sa mga tawo mihunong pagpitik, nagpaabut uban sa kahadlok sa mga paghukom sa Makagagahum nga Dios, nga moabut diha sa mga dautan."
                },
                {
                    "number": 67,
                    "text": "Ug ang Ginoo mipakita kang Enoch sa tanan nga mga butang, gani ngadto sa kinatumyan sa kalibutan; ug siya nakakita sa adlaw sa matarung, ang takna sa ilang katubsanan, ug nakadawat sa kahingpitan sa kalipay;"
                },
                {
                    "number": 68,
                    "text": "Ug ang tanan nga mga adlaw sa Zion, sa mga adlaw ni Enoch, mga tulo ka gatus ug kan-uman ug lima ka mga tuig."
                },
                {
                    "number": 69,
                    "text": "Ug si Enoch ug ang iyang tanan nga mga katawhan naglakaw uban sa Dios, ug siya nagpuyo sa taliwala sa Zion; ug nahinabo nga ang Zion nawala, kay ang Dios midawat niini ngadto sa iyang sabakan; ug gikan didto gisangyaw ang panultihon, Ang Zion Nawala."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "Moises 8",
            "data_type": "chapter",
            "chapter_name": "Kapitulo 8",
            "chapter_summary": [
                "Si Mathusalam nanagna—Si Noe ug ang iyang anak nga mga lalaki nagsangyaw sa ebanghelyo—Hilabihan nga pagkadautan nagpasulabi—Ang tawag sa paghinulsol wala patalinghugi—Ang Dios mitakda og kalaglagan sa tanan nga unod pinaagi sa lunop."
            ],
            "subtitle": [
                "(Pebrero 1831)"
            ],
            "verses": [
                {
                    "number": 1,
                    "text": "Ug ang tanan nga mga adlaw ni Enoch mga upat ka gatus ug katloan ka mga tuig."
                },
                {
                    "number": 2,
                    "text": "Ug nahinabo nga si Mathusalam, ang anak ni Enoch, wala makuha, nga ang mga pakigsaad sa Ginoo mahimo nga matuman, diin siya mihimo ngadto ni Enoch; kay siya sa pagkatinuod mipakigsaad uban ni Enoch nga si Noe kinahanglan mahimo nga bunga sa iyang mga bat-ang."
                },
                {
                    "number": 3,
                    "text": "Ug nahinabo nga si Mathusalam nanagna nga gikan sa iyang mga bat-ang kinahanglan motungha ang tanan nga mga gingharian sa yuta (pinaagi ni Noe), ug siya mihimaya ngadto sa iyang kaugalingon."
                },
                {
                    "number": 4,
                    "text": "Ug dihay miabut nga usa ka dako nga kagutom diha sa yuta, ug ang Ginoo mitunglo sa yuta uban ang usa ka mapait nga tunglo, ug daghan sa mga lumulupyo niini namatay."
                },
                {
                    "number": 5,
                    "text": "Ug nahinabo nga si Mathusalam mipuyo og usa ka gatus ug kawaloan ug pito ka mga tuig, ug nanganak ni Lamech;"
                },
                {
                    "number": 6,
                    "text": "Ug si Mathusalam mipuyo, human siya manganak ni Lamech, pito ka gatus ug kawaloan ug duha ka mga tuig, ug nanganak og anak nga mga lalaki ug anak nga mga babaye;"
                },
                {
                    "number": 7,
                    "text": "Ug ang tanan nga mga adlaw ni Mathusalam mga siyam ka gatus ug kan-uman ug siyam ka mga tuig, ug siya namatay."
                },
                {
                    "number": 8,
                    "text": "Ug si Lamech mipuyo og usa ka gatus ug kawaloan ug duha ka mga tuig, ug nanganak og usa ka lalaki."
                },
                {
                    "number": 9,
                    "text": "Ug siya mitawag sa iyang ngalan og Noe, nag-ingon: Kini nga anak nga lalaki mohupay kanato kalabut sa atong buhat ug sa pag-ugmad sa atong mga kamot, tungod sa yuta nga gitunglo sa Ginoo."
                },
                {
                    "number": 10,
                    "text": "Ug si Lamech mipuyo, human siya nanganak ni Noe, lima ka gatus ug kasiyaman ug lima ka mga tuig, ug nanganak og anak nga mga lalaki ug anak nga mga babaye;"
                },
                {
                    "number": 11,
                    "text": "Ug ang tanan nga mga adlaw ni Lamech mga pito ka gatus ug kapitoan ug pito ka mga tuig, ug siya namatay."
                },
                {
                    "number": 12,
                    "text": "Ug si Noe upat ka gatus ug kalim-an ka mga tuig ang panuigon, ug nanganak ni Japhet; ug human sa kap-atan ug duha ka mga tuig siya nanganak ni Shem gikan kaniya kinsa mao ang inahan ni Japhet, ug sa diha nga siya nagpanuigon og lima ka gatus ka mga tuig siya nanganak ni Ham."
                },
                {
                    "number": 13,
                    "text": "Ug si Noe ug ang iyang mga anak mipatalinghug ngadto sa Ginoo, ug mituman, ug sila gitawag nga mga anak sa Dios."
                },
                {
                    "number": 14,
                    "text": "Ug sa diha nga kining mga tawo misugod sa pagdaghan diha sa ibabaw sa yuta, ug anak nga mga babaye natawo ngadto kanila, ang anak nga mga lalaki sa mga tawo nakakita nga kadtong anak nga mga babaye mga matahum, ug sila mikuha kanila nga mga asawa, gani ingon sa ilang pagpili."
                },
                {
                    "number": 15,
                    "text": "Ug ang Ginoo miingon ngadto ni Noe: Ang anak nga mga babaye sa imong anak nga mga lalaki mibaligya sa ilang mga kaugalingon; kay tan-awa ang akong kasuko napukaw batok sa anak nga mga lalaki sa mga tawo, kay sila dili mopatalinghug sa akong tingog."
                },
                {
                    "number": 16,
                    "text": "Ug nahinabo nga si Noe nanagna, ug mitudlo sa mga butang sa Dios, gani kini ingon sa sinugdanan."
                },
                {
                    "number": 17,
                    "text": "Ug ang Ginoo miingon ngadto ni Noe: Ang akong Espiritu dili kanunay moimpluwensya sa tawo, kay siya masayud nga ang tanan nga unod mamatay; apan ang iyang mga adlaw mahimo nga usa ka gatusan ug kawhaan ka mga tuig; ug kon ang mga tawo dili maghinulsol, Ako mopadala sa mga lunop diha kanila."
                },
                {
                    "number": 18,
                    "text": "Ug niadto nga mga adlaw dihay mga higante sa yuta, ug sila nagtinguha sa paghunos sa kinabuhi ni Noe; apan ang Ginoo diha kang Noe, ug ang gahum sa Ginoo diha kaniya."
                },
                {
                    "number": 19,
                    "text": "Ug ang Ginoo mi-orden kang Noe sunod sa iyang kaugalingon nga kapunongan, ug misugo kaniya nga siya molakaw ug mopahayag sa iyang Ebanghelyo ngadto sa mga katawhan, gani ingon nga kini gihatag ngadto ni Enoch."
                },
                {
                    "number": 20,
                    "text": "Ug nahinabo nga si Noe mitawag sa mga katawhan nga sila kinahanglan maghinulsol; apan sila wala maminaw ngadto sa iyang mga pulong;"
                },
                {
                    "number": 21,
                    "text": "Ug usab, human sila makapaminaw kaniya, sila miduol sa iyang atubangan nag-ingon: Tan-awa, kami anak nga mga lalaki sa Dios; kami wala ba mokuha ngari sa among mga kaugalingon sa anak nga mga babaye sa mga tawo? Ug wala ba kami magkaon ug mag-inom, ug magminyoay ug ihatag ngadto sa kaminyoon? Ug ang among mga asawa naghatag ngari kanamo og mga anak, ug ang mao gamhanan nga mga tawo, nga sama ngadto sa mga tawo sa karaan, mga tawo nga bantugan. Ug sila wala maminaw ngadto sa mga pulong si Noe."
                },
                {
                    "number": 22,
                    "text": "Ug ang Dios nakakita nga ang pagkadautan sa mga tawo nag-anam og kadako diha sa yuta, ug matag tawo gibayaw diha sa handurawan sa mga hunahuna sa iyang kasingkasing, nga dautan kanunay."
                },
                {
                    "number": 23,
                    "text": "Ug nahinabo nga si Noe mipadayon sa iyang pagsangyaw ngadto sa mga katawhan, nag-ingon: Paminaw, ug patalinghug sa akong mga pulong;"
                },
                {
                    "number": 24,
                    "text": "Tuo ug paghinulsol sa inyong mga sala ug pagpabunyag diha sa ngalan ni Jesukristo, ang Anak sa Dios, gani ingon sa atong mga amahan, ug kamo makadawat sa Espiritu Santo, nga kamo makaangkon sa tanan nga mga butang nga gipakita; ug kon kamo dili magbuhat niini, ang mga lunop moabut diha kaninyo; bisan pa niana sila wala maminaw."
                },
                {
                    "number": 25,
                    "text": "Ug kini nakapasubo ni Noe, ug ang iyang kasingkasing gisakitan nga ang Ginoo mibuhat sa tawo sa yuta, ug kini nakapaguol kaniya diha sa iyang kasingkasing."
                },
                {
                    "number": 26,
                    "text": "Ug ang Ginoo miingon: Ako molaglag sa tawo kinsa Ako milalang, gikan sa nawong sa yuta, lakip ang tawo ug mga mananap, ug ang nagkamang nga mga butang, ug ang mga langgam sa kahanginan; kay kini nakapasubo ni Noe nga Ako milalang kanila, ug nga Ako mibuhat kanila; ug siya mitawag ngari kanako; kay sila nagtinguha sa iyang kinabuhi."
                },
                {
                    "number": 27,
                    "text": "Ug sa ingon si Noe nakaangkon og pagsalig sa mga mata sa Ginoo; kay si Noe usa ka makiangayon nga tawo, ug hingpit diha sa iyang kaliwatan; ug siya naglakaw uban sa Dios, ingon usab sa iyang tulo ka anak nga mga lalaki, si Shem, Ham, ug si Japhet."
                },
                {
                    "number": 28,
                    "text": "Ang yuta dautan sa atubangan sa Dios, ug kini napuno sa kasamok."
                },
                {
                    "number": 29,
                    "text": "Ug ang Dios mitan-aw diha sa yuta, ug, tan-awa, kini dautan, kay ang tanan nga mga tawo midunot sa iyang agianan diha sa yuta."
                },
                {
                    "number": 30,
                    "text": "Ug ang Dios miingon ngadto ni Noe: Ang katapusan sa tanan nga mga tawo miabut sa akong atubangan, kay ang yuta napuno sa kasamok, ug tan-awa Ako molaglag sa tanan nga mga tawo gikan sa yuta."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "Abraham 1",
            "data_type": "chapter",
            "chapter_name": "Kapitulo 1",
            "chapter_summary": [
                "Si Abraham nangita sa mga panalangin sa patriyarkal nga kapunongan—Siya gigukod sa bakakon nga mga pari sa Caldea—Si Jehova miluwas kaniya—Mga kagikan ug panggamhanan sa Ehipto gitan-aw pag-usab."
            ],
            "book_title": "Ang Basahon ni Abraham",
            "subtitle": [
                "Gihubad Gikan sa Papyrus, ni Joseph Smith"
            ],
            "verses": [
                {
                    "number": 1,
                    "text": "Sa yuta sa mga taga-Caldea, sa pinuy-anan sa akong mga amahan, ako, si Abraham, nakakita nga kini gikinahanglan alang kanako sa pagkuha og lain nga dapit nga kapuy-an;"
                },
                {
                    "number": 2,
                    "text": "Ug, sa pagkakita nga adunay labaw pa nga kalipay ug kalinaw ug kapahulayan alang kanako, ako mitinguha sa mga panalangin sa akong mga amahan, ug ang katungod diin ako kinahanglan nga ma-orden aron makapangalagad sa mao gihapon; nga sa akong kaugalingon usa ka sumusunod sa pagkamatarung, nagtinguha usab nga mahimo nga usa kinsa makaangkon og dako nga kahibalo, ug mahimo nga usa ka labaw nga sumusunod sa pagkamatarung, ug makaangkon og dako nga kahibalo, ug mahimo nga usa ka amahan sa daghan nga mga nasud, usa ka prinsipe sa kalinaw, ug nagtinguha sa pagdawat og mga panudlo, ug sa paghupot sa mga sugo sa Dios, ako nahimo nga usa ka tinuod nga sumusunod, usa ka Halangdon nga Pari, naghupot sa katungod nga gihuptan sa mga amahan."
                },
                {
                    "number": 3,
                    "text": "Kini gitugyan ngari kanako gikan sa mga amahan; kini gihatag gikan sa mga amahan, gikan sa sinugdanan sa panahon, oo, gani sukad sa sinugdanan, o sa wala pa ang katukuran sa yuta, hangtud karon nga panahon, gani ang katungod sa unang natawo, o ang unang tawo, kinsa mao si Adan, o ang unang amahan, pinaagi sa mga amahan ngari kanako."
                },
                {
                    "number": 4,
                    "text": "Ako mitinguha sa akong pagkatudlo ngadto sa Pagkapari sumala sa pagtudlo sa Dios ngadto sa mga amahan mahitungod sa mga binhi."
                },
                {
                    "number": 5,
                    "text": "Ang akong mga amahan, ingon nga mibiya sa ilang pagkamatarung, ug gikan sa balaan nga mga sugo diin ang Ginoo nga ilang Dios mihatag ngadto kanila, ngadto sa pagsimba sa mga dios sa pagano, sa hingpit midumili sa pagpaminaw sa akong tingog;"
                },
                {
                    "number": 6,
                    "text": "Kay ang ilang mga kasingkasing gitumong ngadto sa pagbuhat og dautan, ug sa hingpit mibali ngadto sa dios ni Elkenah, ug sa dios ni Libnah, ug sa dios ni Mahmackrah, ug sa dios ni Korash, ug sa dios ni Paraon, hari sa Ehipto;"
                },
                {
                    "number": 7,
                    "text": "Busa sila mibali sa ilang mga kasingkasing ngadto sa pagsakripisyo sa pagano diha sa paghalad sa ilang mga anak ngadto niini nga amang nga mga dios-dios, ug dili maminaw ngadto sa akong tingog, apan naninguha sa paghunos sa akong kinabuhi pinaagi sa kamot sa pari ni Elkenah. Ang pari ni Elkenah mao usab ang pari ni Paraon."
                },
                {
                    "number": 8,
                    "text": "Karon, niini nga higayon kini mao ang nabatasan sa pari ni Paraon, ang hari sa Ehipto, sa paghalad diha sa altar nga gibuhat sa yuta sa Caldea, sa paghalad ngadto niini nga katingalahan nga mga dios, og mga lalaki, mga babaye, ug mga bata."
                },
                {
                    "number": 9,
                    "text": "Ug nahinabo nga ang pari mihimo og usa ka halad ngadto sa dios ni Paraon, ug usab ngadto sa dios ni Shagreel, gani sunod sa mga paagi sa mga Ehiptohanon. Karon ang dios ni Shagreel mao ang adlaw."
                },
                {
                    "number": 10,
                    "text": "Bisan ang halad—pasalamat sa usa ka bata gihalad sa pari ni Paraon diha sa altar diin nagbarug sa bungtod nga gitawag og Bungtod ni Potiphar, sa ulohan sa kapatagan sa Olishem."
                },
                {
                    "number": 11,
                    "text": "Karon, kini nga pari mihalad niini nga altar og tulo ka mga birhen sa usa ka higayon, kinsa anak nga mga babaye ni Onitah, usa sa halangdon nga kaliwat gikan sa mga bat-ang ni Ham. Kini nga mga birhen gihalad tungod sa ilang mga hiyas; sila dili moyukbo aron sa pagsimba sa mga dios nga kahoy o bato, busa sila gipatay diha niini nga altar, ug kini gibuhat sunod sa paagi sa mga Ehiptohanon."
                },
                {
                    "number": 12,
                    "text": "Ug nahinabo nga ang mga pari mipahamtang og kadaot ngari kanako, nga sila unta makapatay usab kanako, ingon sa ilang gibuhat niadto nga mga birhen diha niini nga altar; ug aron kamo adunay kahibalo niini nga altar, ako motudlo kaninyo ngadto sa hulagway sa sinugdanan niini nga talaan."
                },
                {
                    "number": 13,
                    "text": "Kini gibuhat sunod sa porma sa usa ka higdaanan, ingon sa gibuhat sa mga taga-Caldea, ug kini mibarug sa atubangan sa mga dios ni Elkenah, Libnah, Mahmackrah, Korash, ug usab usa ka dios sama ni Paraon, ang hari sa Ehipto."
                },
                {
                    "number": 14,
                    "text": "Aron kamo adunay pagsabut niini nga mga dios, ako mihatag kaninyo sa ilang hitsura diha sa mga hulagway sa sinugdanan, diin nga paagi sa mga hulagway mao ang gitawag sa mga taga-Caldea og Rahleenos, nga nagtimaan og hiroglepiko."
                },
                {
                    "number": 15,
                    "text": "Ug sa diha nga sila mipataas sa ilang mga kamot ngari kanako, aron sila mohalad kanako ug mohunos sa akong kinabuhi, tan-awa, ako mipataas sa akong tingog ngadto sa Ginoo nga akong Dios, ug ang Ginoo mipatalinghug ug midungog, ug siya mipuno kanako uban sa panan-awon sa Makagagahum, ug ang anghel sa iyang atubangan mibarug sa akong kiliran, ug diha-diha gihubad ang akong mga gapos;"
                },
                {
                    "number": 16,
                    "text": "Ug ang iyang tingog misulti ngari kanako: Abraham, Abraham, tan-awa, ang akong ngalan mao si Jehova, ug Ako nakadungog kanimo, ug nanaog aron sa pagluwas kanimo, ug sa pagkuha kanimo pahilayo gikan sa balay sa imong amahan, ug gikan sa imong tanan nga mga kabanay, ngadto sa usa ka wala mailhi nga yuta diin ikaw wala mahibalo;"
                },
                {
                    "number": 17,
                    "text": "Ug kini tungod kay sila mipahilayo sa ilang mga kasingkasing gikan kanako, aron sa pagsimba sa dios ni Elkenah, ug sa dios ni Libnah, ug sa dios ni Mahmackrah, ug sa dios ni Korash, ug sa dios ni Paraon, hari sa Ehipto; busa Ako nanaog aron moduaw kanila, ug sa paglaglag kaniya kinsa mipataas sa iyang kamot batok kanimo, Abraham, akong anak, sa paghunos sa imong kinabuhi."
                },
                {
                    "number": 18,
                    "text": "Tan-awa, Ako mogiya kanimo pinaagi sa akong kamot, ug Ako mokuha kanimo, aron pagbutang diha kanimo sa akong ngalan, bisan ang Pagkapari sa imong amahan, ug ang akong gahum maanaa ibabaw kanimo."
                },
                {
                    "number": 19,
                    "text": "Ingon kini diha kang Noe mao usab diha kanimo; apan pinaagi sa imong pagpangalagad ang akong ngalan mahibaloan sa yuta sa kahangturan, kay Ako mao ang imong Dios."
                },
                {
                    "number": 20,
                    "text": "Tan-awa, ang Bungtod ni Potiphar anaa sa yuta sa Ur, sa Caldea. Ug ang Ginoo miguba sa altar ni Elkenah, ug sa mga dios sa yuta, ug sa hingpit milaglag kanila, ug mihampak sa pari nga siya namatay; ug dihay dako nga pagbangutan sa Caldea, ug usab sa hawanan ni Paraon; diin si Paraon magpaila sa hari pinaagi sa halangdon nga dugo."
                },
                {
                    "number": 21,
                    "text": "Karon kini nga hari sa Ehipto mao ang usa ka kagikan sa mga bat-ang ni Ham, ug usa ka mag-aambit sa dugo sa mga taga-Canaan pinaagi sa pagkatawo."
                },
                {
                    "number": 22,
                    "text": "Gikan niini nga kaliwat mitungha ang tanan nga mga Ehiptohanon, ug sa ingon ang dugo sa mga taga-Canaan mipatunhay sa yuta."
                },
                {
                    "number": 23,
                    "text": "Ang yuta sa Ehipto ingon nga nakaplagan og una sa usa ka babaye, kinsa anak nga babaye ni Ham, ug anak nga babaye ni Ehiptus, nga sa taga-Caldea nagtimaan nga Ehipto, nga nagtimaan niana nga gidili;"
                },
                {
                    "number": 24,
                    "text": "Sa diha nga kining babaye nakakaplag niini nga yuta kini diha sa ilawom sa tubig, kinsa sa pagkahuman mipahiluna sa iyang anak nga mga lalaki diha niini; ug sa ingon, gikan ni Ham, mitungha kana nga kaliwat nga mipatunhay sa tunglo diha sa yuta."
                },
                {
                    "number": 25,
                    "text": "Karon ang una nga panggamhanan sa Ehipto gitukod ni Paraon, ang kamagulangan nga anak nga lalaki ni Ehiptus, ang anak nga babaye ni Ham, ug kini sunod sa paagi sa panggamhanan ni Ham, diin patriyarkal."
                },
                {
                    "number": 26,
                    "text": "Si Paraon, nga usa ka matarung nga tawo, mitukod sa iyang gingharian ug mihukom sa iyang mga katawhan sa maalamon ug makiangayon nga paagi sa iyang tanan nga mga adlaw, naninguha pag-ayo sa pagsunod niana nga kapunongan nga gitukod sa mga amahan sa una nga mga kaliwatan, sa mga adlaw sa una nga patriyarkal nga pagmando, gani sa pagmando ni Adan, ug usab ni Noe, iyang amahan, kinsa mipanalangin kaniya uban sa mga panalangin sa yuta, ug uban sa mga panalangin sa kaalam, apan gitunglo siya kalabut sa Pagkapari."
                },
                {
                    "number": 27,
                    "text": "Karon, si Paraon ingon nga gikan sa mao nga kaliwat diin siya dili makaangkon sa katungod sa Pagkapari, bisan pa ang mga Paraon malipayon nga moangkon niini gikan ni Noe, pinaagi ni Ham, busa ang akong amahan nadani sa ilang pagsimba sa mga dios-dios."
                },
                {
                    "number": 28,
                    "text": "Apan ako maninguha, sa umaabut, sa paghulagway sa kronolohiya balik gikan sa akong kaugalingon ngadto sa sinugdanan sa paglalang, kay ang mga talaan miabut sa akong mga kamot, diin ako mihupot hangtud niini nga panahon."
                },
                {
                    "number": 29,
                    "text": "Karon, human ang pari ni Elkenah gihampak nga siya namatay, dihay miabut nga usa ka katumanan niadto nga mga butang diin giingon ngari kanako mahitungod sa yuta sa Caldea, nga kinahanglan adunay kagutom sa yuta."
                },
                {
                    "number": 30,
                    "text": "Sumala niana ang kagutom midagsang sa tibuok yuta sa Caldea, ug ang akong amahan naguol pag-ayo tungod sa kagutom, ug siya naghinulsol sa dautan nga iyang gitumong batok kanako, sa paghunos sa akong kinabuhi."
                },
                {
                    "number": 31,
                    "text": "Apan ang mga talaan sa mga amahan, gani ang mga patriyarka, kalabut sa katungod sa Pagkapari, ang Ginoo nga akong Dios mipatunhay dinhi sa akong kaugalingon nga mga kamot; busa ang kahibalo sa sinugdanan sa paglalang, ug usab sa mga planeta, ug sa mga bitoon, ingon nga sila gipahibalo ngadto sa mga amahan, ako mitipig gani hangtud niini nga mga adlaw, ug ako maninguha sa pagsulat sa uban niini nga mga butang dinhi niini nga talaan, alang sa kaayohan sa akong kaliwatan nga mosunod kanako."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "Abraham 2",
            "data_type": "chapter",
            "chapter_name": "Kapitulo 2",
            "chapter_summary": [
                "Si Abraham mibiya sa Ur aron moadto sa Canaan—Si Jehova mipakita kaniya sa Haran—Tanan nga mga panalangin sa ebanghelyo gisaad sa iyang binhi ug pinaagi sa iyang binhi ngadto sa tanan—Siya miadto sa Canaan ug ngadto sa Ehipto."
            ],
            "verses": [
                {
                    "number": 1,
                    "text": "Karon ang Ginoong Dios mihimo sa kagutom nga mosamot pag-ayo diha sa yuta sa Ur, nga sa ingon si Haran, akong igsoon nga lalaki, namatay; apan si Terah, akong amahan, buhi pa diha sa yuta sa Ur, sa Caldea."
                },
                {
                    "number": 2,
                    "text": "Ug nahinabo nga ako, si Abraham, mikuha kang Sarai aron pangasaw-on, ug si Nahor, akong igsoon nga lalaki, mikuha kang Milcah aron pangasaw-on, kinsa anak nga babaye ni Haran."
                },
                {
                    "number": 3,
                    "text": "Karon ang Ginoo miingon ngari kanako: Abraham, pahawa gikan sa imong nasud, ug gikan sa imong banay, ug gikan sa balay sa imong amahan, ngadto sa usa ka yuta nga Ako mopakita kanimo."
                },
                {
                    "number": 4,
                    "text": "Busa ako mibiya sa yuta sa Ur, sa Caldea, aron moadto ngadto sa yuta sa Canaan; ug ako midala ni Lot, anak nga lalaki sa akong igsoon nga lalaki, ug sa iyang asawa, ug ni Sarai, akong asawa; ug usab ang akong amahan misunod kanako, ngadto sa yuta diin among ginganlan og Haran."
                },
                {
                    "number": 5,
                    "text": "Ug ang gutom mihunong; ug ang akong amahan mipabilin sa Haran ug mipuyo didto, tungod kay adunay daghan nga mga kahayopan sa Haran; ug ang akong amahan mibalik pag-usab ngadto sa pagsimba sa mga dios-dios, busa siya mipabilin sa Haran."
                },
                {
                    "number": 6,
                    "text": "Apan ako, si Abraham, ug si Lot, anak nga lalaki sa akong igsoon nga lalaki, nag-ampo ngadto sa Ginoo ug ang Ginoo mipakita ngari kanako, ug miingon kanako: Tindog, ug dad-a si Lot uban kanimo; kay Ako adunay katuyoan kanimo sa pagpahilayo gikan sa Haran, ug sa paghimo kanimo og usa ka tigpangalagad aron modala sa akong ngalan didto sa katingalahan nga yuta diin Ako mohatag ngadto sa imong binhi nga mosunod kanimo alang sa walay katapusan nga bahandi, sa panahon nga sila maminaw sa akong tingog."
                },
                {
                    "number": 7,
                    "text": "Kay Ako mao ang Ginoo nga imong Dios; Ako nagpuyo sa langit; ang yuta mao ang akong tumbanan; Ako nagpatuy-od sa akong kamot ibabaw sa dagat, ug kini nagsunod sa akong tingog; Ako naghimo sa hangin ug sa kalayo nga mahimo nga akong karwahe; Ako nag-ingon sa mga bukid—Pahawa diha—ug tan-awa, sila gipahilayo pinaagi sa alimpulos, diha-diha dayon, sa kalit."
                },
                {
                    "number": 8,
                    "text": "Ang akong ngalan mao si Jehova, ug Ako nasayud sa katapusan gikan sa sinugdanan; busa ang akong kamot anaa ibabaw kanimo."
                },
                {
                    "number": 9,
                    "text": "Ug Ako mobuhat gikan kanimo og usa ka dako nga nasud, ug Ako mopanalangin kanimo sa walay sukod, ug mohimo sa imong ngalan nga bantugan sa tanan nga mga nasud, ug ikaw mahimo nga panalangin ngadto sa imong binhi nga mosunod kanimo, nga sa ilang mga kamot sila modala niini nga pagpangalagad ug Pagkapari ngadto sa tanan nga mga nasud;"
                },
                {
                    "number": 10,
                    "text": "Ug Ako mopanalangin kanila pinaagi sa imong ngalan; kay kutob sa modawat niini nga Ebanghelyo pagatawgon sunod sa imong ngalan, ug pagaiphon nga imong binhi, ug mobarug ug mopanalangin kanimo, ingon nga ilang amahan;"
                },
                {
                    "number": 11,
                    "text": "Ug Ako mopanalangin kanila nga nagpanalangin kanimo, ug motunglo kanila nga nagtunglo kanimo; ug diha kanimo (nga mao, ang imong Pagkapari), ug diha sa imong binhi (nga mao, ang imong Pagkapari), kay Ako mohatag nganha kanimo og usa ka saad nga kining katungod mopadayon diha kanimo, ug diha sa imong binhi nga mosunod kanimo (nga ang gipasabut, ang tinuod nga binhi o binhi sa lawas) mahimo nga ang tanan nga mga banay sa yuta pagapanalanginan, gani uban sa mga panalangin sa Ebanghelyo, diin mao ang mga panalangin sa kaluwasan, gani sa kinabuhi nga dayon."
                },
                {
                    "number": 12,
                    "text": "Karon, human ang Ginoo mohunong gikan sa pagpakigsulti kanako, ug mibiya gikan kanako, ako miingon sa akong kasingkasing: Ang imong sulugoon nangita kanimo sa dako nga tinguha; karon ako nakakaplag kanimo;"
                },
                {
                    "number": 13,
                    "text": "Ikaw mipadala sa imong anghel aron sa pagluwas kanako gikan sa mga dios ni Elkenah, ug ako maninguha sa pagpaminaw sa imong tingog, busa himoa ang imong sulugoon nga makabarug ug makabiya sa kalinaw."
                },
                {
                    "number": 14,
                    "text": "Busa ako, si Abraham, mibiya ingon sa gisulti sa Ginoo kanako, ug si Lot uban kanako; ug ako, si Abraham, mga kan-uman ug duha ka mga tuig ang panuigon sa diha nga ako mibiya sa Haran."
                },
                {
                    "number": 15,
                    "text": "Ug ako midala ni Sarai, kinsa akong gipangasawa sa diha nga ako didto sa Ur, sa Caldea, ug si Lot, anak nga lalaki sa akong igsoon nga lalaki, ug ang among tanan nga mga katigayunan nga among napundok, ug ang mga kalag nga among nadani didto sa Haran, ug miadto sa agianan paingon sa yuta sa Canaan, ug mipuyo sa mga tolda samtang kami diha sa among agianan;"
                },
                {
                    "number": 16,
                    "text": "Busa, ang kahangturan mao ang among panalipod ug ang among lig-on nga sukaranan ug ang among kaluwasan, samtang kami mipanaw gikan sa Haran diha sa agianan sa Jershon, aron moadto ngadto sa yuta sa Canaan."
                },
                {
                    "number": 17,
                    "text": "Karon ako, si Abraham, mitukod og usa ka altar sa yuta sa Jershon, ug mihimo og paghalad ngadto sa Ginoo, ug nag-ampo nga ang gutom mobiya gikan sa balay sa akong amahan, aron sila dili mamatay."
                },
                {
                    "number": 18,
                    "text": "Ug unya kami miagi gikan sa Jershon lahus ngadto sa yuta dapit sa Sechem; kini nahimutang sa mga kapatagan sa Moreh, ug kami miabut na sa mga utlanan sa yuta sa mga Canaanite, ug ako mihalad og sakripisyo didto sa kapatagan sa Moreh, ug mitawag sa Ginoo nga mainampoon, tungod kay kami miabut na sa yuta niini nga nasud nga nagsimba og dios-dios."
                },
                {
                    "number": 19,
                    "text": "Ug ang Ginoo mipakita ngari kanako agi og tubag sa akong mga pag-ampo, ug miingon ngari kanako: Ngadto sa imong binhi Ako mohatag niini nga yuta."
                },
                {
                    "number": 20,
                    "text": "Ug ako, si Abraham mibarug gikan sa dapit sa altar nga ako mitukod ngadto sa Ginoo, ug mipahawa gikan didto ngadto sa usa ka bukid sa silangan sa Bethel, ug mipatindog sa akong tolda didto, ang Bethel sa kasadpan, ug Hai sa silangan; ug didto ako mitukod og lain nga altar ngadto sa Ginoo, ug mitawag pag-usab sa ngalan sa Ginoo."
                },
                {
                    "number": 21,
                    "text": "Ug ako, si Abraham, mipanaw, paingon gihapon sa habagatan; ug dihay usa ka pagpadayon sa gutom diha sa yuta; ug ako, si Abraham, nakahukom sa pag-adto ngadto sa Ehipto, aron mopuyo didto, kay ang gutom nahimo nga malisud kaayo."
                },
                {
                    "number": 22,
                    "text": "Ug nahinabo nga sa diha nga ako miabut duol sa Ehipto, ang Ginoo miingon ngari kanako: Tan-awa, si Sarai, ang imong asawa, usa ka matahum kaayo nga babaye nga tan-awon;"
                },
                {
                    "number": 23,
                    "text": "Busa kini mahinabo, kon ang mga Ehiptohanon makakita kaniya, sila moingon—Siya iyang asawa; ug sila mopatay kanimo, apan sila moluwas kaniya nga buhi; busa pagmatngon nga ikaw mohimo niini nga paagi:"
                },
                {
                    "number": 24,
                    "text": "Himoa siya nga mosulti ngadto sa mga Ehiptohanon, nga siya imong igsoon nga babaye, ug ang imong kalag mabuhi."
                },
                {
                    "number": 25,
                    "text": "Ug nahinabo nga ako, si Abraham, misulti ni Sarai, nga akong asawa, sa tanan nga giingon sa Ginoo ngari kanako—Busa isulti ngadto kanila, ako mohangyo kanimo, nga ikaw akong igsoon nga babaye, aron kini unta makaayo kanako alang kanimo, ug ang akong kalag mabuhi tungod kanimo."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "Abraham 3",
            "data_type": "chapter",
            "chapter_name": "Kapitulo 3",
            "chapter_summary": [
                "Si Abraham nakakat-on bahin sa adlaw, buwan, ug mga bitoon pinaagi sa Urim ug Thummim—Ang Ginoo nagpadayag ngadto kaniya sa mahangturon nga kinaiya sa mga espiritu—Siya nakakat-on sa kinabuhi sa wala pa dinhi sa yuta, pagka-orden nang daan, ang paglalang, ang pagpili sa usa ka Manunubos, ug ang ikaduhang kahimtang sa tawo."
            ],
            "verses": [
                {
                    "number": 1,
                    "text": "Ug ako, si Abraham, adunay Urim ug Thummim, nga gihatag sa Ginoo nga akong Dios ngari kanako, didto sa Ur sa Caldea;"
                },
                {
                    "number": 2,
                    "text": "Ug ako nakakita sa mga bitoon, nga sila mga dagko kaayo, ug kanang usa kanila mao ang labing duol ngadto sa trono sa Dios; ug dihay daghan nga mga dagko kanila nga duol diha niini;"
                },
                {
                    "number": 3,
                    "text": "Ug ang Ginoo miingon ngari kanako: Kini mao ang mga tigmando; ug ang ngalan sa usa nga kinadak-an mao ang Kolob, tungod kay kini duol ngari kanako, kay Ako mao ang Ginoo nga imong Dios: Ako nagtakda niini nga momando sa tanan niadto diin nahisakop sa mao nga han-ay sama niana diin ikaw nagtindog."
                },
                {
                    "number": 4,
                    "text": "Ug ang Ginoo miingon ngari kanako, pinaagi sa Urim ug Thummim, nga ang Kolob subay sa kinaiya sa Ginoo, sumala sa iyang mga panahon ug mga higayon sa mga paglibut diha niana; nga ang usa ka paglibut mao ang usa ka adlaw ngadto sa Ginoo, sumala sa iyang mga paagi sa pag-ihap, kini ingon nga usa ka libo ka mga tuig sumala sa panahon nga gitudlo ngadto niana diin ikaw nagtindog. Kini mao ang pag-ihap sa panahon sa Ginoo, sumala sa pag-ihap sa Kolob."
                },
                {
                    "number": 5,
                    "text": "Ug ang Ginoo miingon ngari kanako: Ang planeta diin labaw ka gamay ang kahayag, labaw ka gamay kay niana nga momando sa adlaw, bisan ang gabii, taas o labaw ka dako kay niana diin ikaw nagtindog sa punto sa pag-ihap, kay kini naglihok sa han-ay nga labaw ka hinay; kini mao ang lagda tungod kay kini nagtindog ibabaw sa yuta diha diin ikaw nagtindog, busa ang pag-ihap sa iyang panahon dili kaayo daghan ingon sa iyang gidaghanon sa mga adlaw, ug sa mga bulan, ug sa mga tuig."
                },
                {
                    "number": 6,
                    "text": "Ug ang Ginoo miingon ngari kanako: Karon, Abraham, kining duha ka kamatuoran anaa diha, tan-awa ang imong mga mata nakakita niini; kini gihatag nganha kanimo aron masayud sa panahon sa pag-ihap, ug ang gikatakda nga panahon, oo, ang gikatakda nga panahon sa yuta diha diin ikaw nagtindog, ug ang gikatakda nga panahon sa labaw ka dako nga kahayag diin gikatakda sa pagmando sa adlaw, ug ang gikatakda nga panahon sa labaw ka gamay nga kahayag diin gikatakda sa pagmando sa gabii."
                },
                {
                    "number": 7,
                    "text": "Karon ang gikatakda nga panahon sa gamay nga kahayag usa ka labaw ka taas nga panahon ingon sa ilang pag-ihap kay sa pag-ihap sa panahon sa yuta diha diin ikaw nagtindog."
                },
                {
                    "number": 8,
                    "text": "Ug diin kining duha ka mga kamatuoran anaa, aduna pay lain nga kamatuoran labaw kanila, nga mao, nga aduna pay lain nga planeta kansang pag-ihap sa panahon labaw pa gayud;"
                },
                {
                    "number": 9,
                    "text": "Ug sa ingon adunay pag-ihap sa panahon sa usa ka planeta nga labaw sa lain, hangtud ikaw moabut duol ngadto sa Kolob, diin nga Kolob nagsubay sa pag-ihap sa panahon sa Ginoo; diin nga Kolob gipahimutang duol ngadto sa trono sa Dios, aron sa pagmando tanan niadto nga mga planeta diin nahisakop sa sama nga han-ay ingon niana diha diin ikaw nagtindog."
                },
                {
                    "number": 10,
                    "text": "Ug kini gihatag nganha kanimo aron masayud sa gikatakda nga panahon sa tanan nga mga bitoon nga gikatakda aron mohatag og kahayag, hangtud ikaw moabut ngadto duol sa trono sa Dios."
                },
                {
                    "number": 11,
                    "text": "Sa ingon ako, si Abraham, nakigsulti sa Ginoo nawong sa nawong, ingon sa usa ka tawo nga nakigsulti sa lain; ug siya misulti kanako sa mga buhat nga nabuhat sa iyang mga kamot;"
                },
                {
                    "number": 12,
                    "text": "Ug siya miingon ngari kanako: Akong anak, akong anak (ug ang iyang kamot gipatuy-od), tan-awa Ako mopakita kanimo niining tanan. Ug siya mibutang sa iyang kamot sa akong mga mata, ug ako nakakita niadto nga mga butang nga nabuhat sa iyang mga kamot, diin daghan; ug sila midaghan sa atubangan sa akong mga mata ug ako dili makakita sa katapusan niini."
                },
                {
                    "number": 13,
                    "text": "Ug siya miingon ngari kanako: Mao kini ang Shinehah, diin mao ang adlaw. Ug siya miingon ngari kanako: Ang Kokob, diin usa ka bitoon. Ug siya miingon ngari kanako: Ang Olea, diin mao ang bulan. Ug siya miingon ngari kanako: Ang Kokaubeam, diin nagtimaan sa mga bitoon, o ang tanan nga dagko nga mga kahayag, diin diha sa kawanangan sa langit."
                },
                {
                    "number": 14,
                    "text": "Ug gabii kadto ang panahon sa diha nga ang Ginoo misulti niini nga mga pulong ngari kanako: Ako mopadaghan kanimo, ug sa imong binhi nga mosunod kanimo, sama ngadto niini; ug kon ikaw dili makaihap sa gidaghanon sa mga balas, mao usab ang gidaghanon sa imong mga binhi."
                },
                {
                    "number": 15,
                    "text": "Ug ang Ginoo miingon ngari kanako: Abraham, Ako mopakita niini nga mga butang nganha kanimo sa dili pa ikaw moadto sa Ehipto, aron ikaw mopadayag niining tanan nga mga pulong."
                },
                {
                    "number": 16,
                    "text": "Kon ang duha ka mga butang anaa diha, ug adunay usa nga labaw sa lain, adunay pay dagko nga mga butang nga labaw pa kanila; busa ang Kolob mao ang kinadak-an sa tanan nga mga Kokaubeam nga imong nakita, tungod kay kini duol ngari kanako."
                },
                {
                    "number": 17,
                    "text": "Karon, kon adunay duha ka mga butang, ang usa ibabaw sa lain, ug ang bulan ibabaw sa yuta, niana kini mahimo nga ang usa ka planeta o usa ka bitoon maanaa ibabaw niini; ug walay bisan unsa nga ang Ginoo nga imong Dios mohukom diha sa iyang kasingkasing nga buhaton gawas nga siya mobuhat niini."
                },
                {
                    "number": 18,
                    "text": "Sa unsa nga siya nagbuhat sa dagko nga bitoon; ingon, usab, kon adunay duha ka mga espiritu, ug ang usa labaw nga maalamon kay sa lain, gani kining duha ka mga espiritu, bisan pa kon ang usa labaw pa ka maalamon kay sa lain, walay sinugdanan; sila anaa diha kaniadto, sila walay katapusan, sila anaa diha sa kahangturan, kay sila mga gnolaum, o mahangturon."
                },
                {
                    "number": 19,
                    "text": "Ug ang Ginoo miingon ngari kanako: Kining duha ka mga kamatuoran anaa gayud diha, nga adunay duha ka mga espiritu, ang usa labaw nga maalamon kay sa lain; aduna pay lain nga labaw pa nga maalamon kay kanila; Ako mao ang Ginoo nga imong Dios, Ako labaw pa nga maalamon kay kanilang tanan."
                },
                {
                    "number": 20,
                    "text": "Ang Ginoo nga imong Dios mipadala sa iyang anghel aron pagluwas kanimo gikan sa mga kamot sa pari ni Elkenah."
                },
                {
                    "number": 21,
                    "text": "Ako nagpuyo diha sa taliwala kanilang tanan; Ako karon, busa, nanaog nganha kanimo aron ipadayag nganha kanimo ang mga buhat diin ang akong kamot nagbuhat, diin ang akong kaalam milabaw kanilang tanan, kay Ako nagmando sa ibabaw sa langit, ug diha ubos sa yuta, diha sa tanan nga kaalam ug pagkamabinantayon, ibabaw sa tanan nga mga espiritu nga makita sa imong mga mata sukad sa sinugdanan; Ako nanaog sa sinugdanan diha sa taliwala sa tanan nga mga espiritu nga imong nakita."
                },
                {
                    "number": 22,
                    "text": "Karon ang Ginoo mipakita ngari kanako, Abraham, sa mga espiritu nga binuhat sa wala pa matukod ang kalibutan; ug taliwala niining tanan dihay daghan sa mga halangdon ug bantugan;"
                },
                {
                    "number": 23,
                    "text": "Ug nakita sa Dios nga kini nga mga kalag mga maayo, ug siya mitindog diha sa taliwala kanila, ug siya miingon: Kini sila Ako mohimo nga akong mga magmamando; kay siya nagtindog uban niadto nga mga espiritu, ug siya nakaamgo nga sila mga maayo; ug siya miingon ngari kanako: Abraham, ikaw usa kanila; ikaw napili sa wala pa ikaw matawo."
                },
                {
                    "number": 24,
                    "text": "Ug dihay usa nga nagtindog uban kanila nga sama sa Dios, ug siya miingon ngadto kanila kinsa uban kaniya: Kita manaog, kay adunay luna didto, ug modala kita niini nga mga butang, ug kita magbuhat og usa ka yuta diin kini sila mahimo nga makapuyo;"
                },
                {
                    "number": 25,
                    "text": "Ug kita mosulay kanila dinhi, aron pagsuta kon sila mobuhat ba sa tanan nga mga butang bisan unsa ang isugo sa Ginoo nga ilang Dios ngadto kanila;"
                },
                {
                    "number": 26,
                    "text": "Ug sila kinsa nagpuyo sumala sa ilang kinabuhi sa wala pa dinhi sa yuta pagatugahan; ug sila kinsa wala magpuyo sumala sa ilang kinabuhi sa wala pa dinhi sa yuta walay himaya diha sa sama nga gingharian uban niadto kinsa nagpuyo sumala sa ilang kinabuhi sa wala pa dinhi sa yuta; ug sila kinsa nagpuyo sumala sa ilang kinabuhi dinhi sa yuta adunay himaya nga idugang diha sa ilang mga ulo hangtud sa kahangturan."
                },
                {
                    "number": 27,
                    "text": "Ug ang Ginoo miingon: Kang kinsa Ako mopadala? Ug ang usa mitubag sama sa Anak sa Tawo: Ania Ako, ipadala ako. Ug ang lain mitubag ug miingon: Ania ako ipadala ako. Ug ang Ginoo miingon: Ako mopadala sa una."
                },
                {
                    "number": 28,
                    "text": "Ug ang ikaduha nasuko, ug wala mopuyo sa kinabuhi nga wala pa dinhi sa yuta; ug, niana nga adlaw, daghan ang misunod kaniya."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "Abraham 4",
            "data_type": "chapter",
            "chapter_name": "Kapitulo 4",
            "chapter_summary": [
                "Ang mga Dios naglaraw sa paglalang sa yuta ug sa tanan nga kinabuhi niini—Ang ilang mga laraw sulod sa unom ka mga adlaw nga paglalang gitakda."
            ],
            "verses": [
                {
                    "number": 1,
                    "text": "Ug unya ang Ginoo miingon: Manaog kita. Ug sila nanaog sa sinugdanan, ug sila, nga mao ang mga Dios, mitukod ug miumol sa mga langit ug sa yuta."
                },
                {
                    "number": 2,
                    "text": "Ug ang yuta, human kini maumol, walay sulod ug awaaw, tungod kay sila wala mag-umol og bisan unsa gawas sa yuta; ug ang kangitngit naghari diha sa ibabaw sa lawod, ug ang Espiritu sa mga Dios nagtabon diha sa ibabaw sa katubigan."
                },
                {
                    "number": 3,
                    "text": "Ug sila (ang mga Dios) miingon: Himoa nga adunay kahayag; ug dihay kahayag."
                },
                {
                    "number": 4,
                    "text": "Ug sila (ang mga Dios) nakasabut sa kahayag, kay kini hayag; ug sila mibahin sa kahayag, o gihimo kini nga mabahin, gikan sa kangitngit."
                },
                {
                    "number": 5,
                    "text": "Ug ang mga Dios mitawag sa kahayag og Adlaw, ug ang kangitngit sila mitawag og Gabii. Ug nahinabo nga gikan sa kagabhion hangtud sa kabuntagon sila mitawag og gabii; ug gikan sa kabuntagon hangtud sa kagabhion sila mitawag og adlaw; ug kini mao ang una, o ang sinugdanan, niana diin sila mitawag og adlaw ug gabii."
                },
                {
                    "number": 6,
                    "text": "Ug ang mga Dios usab miingon: Himoa nga adunay kawanangan sa taliwala sa mga katubigan, ug kini nagbahin sa mga katubigan gikan sa mga katubigan."
                },
                {
                    "number": 7,
                    "text": "Ug ang mga Dios mimando sa kawanangan, aron kini mobulag sa mga katubigan nga ubos sa kawanangan gikan sa mga katubigan nga ibabaw sa kawanangan; ug kini natuman, gani ingon sa ilang pagmando."
                },
                {
                    "number": 8,
                    "text": "Ug ang mga Dios mitawag sa kawanangan, og Langit. Ug nahinabo nga kini gikan sa kagabhion hangtud sa kabuntagon nga sila mitawag og gabii; ug nahinabo nga kini gikan sa kabuntagon hangtud sa kagabhion nga sila mitawag og adlaw; ug kini mao ang ikaduhang panahon nga sila mitawag og gabii ug adlaw."
                },
                {
                    "number": 9,
                    "text": "Ug ang mga Dios mimando, nag-ingon: Himoa nga ang mga katubigan ubos sa langit mapundok ngadto sa usa ka dapit, ug himoa nga ang yuta nga motunga uga; ug kini natuman ingon sa ilang pagmando;"
                },
                {
                    "number": 10,
                    "text": "Ug ang mga Dios mitawag sa uga nga yuta, og Yuta; ug ang pagkapundok sa mga katubigan, sila mitawag, og Dako nga mga Katubigan; ug ang mga Dios nakatan-aw nga sila natuman."
                },
                {
                    "number": 11,
                    "text": "Ug ang mga Dios miingon: Atong andamon ang yuta aron mohatag og sagbut; ang tanom nga mohatag og binhi; ang kahoy nga mamunga, subay sa iyang matang, kansang binhi sa iyang kaugalingon mohatag og sama kaniya diha sa ibabaw sa yuta; ug kini natuman, gani ingon sa ilang pagmando."
                },
                {
                    "number": 12,
                    "text": "Ug ang mga Dios mitukod sa yuta aron mohatag og sagbut gikan sa iyang kaugalingon nga binhi, ug ang tanom aron mohatag og tanom gikan sa iyang kaugalingon nga binhi, mohatag og binhi subay sa iyang matang; ug ang yuta aron mohatag og kahoy gikan sa iyang kaugalingon nga binhi, nga mamunga, kansang binhi makapatubo lamang og sama kaniya, subay sa iyang matang; ug ang mga Dios nakakita nga sila natuman."
                },
                {
                    "number": 13,
                    "text": "Ug nahinabo nga sila miihap sa mga adlaw; gikan sa kagabhion hangtud sa kabuntagon nga sila mitawag og gabii; ug nahinabo, gikan sa kabuntagon hangtud sa kagabhion nga sila mitawag og adlaw; ug kini ang ikatulo nga panahon."
                },
                {
                    "number": 14,
                    "text": "Ug ang mga Dios mitukod sa mga kahayag diha sa kawanangan nga mao ang langit, ug mihimo kanila nga mobahin sa adlaw gikan sa gabii; ug mitukod kanila nga mahimo nga mga timailhan ug mga panahon, ug mga adlaw ug mga tuig."
                },
                {
                    "number": 15,
                    "text": "Ug mitukod kanila alang sa mga kahayag sa kawanangan nga mao ang langit aron mohatag og kahayag diha sa yuta; ug kini natuman."
                },
                {
                    "number": 16,
                    "text": "Ug ang mga Dios mitukod sa duha ka dagko nga mga kahayag, ang labaw nga dako aron momando sa adlaw, ug ang gamay nga kahayag aron momando sa gabii; uban sa gamay nga kahayag sila usab mipahimutang sa mga bitoon;"
                },
                {
                    "number": 17,
                    "text": "Ug ang mga Dios nagpahimutang kanila sa kawanangan nga mao ang langit, aron mohatag og kahayag diha sa yuta, ug aron momando ibabaw sa adlaw ug ibabaw sa gabii, ug aron mobahin sa kahayag gikan sa kangitngit."
                },
                {
                    "number": 18,
                    "text": "Ug ang mga Dios nagbantay niadto nga mga butang diin sila mimando hangtud nga sila mituman."
                },
                {
                    "number": 19,
                    "text": "Ug nahinabo nga kini gikan sa kagabhion hangtud sa kabuntagon nga mao ang gabii; ug nahinabo nga kini gikan sa kabuntagon hangtud sa kagabhion nga mao ang adlaw; ug kini ang ikaupat nga panahon."
                },
                {
                    "number": 20,
                    "text": "Ug ang mga Dios miingon: Atong andamon ang mga katubigan aron mopagula og mga binuhat nga naglihok nga adunay kinabuhi; ug ang langgam, aron sila molupad ibabaw sa yuta diha sa lapad nga kawanangan nga mao ang langit."
                },
                {
                    "number": 21,
                    "text": "Ug ang mga Dios miandam sa mga katubigan aron sila mopagula ug dagko nga mga lumod, ug subay sa buhi nga binuhat nga naglihok, diin ang mga katubigan mopagula og daghan subay sa ilang matang; ug matag langgam nga may pako subay sa ilang matang. Ug ang mga Dios nagtan-aw nga sila masunod, ug nga ang ilang laraw maayo."
                },
                {
                    "number": 22,
                    "text": "Ug ang mga Dios miingon: Kita mopanalangin kanila, ug mohimo kanila nga mabungahon ug modaghan, ug mopuno sa mga katubigan diha sa mga kadagatan o dako nga mga katubigan; ug mohimo sa mga langgam nga mosanay diha sa yuta."
                },
                {
                    "number": 23,
                    "text": "Ug nahinabo nga kini gikan sa kagabhion hangtud sa kabuntagon nga sila mitawag og gabii; ug nahinabo nga kini gikan sa kabuntagon hangtud sa kagabhion nga sila mitawag og adlaw; ug kini ang ikalima nga panahon."
                },
                {
                    "number": 24,
                    "text": "Ug ang mga Dios miandam sa yuta aron mohatag og buhi nga binuhat subay sa iyang matang, mga baka ug mga butang nga nagkamang, ug mga mananap sa yuta subay sa ilang matang; ug kini natuman, ingon sa ilang gipamulong."
                },
                {
                    "number": 25,
                    "text": "Ug ang mga Dios mitukod sa yuta aron mopagula sa mga mananap subay sa ilang matang, ug mga baka subay sa ilang matang, ug matag butang nga nagkamang diha sa yuta subay sa iyang matang; ug ang mga Dios nagtan-aw nga sila motuman."
                },
                {
                    "number": 26,
                    "text": "Ug ang mga Dios nagsabut sa ilang mga kaugalingon ug miingon: Manaog kita ug mag-umol og tawo diha sa atong hitsura, subay sa atong panagway; ug kita mohatag kanila og kamandoan ibabaw sa mga isda sa dagat, ug ibabaw sa mga langgam sa kahanginan, ug sa mga baka, ug ibabaw sa tanan nga yuta, ug ibabaw sa matag butang nga nagkamang sa ibabaw sa yuta."
                },
                {
                    "number": 27,
                    "text": "Busa ang mga Dios nanaog aron maghimo og tawo diha sa ilang kaugalingon nga hitsura, diha sa hitsura sa mga Dios nag-umol sila kanila, lalaki ug babaye sila nag-umol kanila."
                },
                {
                    "number": 28,
                    "text": "Ug ang mga Dios miingon: Kita mopanalangin kanila. Ug ang mga Dios miingon: Kita mosugo kanila nga magmabungahon ug magpasanay, ug mopuno sa yuta, ug mobuntog niini, ug mobaton og kamandoan ibabaw sa mga isda sa kadagatan, ug sa mga langgam sa kahanginan, ug sa matag buhi nga butang nga naglihok diha sa yuta."
                },
                {
                    "number": 29,
                    "text": "Ug ang mga Dios miingon: Tan-awa, kita mohatag kanila sa matag tanom nga magdala og binhi nga makita sa ibabaw sa tibuok yuta, ug sa matag kahoy nga adunay bunga diha niana; oo, ang bunga sa kahoy nga nagdala og binhi ngadto kanila kita mohatag niini; kini alang sa ilang pagkaon."
                },
                {
                    "number": 30,
                    "text": "Ug ngadto sa matag mananap sa yuta, ug sa matag langgam sa kahanginan, ug sa matag butang nga nagkamang sa ibabaw sa yuta, tan-awa, kita mohatag kanila og kinabuhi, ug usab kita mohatag kanila sa matag lunhaw nga tanom alang sa pagkaon, ug tanan niini nga mga butang sa ingon pagatukuron."
                },
                {
                    "number": 31,
                    "text": "Ug ang mga Dios miingon: Kita mobuhat sa tanan nga mga butang nga kita namulong, ug motukod kanila; ug tan-awa, sila mahimo nga masulundon kaayo. Ug nahinabo nga kini gikan sa kagabhion hangtud sa kabuntagon nga sila mitawag og gabii; ug nahinabo nga kini gikan sa kabuntagon hangtud sa kagabhion nga sila mitawag og adlaw; ug sila miihap sa ikaunom nga panahon."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "Abraham 5",
            "data_type": "chapter",
            "chapter_name": "Kapitulo 5",
            "chapter_summary": [
                "Ang mga Dios mitapos sa ilang paglaraw sa paglalang sa tanan nga mga butang—Sila mipahinabo sa Paglalang sumala sa ilang mga laraw—Si Adan naghingalan sa matag buhi nga binuhat."
            ],
            "verses": [
                {
                    "number": 1,
                    "text": "Ug sa ingon kita motapos sa pagbuhat sa mga langit ug sa mga yuta, ug sa tanan nga mga panon kanila."
                },
                {
                    "number": 2,
                    "text": "Ug ang mga Dios miingon sa ilang mga kaugalingon: Sa ikapito nga panahon kita motapos sa atong buhat, diin kita nagkauyon; ug kita mamahulay sa ikapito nga panahon gikan sa atong tanan nga buhat diin kita nagkauyon."
                },
                {
                    "number": 3,
                    "text": "Ug ang mga Dios mitapos sa ikapito nga panahon, tungod kay sa ikapito nga panahon sila mamahulay gikan sa ilang tanan nga mga buhat diin sila (ang mga Dios) nagkauyon sa ilang mga kaugalingon sa pag-umol; ug sa pagbalaan niini. Ug sa ingon mao ang ilang mga hukom sa higayon nga sila nagkauyon sa ilang mga kaugalingon sa pag-umol sa mga langit ug sa yuta."
                },
                {
                    "number": 4,
                    "text": "Ug ang mga Dios nanaog ug miumol niini nga mga kaliwatan sa langit ug sa yuta, sa diha nga sila giumol sa adlaw nga ang mga Dios miumol sa yuta ug sa mga langit."
                },
                {
                    "number": 5,
                    "text": "Sumala sa tanan nga diin sila namulong kalabut sa matag tanom sa kaumahan sa wala pa kini diha sa yuta, ug sa matag hilba sa kaumahan sa wala pa kini motubo; kay ang mga Dios wala mohimo niini nga moulan diha sa yuta sa diha nga sila nagkauyon sa pagbuhat kanila, ug wala pa makaumol og usa ka tawo aron motikad sa yuta."
                },
                {
                    "number": 6,
                    "text": "Apan dihay misulbong nga usa ka gabon gikan sa yuta, ug mibisibis sa ibabaw sa tibuok yuta."
                },
                {
                    "number": 7,
                    "text": "Ug ang mga Dios miumol sa tawo gikan sa abug sa yuta, ug mikuha sa iyang espiritu (nga mao ang espiritu sa tawo), ug mibutang niini ngadto kaniya; ug giginhawa ngadto sa lungag sa iyang mga ilong ang ginhawa sa kinabuhi, ug ang tawo nahimo nga usa ka buhi nga kalag."
                },
                {
                    "number": 8,
                    "text": "Ug ang mga Dios mitanom og usa ka tanaman, sa may silangan nga bahin sa Eden, ug didto sila mibutang sa tawo, kansang espiritu sila mibutang ngadto sa lawas diin sila miumol."
                },
                {
                    "number": 9,
                    "text": "Ug gikan sa yuta gihimo sa mga Dios nga motubo ang matag kahoy nga makapahimuot sa panan-aw ug maayo alang sa pagkaon; ang kahoy sa kinabuhi, usab, diha sa taliwala sa tanaman, ang kahoy sa kahibalo sa maayo ug dautan."
                },
                {
                    "number": 10,
                    "text": "Dihay usa ka sapa nga nagbul-og gikan sa Eden, aron mobisibis sa tanaman, ug gikan didto kini nabahin ug nahimo nga upat ka mga ulo."
                },
                {
                    "number": 11,
                    "text": "Ug ang mga Dios mikuha sa tawo ug mibutang kaniya diha sa Tanaman sa Eden, aron mogalam niini ug moatiman niini."
                },
                {
                    "number": 12,
                    "text": "Ug ang mga Dios misugo sa tawo, nag-ingon: Sa matag kahoy sa tanaman ikaw mahimo nga mokaon,"
                },
                {
                    "number": 13,
                    "text": "Apan sa kahoy sa kahibalo sa maayo ug dautan, ikaw dili mokaon niini; kay sa higayon nga ikaw mokaon niana, ikaw sa pagkatinuod mamatay. Karon ako, si Abraham, nakatan-aw nga kini subay sa panahon sa Ginoo, diin subay sa panahon sa Kolob; kay gani wala pa itudlo sa mga Dios ngadto ni Adan ang iyang pag-ihap."
                },
                {
                    "number": 14,
                    "text": "Ug ang mga Dios miingon: Maghimo kita og katabang alang sa lalaki, kay dili maayo nga ang lalaki mag-inusara, busa mag-umol kita og katabang alang kaniya."
                },
                {
                    "number": 15,
                    "text": "Ug ang mga Dios mihimo nga usa ka halawom nga pagkatulog moabut ngadto kang Adan; ug siya natulog, ug mikuha sila og usa sa iyang mga gusok, ug mitak-up sa unod hulip niana;"
                },
                {
                    "number": 16,
                    "text": "Ug ang gusok nga gikuha sa mga Dios gikan sa lalaki, sila miumol og usa ka babaye, ug midala kaniya ngadto sa lalaki."
                },
                {
                    "number": 17,
                    "text": "Ug si Adan miingon: Kini mao ang bukog sa akong mga bukog, ug unod sa akong unod; karon siya pagatawgon og Babaye, tungod kay siya gikuha gikan sa lalaki;"
                },
                {
                    "number": 18,
                    "text": "Busa ang lalaki mobiya sa iyang amahan ug sa iyang inahan, ug mounong ngadto sa iyang asawa, ug sila mahimo nga usa ka unod."
                },
                {
                    "number": 19,
                    "text": "Ug silang duha mga hubo, ang lalaki ug ang iyang asawa, ug wala maulaw."
                },
                {
                    "number": 20,
                    "text": "Ug gikan sa yuta ang mga Dios miumol sa mananap sa kaumahan, ug matag langgam sa kahanginan, ug gidala kini sila ngadto ni Adan aron pagsuta unsa ang iyang itawag kanila; ug bisan unsa ang itawag ni Adan sa matag buhi nga binuhat, kana kinahanglan mao ang ngalan niana."
                },
                {
                    "number": 21,
                    "text": "Ug si Adan mihatag og mga ngalan ngadto sa tanan nga mga baka, ngadto sa langgam sa kahanginan, ngadto sa matag mananap sa kaumahan; ug alang kang Adan, dihay usa ka katabang nga angay alang kaniya."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "Facsimile 1",
            "data_type": "figure",
            "book_title": "Usa ka Kinopya gikan sa Basahon ni Abraham",
            "subtitle": [
                "Numero 1"
            ],
            "text": [
                "Pagpasabut",
                "Hul. 1. Ang Anghel sa Ginoo.",
                "Hul. 2. Si Abraham gigapos diha sa altar.",
                "Hul. 3. Ang pagano nga pari ni Elkenah nga misulay sa paghalad ni Abraham ingon nga usa ka sakripisyo.",
                "Hul. 4. Ang altar alang sa sakripisyo sa pagano nga mga pari nagbarug sa atubangan sa mga dios ni Elkenah, ni Libnah, ni Mahmackrah, ni Korash, ug ni Paraon.",
                "Hul. 5. Ang pagano nga dios ni Elkenah.",
                "Hul. 6. Ang pagano nga dios ni Libnah.",
                "Hul. 7. Ang pagano nga dios ni Mahmackrah.",
                "Hul. 8. Ang pagano nga dios ni Korash.",
                "Hul. 9. Ang pagano nga dios ni Paraon.",
                "Hul. 10. Si Abraham sa Ehipto.",
                "Hul. 11. Gihikay aron maglarawan sa mga haligi sa langit, ingon sa pagsabut sa mga Ehiptohanon.",
                "Hul. 12. Raukeeyang, nagkahulugan nga kawanangan, o ang kalangitan ibabaw sa atong mga ulo; apan niini nga paghulagway, kalabut niini nga hilisgutan, ang mga Ehiptohanon nagpasabut niini nga nagkahulugan og Shaumau, nga hataas, o ang mga kalangitan, agi og tubag sa pulong nga Hebreohanon, Shaumahyeem."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "Facsimile 2",
            "data_type": "figure",
            "book_title": "Usa ka Kinopya gikan sa Basahon ni Abraham",
            "subtitle": [
                "Numero 2"
            ],
            "text": [
                "Pagpasabut",
                "Hul. 1. Kolob, nagkahulugan sa unang paglalang, labing duol sa celestial, o ang pinuy-anan sa Dios. Una sa panggamhanan, katapusan kalabut sa pagsukod sa panahon. Ang sukod sumala sa celestial nga panahon, diin nga celestial nga panahon nagkahulugan og usa ka adlaw ngadto sa usa ka siko. Usa ka adlaw sa Kolob sama sa usa ka libo ka mga tuig sumala sa sukod niini nga yuta, diin gitawag sa mga Ehiptohanon og Jah-oh-eh.",
                "Hul. 2. Nagbarug sunod sa Kolob, nga gitawag sa mga Ehiptohanon og Oliblish, diin mao ang sunod nga labing taas nga pamunoan nga nilalang duol sa celestial o ang dapit diin ang Dios nagpuyo; naghupot usab sa yawe sa gahum, kalabut sa uban nga mga planeta; ingon nga gipadayag gikan sa Dios ngadto ni Abraham, samtang siya mihalad og sakripisyo diha sa altar, diin siya mihimo alang ngadto sa Ginoo.",
                "Hul. 3. Gibuhat aron sa paglarawan sa Dios, naglingkod diha sa iyang trono, gisul-uban uban sa gahum ug pagmando; uban sa korona sa walay katapusan nga kahayag diha sa iyang ulo; naglarawan usab sa labing mahinungdanon nga Yawe sa mga pulong sa Balaan nga Pagkapari, ingon nga gipadayag ngadto ni Adan sa Tanaman sa Eden, ingon usab ngadto ni Seth, Noe, Melchizedek, Abraham, ug ngadto sa tanan kinsa gipadayag ang Pagkapari.",
                "Hul. 4. Mga tubag ngadto sa Hebreohanon nga pulong nga Raukeeyang, nagkahulugan nga kawanangan, o mga langit sa kalangitan; usa usab ka hulagway nga may numero, sa Ehiptohanon nagkahulugan nga usa ka libo; nagtubag sa sukod sa panahon sa Oliblish, diin sama sa Kolob sa iyang pagtuyok ug diha sa iyang sukod sa panahon.",
                "Hul. 5. Gitawag sa Ehiptohanon nga Enish-go-on-dosh; kini usa sa nagdumala nga mga planeta usab, ug giingon sa mga Ehiptohanon nga mao ang Adlaw, ug nga mohulam sa iyang kahayag gikan sa Kolob pinaagi sa medyum nga Kae-e-vanrash, diin mao ang kinadak-an nga Yawe, o, sa laktud nga pagkasulti, ang nagdumala nga gahum, diin nagdumala sa lain nga napulog lima ka wala magtuyok nga mga planeta o mga bitoon, ingon usab sa Floeese o ang Bulan, ang Yuta ug ang Adlaw sa ilang tinuig nga mga pagtuyok. Kini nga planeta nagdawat sa iyang gahum pinaagi sa medyum nga Kli-flos-is-es, o Hah-ko-kau-beam, ang mga bitoon nga gilarawan sa mga numero 22 ug 23, nagdawat sa kahayag gikan sa mga pagtuyok sa Kolob.",
                "Hul. 6. Naglarawan niini nga yuta sa iyang upat ka mga suok.",
                "Hul. 7. Naglarawan sa Dios nga naglingkod diha sa iyang trono, nagpadayag pinaagi sa mga langit sa labing mahinungdanon nga Yawe sa mga pulong sa Pagkapari; ingon, usab, ang timailhan sa Espiritu Santo ngadto ni Abraham, diha sa porma sa usa ka salampati.",
                "Hul. 8. Naglangkob sa mga sinulat nga dili mapadayag ngadto sa kalibutan; apan maangkon diha sa Balaan nga Templo sa Dios.",
                "Hul. 9. Dili pa angay nga ipadayag karon nga panahon.",
                "Hul. 10. Usab",
                "Hul. 11. Usab. Kon ang kalibutan makahibalo niini nga mga numero, pasagdi kini. Amen.",
                "Hul. 12, 13, 14, 15, 16, 17, 18, 19, 20, ug 21 ihatag sa kaugalingon nga tukma nga panahon sa Ginoo.",
                "Ang hinubad sa ibabaw gihatag kutob nga kami adunay bisan unsa nga katungod sa paghatag karon nga panahon."
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "Facsimile 3",
            "data_type": "figure",
            "book_title": "Usa ka Kinopya gikan sa Basahon ni Abraham",
            "subtitle": [
                "Numero 3"
            ],
            "text": [
                "Pagpasabut",
                "Hul. 1. Si Abraham naglingkod diha sa trono ni Paraon, pinaagi sa pagkamatinahuron sa hari; may korona diha sa iyang ulo, naglarawan sa Pagkapari, ingon nga timailhan sa labing taas nga Kapangulohan sa Langit; may sungkod sa kaangayan ug paghukom diha sa iyang kamot.",
                "Hul. 2. Si Hari Paraon, kansang ngalan gihatag diha sa mga sinulat ibabaw sa iyang ulo.",
                "Hul. 3. Nagkahulugan og Abraham sa Ehipto ingon nga gihatag usab sa Hulagway 10 sa Kinopya Numero 1.",
                "Hul. 4. Prinsipe ni Paraon, Hari sa Ehipto, ingon nga gisulat ibabaw sa kamot.",
                "Hul. 5. Si Shulem, usa sa labaw nga tig-alagad sa hari, ingon nga gilarawan nga mga sinulat ibabaw sa iyang kamot.",
                "Hul. 6. Olimlah, usa ka ulipon nga iya sa prinsipe.",
                "Si Abraham nangatarungan mahitungod sa mga baruganan sa Astronomiya, diha sa balay sa hari."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "Joseph Smith—Mateo 1",
            "data_type": "chapter",
            "chapter_name": "Kapitulo 1",
            "chapter_summary": [
                "Si Jesus nanagna sa umaabut nga kalaglagan sa Jerusalem—Siya usab mipahayag sa ikaduhang pag-anhi sa Anak sa Tawo, ug sa kalaglagan sa mga dautan."
            ],
            "book_title": "Joseph Smith—Mateo",
            "verses": [
                {
                    "number": 1,
                    "text": "Kay Ako moingon nganha kaninyo, nga kamo dili makakita kanako sukad karon ug makaila nga Ako mao siya kinsa gisulat sa mga propeta, hangtud kamo moingon: Bulahan siya kinsa moabut sa ngalan sa Ginoo, diha sa mga panganod sa langit, ug sa tanan nga balaan nga mga anghel uban kaniya. Unya nakasabut ang iyang mga tinun-an nga siya moanhi pag-usab dinhi sa yuta, human niana siya gihimaya ug gikoronahan diha sa tuo nga kamot sa Dios."
                },
                {
                    "number": 2,
                    "text": "Ug si Jesus migawas, ug mibiya gikan sa templo; ug ang iyang mga tinun-an miduol kaniya, aron sa pagpaminaw kaniya, nag-ingon: Magtutudlo, ipakita kanamo ang mga gambalay sa templo, ingon sa imong gipamulong—Sila pagalumpagon, ug ibilin diha kaninyo nga awaaw."
                },
                {
                    "number": 3,
                    "text": "Ug si Jesus miingon ngadto kanila: Wala ba kamo makakita niini nga mga butang, ug wala ba kamo makasabut kanila? Sa pagkatinuod Ako moingon nganha kaninyo, walay mahibilin dinhi, diha niini nga templo, usa ka bato nga natung-tong sa lain nga dili malumpag."
                },
                {
                    "number": 4,
                    "text": "Ug si Jesus mibiya kanila, ug miadto sa Bungtod sa mga Olibo. Ug samtang siya milingkod sa Bungtod sa mga Olibo, ang mga tinun-an miduol kaniya sa tago, nag-ingon: Sulti kanamo kanus-a kini nga mga butang mahinabo diin ikaw namulong mahitungod sa kalaglagan sa templo, ug sa mga Judeo; ug unsa ang timailhan sa imong pag-anhi, ug sa katapusan sa kalibutan, o sa kalaglagan sa mga dautan, diin mao ang katapusan sa kalibutan?"
                },
                {
                    "number": 5,
                    "text": "Ug si Jesus mitubag, ug miingon ngadto kanila: Pagbantay nga walay tawo nga molingla kaninyo;"
                },
                {
                    "number": 6,
                    "text": "Kay daghan ang moanhi diha sa akong ngalan, mag-ingon—ako mao si Kristo—ug molingla sa daghan;"
                },
                {
                    "number": 7,
                    "text": "Unya sila motugyan kaninyo aron pagasakiton, ug mopatay kaninyo, ug kamo pagadumtan sa tanan nga mga nasud, tungod sa akong ngalan;"
                },
                {
                    "number": 8,
                    "text": "Ug unya daghan ang masakitan, ug magbudhi sa usag usa, ug magdumot sa usag usa;"
                },
                {
                    "number": 9,
                    "text": "Ug daghan nga bakakon nga mga propeta ang motungha, ug molingla sa daghan;"
                },
                {
                    "number": 10,
                    "text": "Ug tungod kay ang kadautan modagsang, ang gugma sa daghan magkaanam ka bugnaw;"
                },
                {
                    "number": 11,
                    "text": "Apan siya nga magpabilin nga malig-on ug dili mabuntog, ang mao pagaluwason."
                },
                {
                    "number": 12,
                    "text": "Busa, kon kamo, makakita sa kalaglagan sa salawayon, nga gipamulong ni Daniel ang propeta, mahitungod sa kalaglagan sa Jerusalem, niana kamo mobarug diha sa balaan nga dapit; kinsa ang mobasa himoa nga siya makasabut."
                },
                {
                    "number": 13,
                    "text": "Dayon himoa nga sila kinsa atua sa Judea molayas ngadto sa mga bukid;"
                },
                {
                    "number": 14,
                    "text": "Himoa siya kinsa anaa sa atup sa balay nga molayas, ug ayaw pabalika aron pagkuha sa bisan unsa gikan sa iyang balay;"
                },
                {
                    "number": 15,
                    "text": "Ni siya kinsa atua sa umahan nga mobalik aron pagkuha sa iyang mga saput;"
                },
                {
                    "number": 16,
                    "text": "Ug alaot sila nga nagsabak, ug ngadto kanila nga nagpasuso niana nga mga adlaw;"
                },
                {
                    "number": 17,
                    "text": "Busa, pag-ampo kamo sa Ginoo nga ang inyong panaw dili sa tingtugnaw, ni sa Igpapahulay nga adlaw;"
                },
                {
                    "number": 18,
                    "text": "Kay unya, niana nga mga adlaw, mahinabo ang dako nga kalisdanan sa mga Judeo, ug sa mga lumulupyo sa Jerusalem, ingon nga wala pa gayud ikapadala diha sa Israel, sa Dios, sukad sa sinugdanan sa ilang gingharian hangtud niini nga panahon; dili, ni bisan kanus-a nga ipadala pag-usab diha sa Israel."
                },
                {
                    "number": 19,
                    "text": "Ang tanan nga mga butang nga midangat kanila mao lamang ang sinugdanan sa mga kagul-anan nga moabut diha kanila."
                },
                {
                    "number": 20,
                    "text": "Ug gawas kon kana nga mga adlaw pamub-an, walay usa gayud kanila nga maluwas; apan tungod sa mga pinili, sumala sa pakigsaad, kana nga mga adlaw pamub-an."
                },
                {
                    "number": 21,
                    "text": "Tan-awa, kini nga mga butang Ako namulong nganha kaninyo mahitungod sa mga Judeo; ug usab, human sa kalisdanan niana nga mga adlaw nga moabut sa Jerusalem, kon adunay tawo nga moingon nganha kaninyo, Tan-awa, ania si Kristo, o atua didto, ayaw pagtuo kaniya;"
                },
                {
                    "number": 22,
                    "text": "Kay niana nga mga adlaw usab adunay motungha nga mga mini nga Kristo, ug mini nga mga propeta, ug magpakita og dagko nga mga timailhan ug mga kahibulongan, hangtud nga, kon mahimo, sila molingla sa labing pinili, kinsa mga pinili sumala sa pakigsaad."
                },
                {
                    "number": 23,
                    "text": "Tan-awa, Ako namulong niini nga mga butang nganha kaninyo tungod sa mga pinili; ug kamo usab makadungog og mga gubat, ug mga hungihong sa mga gubat; tan-awa nga kamo dili masamok, kay ang tanan nga Ako misulti kaninyo kinahanglan gayud mahinabo; apan ang katapusan wala pa."
                },
                {
                    "number": 24,
                    "text": "Tan-awa, Ako misulti kaninyo kaniadto;"
                },
                {
                    "number": 25,
                    "text": "Busa, kon sila moingon nganha kaninyo: Tan-awa, siya atua sa kamingawan; ayaw pag-adto didto: Tan-awa, siya anaa sa tinago nga mga lawak; ayaw pagtuo niini;"
                },
                {
                    "number": 26,
                    "text": "Kay ang kahayag sa kabuntagon nagagikan sa silangan, ug mosilang bisan ngadto sa kasadpan, ug motabon sa tibuok yuta, mao usab ang pag-anhi sa Anak sa Tawo."
                },
                {
                    "number": 27,
                    "text": "Ug karon Ako mopakita nganha kaninyo og usa ka sambingay. Tan-awa, kon hain ang patay nga lawas, anha usab magpundok ang mga agila; ingon usab ang akong pinili mapundok gikan sa upat ka mga suok sa yuta."
                },
                {
                    "number": 28,
                    "text": "Ug sila makadungog og mga gubat, ug mga hungihong sa mga gubat."
                },
                {
                    "number": 29,
                    "text": "Tan-awa Ako mamulong tungod sa akong mga pinili; kay ang nasud moalsa batok sa nasud, ug gingharian batok sa gingharian; adunay mga gutom, ug mga sakit, ug mga linog, sa nagkalain-lain nga mga dapit."
                },
                {
                    "number": 30,
                    "text": "Ug usab, tungod kay ang kadautan modagsang, ang gugma sa mga tawo mag-anam kabugnaw; apan siya nga dili mabuntog, ang mao pagaluwason."
                },
                {
                    "number": 31,
                    "text": "Ug usab, kini nga Ebanghelyo sa Gingharian isangyaw diha sa tibuok nga kalibutan, alang sa usa ka saksi ngadto sa tanan nga mga nasud, ug unya ang katapusan moabut, o ang kalaglagan sa mga dautan;"
                },
                {
                    "number": 32,
                    "text": "Ug usab ang kalaglagan sa salawayon, nga gisulti pinaagi ni Daniel ang propeta, matuman."
                },
                {
                    "number": 33,
                    "text": "Ug diha-diha dayon human sa kalisdanan niana nga mga adlaw, ang adlaw mongitngit, ug ang bulan dili mohatag sa iyang kahayag, ug ang mga bitoon mahulog gikan sa langit, ug ang mga gahum sa langit mauyog."
                },
                {
                    "number": 34,
                    "text": "Sa pagkatinuod, Ako moingon nganha kaninyo, kini nga kaliwatan, diin kini nga mga butang ipakita, dili mahinabo hangtud ang tanan nga Ako misulti kaninyo matuman."
                },
                {
                    "number": 35,
                    "text": "Bisan, ang mga adlaw moabut, nga ang langit ug yuta mahanaw; apan ang akong mga pulong dili mahanaw, apan ang tanan matuman."
                },
                {
                    "number": 36,
                    "text": "Ug, ingon nga Ako misulti kaniadto, human sa kalisdanan niana nga mga adlaw, ug ang mga gahum sa mga langit pagauyugon, niana magpakita ang timailhan sa Anak sa Tawo sa langit, ug unya ang tanan nga mga tribo sa yuta magbangutan; ug sila makakita sa Anak sa Tawo nga moabut diha sa mga panganod sa langit, uban sa gahum ug dako nga himaya;"
                },
                {
                    "number": 37,
                    "text": "Ug kinsa kadto nga magmahal sa akong pulong, dili malingla, kay ang Anak sa Tawo moabut, ug siya mopadala sa iyang mga anghel gikan sa iyang atubangan uban ang dako nga tingog sa usa ka trumpeta, ug sila mopundok sa nahibilin sa iyang pinili gikan sa upat ka mga hangin, gikan sa usa ka tumoy sa langit ngadto sa lain."
                },
                {
                    "number": 38,
                    "text": "Karon tun-i ang sambingay sa kahoy nga igos—Kon ang iyang mga sanga linghod pa, ug kini magsugod sa pagpangudlot, kamo masayud nga ang ting-init duol na;"
                },
                {
                    "number": 39,
                    "text": "Busa ingon usab, sa akong mga pinili, kon sila makakita niining tanan nga mga butang, sila masayud nga siya duol na, gani diha sa mga pultahan;"
                },
                {
                    "number": 40,
                    "text": "Apan niana nga adlaw, ug takna, walay usa nga nasayud; wala, bisan ang mga anghel sa Dios sa langit, apan ang akong Amahan lamang."
                },
                {
                    "number": 41,
                    "text": "Apan ingon sa mga adlaw ni Noe, mao usab ang pag-anhi sa Anak sa Tawo;"
                },
                {
                    "number": 42,
                    "text": "Kay kini mao diha kanila, ingon sa mga adlaw sa wala pa ang lunop; kay hangtud sa adlaw nga si Noe misulod ngadto sa arka sila nagkaon ug nag-inom, nagminyo ug nagtugot sa kaminyoon;"
                },
                {
                    "number": 43,
                    "text": "Ug wala masayud hangtud ang lunop miabut, ug mikuha kanilang tanan; mao usab ang pag-anhi sa Anak sa Tawo."
                },
                {
                    "number": 44,
                    "text": "Unya matuman kana nga gisulat, nga sa katapusan nga mga adlaw, duha ang anaa sa umahan, ang usa pagakuhaon, ug ang lain ibilin;"
                },
                {
                    "number": 45,
                    "text": "Duha ang maggaling, diha sa galingan, ang usa pagakuhaon, ug ang lain ibilin;"
                },
                {
                    "number": 46,
                    "text": "Ug unsa nga Ako nagsulti ngadto sa usa, Ako nagsulti ngadto sa tanan nga mga tawo; busa, pagbantay, kay kamo wala masayud sa unsa nga takna ang inyong Ginoo moabut."
                },
                {
                    "number": 47,
                    "text": "Apan hibaloi kini, kon ang maayo nga tawo sa balay nasayud pa og unsa nga takna ang kawatan moabut, siya magbantay unta, ug dili motugot nga ang iyang balay lungkabon, apan mangandam unta."
                },
                {
                    "number": 48,
                    "text": "Busa pangandam usab kamo, kay sa mao nga takna nga kamo wala maghunahuna, ang Anak sa Tawo moabut."
                },
                {
                    "number": 49,
                    "text": "Busa, kinsa, ang matinud-anon ug maalamon nga sulugoon, kinsa gihimo sa iyang ginoo nga magmando ibabaw sa iyang panimalay, aron mohatag kanila og pagkaon sa tukma nga panahon?"
                },
                {
                    "number": 50,
                    "text": "Bulahan kanang mao nga sulugoon kinsa ang iyang ginoo, kon siya moabut, makita nga nagbuhat sa ingon; ug sa pagkatinuod Ako moingon nganha kaninyo, siya mohimo kaniya nga magmamando ibabaw sa iyang tanan nga mga butang."
                },
                {
                    "number": 51,
                    "text": "Apan kon kanang dautan nga sulugoon moingon diha sa iyang kasingkasing: Ang akong ginoo naglangan sa iyang pag-abut,"
                },
                {
                    "number": 52,
                    "text": "Ug magsugod sa paghampak sa iyang isig ka sulugoon, ug mokaon ug moinom uban sa mga hubog,"
                },
                {
                    "number": 53,
                    "text": "Ang ginoo niana nga sulugoon moabut niana nga adlaw samtang siya wala magpaabut kaniya, ug sa takna nga siya wala magdahum,"
                },
                {
                    "number": 54,
                    "text": "Ug ipahimulag siya, ug itudlo kaniya ang iyang bahin uban sa mga maut; didto adunay mga pagdangoyngoy ug pagpangagot sa mga ngipon."
                },
                {
                    "number": 55,
                    "text": "Ug sa ingon moabut ang katapusan sa mga dautan, sumala sa panagna ni Moises, nag-ingon: Sila ipahimulag gikan diha sa mga katawhan; apan ang katapusan sa yuta wala pa, apan sa dili madugay."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "Joseph Smith—Kasaysayan 1",
            "data_type": "chapter",
            "chapter_name": "Kapitulo 1",
            "chapter_summary": [
                "Si Joseph Smith misulti sa iyang kagikanan, mga sakop sa banay, ug sa ilang unang mga pinuy-anan—Usa ka talagsaon nga kasibut kalabut sa relihiyon midagsang sa kasadpang New York—Siya nakahukom sa pagpangita sa kaalam ingon sa gisugyot ni Santiago—Ang Amahan ug ang Anak mitungha, ug si Joseph gitawag ngadto sa iyang mapanagnaon nga pagpangalagad. (Mga bersikulo 1–20.)"
            ],
            "book_title": "Joseph Smith—Kasaysayan",
            "subtitle": [
                "Kinuha gikan sa Kasaysayan ni Joseph Smith, ang Propeta"
            ],
            "verses": [
                {
                    "number": 1,
                    "text": "Gumikan sa daghan nga mga taho nga gipakaylap pinaagi sa dautan ug maliputon nga mga tawo, kalabut ngadto sa pagtubo ug pag-uswag sa ang Simbahan ni Jesukristo sa mga Santos sa Ulahing mga Adlaw, tanan diin gilaraw sa mga nagmugna diha niana aron sa pagbatok sa iyang kinaiya ingon nga usa ka Simbahan ug sa iyang pag-uswag sa kalibutan—Ako naaghat sa pagsulat niini nga kasaysayan, aron sa paghupay sa hunahuna sa katilingban, ug pagbutang sa tanan nga mga nagpakisayud mahitungod sa kamatuoran nga makahibalo sa tinuod nga mga hitabo, sumala sa ilang pagkahitabo, kalabut sa akong kaugalingon ug sa Simbahan, kutob sa mga kamatuoran nga akong gipanag-iya."
                },
                {
                    "number": 2,
                    "text": "Niini nga kasaysayan ako mopadayag sa nagkalain-lain nga mga hitabo kalabut niini nga Simbahan, sa kamatuoran ug pagkamatarung, ingon nga sila nahitabo, o ingon nga sila sa pagkakaron ania, karon ingon nga [1838] ang ikawalo nga tuig sukad sa pagkatukod sa gihisgutan nga Simbahan."
                },
                {
                    "number": 3,
                    "text": "Ako natawo sa tuig sa atong Ginoo usa ka libo walo ka gatus ug lima, sa ikakawhaan ug tulo nga adlaw sa Disyembre, sa lungsod sa Sharon, lalawigan sa Windsor, estado sa Vermont. Ang akong amahan, Joseph Smith, Sen., mibiya sa estado sa Vermont, ug mibalhin ngadto sa Palmyra, lalawigan sa Ontario (karon Wayne), diha sa estado sa New York, sa nagpanuigon pa ako og napulo ka tuig, o mga ingon niana. Mga upat ka tuig human ang akong amahan miabut sa Palmyra siya mibalhin uban sa iyang banay ngadto sa Manchester, sa mao gihapon nga lalawigan sa Ontario—"
                },
                {
                    "number": 4,
                    "text": "Ang iyang banay naglangkob og napulog usa ka mga kalag, sa ato pa, ang akong amahan, si Joseph Smith; ang akong inahan, si Lucy Smith (kansang ngalan, sa wala pa ang iyang kaminyoon, mao si Mack, ang anak nga babaye ni Solomon Mack); ang akong igsoon nga mga lalaki, si Alvin (kinsa namatay sa ika-19 sa Nobyembre, 1823, sa ika-26 nga tuig sa iyang panuigon), si Hyrum, ako, si Samuel Harrison, si William, si Don Carlos; ug ang akong igsoon nga mga babaye, si Sophronia, si Catherine, ug si Lucy."
                },
                {
                    "number": 5,
                    "text": "Sa mga ikaduhang tuig human sa among pagbalhin ngadto sa Manchester, diha sa dapit nga among gipuy-an may talagsaon nga kasamok mahitungod sa relihiyon. Kini misugod sa mga Methodist, apan sa wala madugay nahimo nga kasagaran sa tanan nga mga relihiyon diha niana nga dapit. Sa pagkatinuod, ang tibuok nga distrito mao ra og natandog niini, ug daghan nga pundok sa mga katawhan nagkahiusa sa nagkalain-lain nga pundok sa mga relihiyon, nga nakahimo og dili gamay nga pagkalibug ug pagkabahin sa mga katawhan, ang uban nagsinggit, “Tan-aw, diri!” ug ang uban, “Tan-aw, didto!” Ang uban midapig sa tinuohan sa Methodist, ang uban sa mga Presbyterian, ug ang uban sa mga Baptist."
                },
                {
                    "number": 6,
                    "text": "Kay, bisan pa sa dako kaayo nga gugma nga gipahayag sa mga kinabig ngadto sa nagkalain-lain nga mga tinuohan sa panahon sa ilang pagkakabig, ug ang dako nga kainit nga gipakita sa matag kaparian, kinsa mga makugihon sa pagbarug ug pagdasig niining talagsaon nga pagpakita sa pagbati sa relihiyon, aron ang tanan makabig, ingon nga sila nahimuot sa pagtawag niini, sa pag-awhag kanila sa pagpasakop sa bisan unsa nga tinuohan nga sila nahimuot—gani sa diha nga ang mga kinabig misugod sa pagkabahin-bahin, ang uban ngadto sa usa ka pundok ug ang uban ngadto sa lain, kini nakita nga kanang maayo nga pagbinatiay sa mga pari ug mga kinabig mga pakaaron-ingnon lamang ug dili tinud-anay; kay usa ka talan-awon sa dako nga kagubot ug mangil-ad nga pagbati ang mipuli;—pari nakig-away batok sa pari, ug kinabig batok sa kinabig; mao nga ang tanan nila nga maayo nga pagbinatiay sa usag usa, kon aduna man gani, nawala sa hingpit diha sa kagubot sa mga pulong ug sa bangga mahitungod sa mga opinyon."
                },
                {
                    "number": 7,
                    "text": "Ako niini nga panahon nagpanuigon og napulo ug lima ka tuig. Ang banay sa akong amahan nakabig ngadto sa tinuohan sa Presbyterian, ug upat kanila nagpasakop niana nga simbahan, sa ato pa—ang akong inahan, si Lucy; akong igsoon nga mga lalaki nga si Hyrum ug si Samuel Harrison; ug ang akong igsoon nga babaye nga si Sophronia."
                },
                {
                    "number": 8,
                    "text": "Niini nga panahon sa dako nga kasamok, ang akong hunahuna gitawag ngadto sa mahinungdanon nga pamalandong ug dako nga kabalisa; apan, bisan ang akong mga pagbati lawom ug sa kasagaran makatandog, sa gihapon ako nagpahilayo sa akong kaugalingon gikan niini nga mga pundok, bisan pa og ako mitambong sa ilang daghan nga mga tigum sa kasagaran kon ang panahon motugot. Sa paglabay sa panahon ang akong hunahuna ingon og mihilig ngadto sa tinuohan sa Methodist, ug ako mibati og gamay nga kadasig nga makighiusa uban kanila; apan hilabihan ang kalibug ug kagubot taliwala sa nagkalain-lain nga mga tinuohan, nga kini dili mahimo alang sa usa ka batan-on nga tawo nga sama kanako, nga walay kasinatian sa mga katawhan ug sa mga butang, aron pagkab-ut sa usa ka piho nga paghukom kinsa ang tinuod ug kinsa ang sayop."
                },
                {
                    "number": 9,
                    "text": "Ang akong hunahuna usahay hilabihan sa kalibug, ang singgit ug kagubot hilabihan ug walay paghunong. Ang mga Presbyterian labaw nga nakahukom batok sa mga Baptist ug sa mga Methodist, ug migamit sa tanan nga mga gahum sa pangatarungan ug hiwi nga pangatarungan aron sa pagmatuod sa ilang mga sayop, o, sa kubos, aron lamang ang mga katawhan maghunahuna nga sila sayop. Sa lain nga bahin, ang mga Baptist ug ang mga Methodist sa ilang bahin naikag usab sa pagpaninguha sa pagtukod sa ilang kaugalingon nga tinuohan ug pagpanghimakak sa uban."
                },
                {
                    "number": 10,
                    "text": "Diha sa taliwala niini nga gubat sa mga pulong ug kagubot sa mga opinyon, ako sa kanunay miingon sa akong kaugalingon: Unsa kaha ang buhaton? Kinsa sa tanan niini nga mga pundok ang tinuod; o, sila bang tanan mga sayop? Kon adunay usa kanila nga tinuod, hain niini, ug sa unsa nga paagi ako masayud niini?"
                },
                {
                    "number": 11,
                    "text": "Samtang ako nanlimbasug ubos sa hilabihan nga kalisud tungod sa mga panagbangga niini nga mga nagkalain-lain nga pundok sa mga relihiyon, ako usa ka adlaw nagbasa sa Epistola ni Santiago, kapitulo uno ug ikalima nga bersikulo, nga nag-ingon: Kon hain kaninyo ang nagkulang sa kaalam, papangayoa siya sa Dios, nga naghatag sa tanan nga katawhan sa walay pagdumili, ug walay pagkasuko; ug kini ihatag ngadto kaniya."
                },
                {
                    "number": 12,
                    "text": "Wala pay bisan unsa nga tudling sa kasulatan nga mituhop uban sa labaw nga gahum ngadto sa kasingkasing sa tawo kay sa nahimo niini nga panahon ngari kanako. Kini ingon og misulod uban sa makusog nga gahum ngadto sa matag tipik sa akong kasingkasing. Ako mipalandong niini pagbalik-balik, sa kasayuran nga kon adunay tawo nga nagkinahanglan og kaalam gikan sa Dios, ako mao; kay kon unsaon pagbuhat ako wala masayud, ug hangtud nga ako makaangkon og dugang pa nga kaalam nga labaw pa kay sa kaniadto nga ako aduna, niana nga panahon ako dili gayud masayud; kay ang mga magtutudlo sa relihiyon ug sa nagkalain-lain nga mga pundok misabut sa sama nga mga pulong sa kasulatan sa lain-lain nga paagi ngadto sa pagwagtang sa tanan nga pagsalig diha sa paghusay sa pangutana pinaagi sa pagdangop ngadto sa Biblia."
                },
                {
                    "number": 13,
                    "text": "Sa kadugayan ako miabut sa paghukom nga ako kinahanglan nga magpabilin sa kangitngit ug sa kalibug, o ako kinahanglan mobuhat ingon sa gisugo ni Santiago, nga mao, ang pagpangutana sa Dios. Ako sa kadugayan miabut sa hugot nga tinguha sa “pagpangutana sa Dios,” sa pagtuo nga kon siya mohatag og kaalam ngadto kanila nga nagkulang og kaalam, ug mohatag sa walay pagdumili, ug dili masuko, ako tingali mosulay."
                },
                {
                    "number": 14,
                    "text": "Busa, pinasubay niini, sa akong hugot nga tinguha sa pagpangutana sa Dios, ako miadto sa kakahoyan aron sa paghimo sa pagsulay. Kini usa ka buntag sa usa ka matahum, maayo nga panahon, sayo sa tingpamulak sa usa ka libo walo ka gatus ug kawhaan. Kini mao ang una nga higayon sa akong kinabuhi nga ako mihimo sa ingon nga pagsulay, kay taliwala sa akong tanan nga mga kabalaka ako wala pa gayud makahimo sa pagsulay og pag-ampo sa kusog nga tingog."
                },
                {
                    "number": 15,
                    "text": "Human ako moabut sa dapit diin ako naglaraw sa pag-adto, human ako makapaniid sa akong palibut, ug nakita ang akong kaugalingon nga nag-inusara, ako miluhod ug misugod sa pagtugyan sa mga tinguha sa akong kasingkasing ngadto sa Dios. Ako wala pa gani makasugod, sa ingon, sa kalit lamang ako gipugngan sa usa ka gahum nga sa hingpit mibuntog kanako ug adunay kahibulongan nga gahum ibabaw kanako nga mao ang mipugong sa akong dila aron ako dili makasulti. Bagâ nga kangitngit ang mialirong kanako, ug kini gipakaingon ko sa makadiyut ingon og ako gitakda ngadto sa kalit nga kalaglagan."
                },
                {
                    "number": 16,
                    "text": "Apan, sa pagpanlimbasug sa akong tibuok nga mga gahum sa pagtawag sa Dios aron pagluwas kanako gikan sa gahum niini nga kaaway diin mibuntog kanako, ug niana nga higayon sa diha nga ako andam na sa pag-unlod ngadto sa pagkawalay paglaum ug pagtugyan sa akong kaugalingon ngadto sa kalaglagan—dili usa ka bunga sa hunahuna nga kadautan, apan ngadto sa gahum sa usa ka tinuod nga binuhat gikan sa dili makita nga kalibutan, kinsa nagbaton og ingon nga kahibulongan nga gahum nga ako sukad wala pa gayud makasinati diha ni bisan kinsa nga binuhat—ug dinhi niini nga higayon sa dako nga kahadlok, ako nakakita og usa ka dako nga gilis sa kahayag ibabaw gayud sa akong ulo, labaw sa kahayag sa adlaw, nga nag-anam og paubos hangtud kini midapat kanako."
                },
                {
                    "number": 17,
                    "text": "Diha-diha nga kini mipakita ako nakakaplag sa akong kaugalingon nga giluwas gikan sa kaaway nga migapos kanako. Sa diha nga ang kahayag midapat kanako ako nakakita og duha ka Personahe, kansang kahayag ug himaya dili mahulagway, nagtindog ibabaw kanako diha sa kawanangan. Usa kanila misulti ngari kanako, nagtawag kanako sa akong ngalan, ug miingon, nagtudlo ngadto sa lain—Kini mao ang Akong Hinigugmang Anak. Paminaw Kaniya!"
                },
                {
                    "number": 18,
                    "text": "Ang akong tuyo sa pagpangutana sa Ginoo mao ang pagpakisayud hain sa tanan nga mga tinuohan ang tinuod, nga ako unta masayud asa ako magpasakop. Busa sa wala madugay, ako miandam sa akong kaugalingon, nga aron ako makasulti, nga ako nangutana sa mga Personahe kinsa nagbarug ibabaw kanako diha sa kahayag, hain sa tanan nga mga tinuohan ang tinuod (kay niini nga higayon kini wala gayud mosulod ngari sa akong kasingkasing nga ang tanan mga sayop)—ug asa ako kinahanglan magpasakop."
                },
                {
                    "number": 19,
                    "text": "Ako gitubag nga ako kinahanglan dili gayud mopasakop bisan hain kanila, kay silang tanan mga sayop; ug ang Personahe kinsa nakigsulti kanako miingon nga ang ilang tanan nga mga tinuohan mga salawayon sa iyang panan-aw; nga kadtong tanan nga mga magtutudlo mga dautan; nga: “sila nagpaduol ngari kanako uban sa ilang mga ngabil, apan ang ilang mga kasingkasing layo gikan kanako, sila nagtudlo og mga doktrina nga mga sugo sa mga tawo, nga may hulagway sa pagkadiosnon, apan sila nanghimakak sa gahum niana.”"
                },
                {
                    "number": 20,
                    "text": "Siya miusab pagdili kanako sa pagpasakop sa bisan hain kanila; ug daghan pa nga mga butang nga siya misulti ngari kanako, diin ako dili makasulat niini nga panahon. Sa diha nga ako nahibalik sa akong kaugalingon pag-usab, ako nakakaplag sa akong kaugalingon nga naghigda, nagtan-aw ngadto sa langit. Sa diha nga ang kahayag nawala, ako walay kusog; apan sa wala madugay naulian og gamay, ako mipauli. Ug samtang ako nagsandig sa may halingan sa kalayo, ang akong inahan nangutana unsa ang nahitabo. Ako mitubag, “Ayaw og kabalaka, maayo ang tanan—Ako maayo man.” Unya ako miingon ngadto sa akong inahan,“ako nakahibalo sa akong kaugalingon nga ang Presbyterian dili tinuod.” Kini ingon og ang kaaway nakamatngon, sa sayo kaayo nga panahon sa akong kinabuhi, nga ako gitagana aron pagmatuod nga usa ka tigsamok-samok ug usa ka tighasol-hasol sa iyang gingharian; labut pa ngano nga ang mga gahum sa kangitngit nagkahiusa batok kanako? Ngano nga ang pagbatok ug pagpanggukod mitungha batok kanako, bisan sa akong pagkabatan-on?"
                },
                {
                    "number": 21,
                    "text": "Pipila ka mga adlaw human niini nga panan-awon, ako nakahigayon sa pagpakig-uban sa usa sa mga tigsangyaw sa Methodist, kinsa hilabihan ka madasigon sa nahisgutan nga mga pag-ukay sa relihiyon; ug, nakigsulti uban kaniya sa hilisgutan sa relihiyon, ako nakahigayon sa paghatag kaniya og asoy sa panan-awon nga ako nakakita. Ako nahibulong kaayo sa iyang mga lihok; dili lamang nga wala niya hatagi og gibug-aton ang akong gipamulong, apan sa dako nga pagtamay, nag-ingon, kining tanan gikan sa yawa, nga wala na kuno kanang mga butang sama sa mga panan-awon o mga pagpadayag niini nga mga adlaw; nga kana nga mga butang mihunong na uban sa mga apostoles, ug nga wala na gayud bisan unsa pa niana kanila."
                },
                {
                    "number": 22,
                    "text": "Ako sa wala madugay nakahibalo, bisan pa niana, nga ang akong pag-asoy sa sugilanon nakapaukay og hilabihan nga pagyubit batok kanako taliwala sa mga magtutudlo sa relihiyon, ug mao kini ang hinungdan sa dako nga pagpanggukod, diin mipadayon sa pagdaghan; ug bisan ako usa ka bata nga wala mailhi, mga napulo ug upat o napulo ug lima ka tuig lamang ang panuigon, ug ang akong mga kahigayunan sa kinabuhi ingon sa usa ka bata nga dili inila dinhi sa kalibutan, apan mga tawo nga halangdon nakamatikod aron sa pag-ukay sa hunahuna sa katawhan batok kanako, ug naghimo og mapait nga pagpanggukod; ug mao kini ang nagpasulabi diha sa tanan nga mga tinuohan—ang tanan nagkahiusa sa paggukod kanako."
                },
                {
                    "number": 23,
                    "text": "Kini mao ang nakaingon sa akong lawom nga pagpamalandong, ug sa kanunay sukad pa, kahibulongan nga ang usa ka wala mailhi nga bata nga lalaki, nga labaw lamang og diyutay sa napulo ug upat ka tuig ang panuigon, ug usa, usab, kansang kapalaran mao ang pagpangita sa mga ginagmay nga kabuhian pinaagi sa iyang inadlaw nga pagtrabaho, gihunahuna nga usa ka tawo nga may igo nga kadungganan sa pagdani sa pagtagad sa mga halangdon ug labi nga inila nga mga relihiyon niini nga panahon, ug sa paagi nga nakapaturok kanila ug espiritu sa labing mapait nga pagpanggukod ug pagbiay-biay. Apan kahibulongan o dili, mao kini, ug kini kanunay naghatag og hilabihan nga kasakit sa akong kaugalingon."
                },
                {
                    "number": 24,
                    "text": "Bisan pa niana, kini tinuod nga ako nakakita og usa ka panan-awon. Ako naghunahuna, nga ako mibati sama ni Pablo, sa iyang paghimo sa iyang panalipod sa atubangan ni Hari Agripa, ug misaysay sa hitabo sa panan-awon nga iyang nakita sa diha nga siya nakakita og usa ka kahayag, ug nakadungog og usa ka tingog; apan sa gihapon dihay pipila lamang nga mituo kaniya; ang uban miingon nga siya bakakon, ang uban miingon nga siya buang; ug siya gitamay ug gibiay-biay. Apan kining tanan wala makaguba sa ka tinuod sa iyang nakita. Siya nakakita og usa ka panan-awon, siya nasayud nga siya nakakita, ug ang tanan nga panggukod ubos sa langit dili makausab niini; ug bisan pa nga sila mogukod kaniya hangtud ngadto sa kamatayon, apan siya nasayud, ug masayud hangtud sa katapusan sa iyang pagginhawa, nga siya nakakita og usa ka kahayag ug nakadungog og usa ka tingog nga nagsulti ngadto kaniya, ug ang tibuok kalibutan dili makapausab sa iyang hunahuna o pagtuo."
                },
                {
                    "number": 25,
                    "text": "Sama usab kanako. Ako sa tinuod nakakita og usa ka kahayag, ug sa taliwala niana nga kahayag ako nakakita sa duha ka mga Personahe, ug sila sa kamatuoran namulong ngari kanako; ug bisan pa ako gikasilagan ug gigukod sa pag-ingon nga ako nakakita og usa ka panan-awon, apan kini tinuod; ug samtang sila naggukod kanako, nagbiay-biay kanako, ug namulong sa tanan nga matang sa dautan batok kanako sa bakak tungod sa pag-ingon, ako gitultulan sa pag-ingon sa akong kasingkasing: Ngano nga gigukod ako sa pagsulti sa kamatuoran? Ako tinuod gayud nga nakakita og usa ka panan-awon; ug kinsa ako nga makaharong sa Dios, o ngano nga ang kalibutan naglaraw sa paghimo kanako nga molimud kon unsa ang akong tinuod nga nakita? Kay ako nakakita og usa ka panan-awon; ako nasayud niini, ug ako nasayud nga ang Dios nasayud niini, ug ako dili makalimud niini, ni ako mangahas sa pagbuhat niini; gani ako nasayud nga ang pagbuhat sa ingon ako makasala sa Dios ug mahimutang ubos sa kalaglagan."
                },
                {
                    "number": 26,
                    "text": "Ako nakakab-ut karon sa katagbawan sa akong hunahuna kon ang tinuohan sa kalibutan ang hisgutan—nga kini dili akong katungdanan ang pagpasakop bisan hain kanila, apan nga ako magpadayon sa ingon hangtud ako pagamandoan. Ako nakakaplag nga ang pagpamatuod ni Santiago tinuod—nga ang tawo kinsa kulang sa kaalam mahimo nga mangayo sa Dios, ug makaangkon, ug dili kasuk-an."
                },
                {
                    "number": 27,
                    "text": "Nagpadayon ako sa akong naandan nga kalihokan sa kinabuhi hangtud sa ikakawhaan ug usa sa Septyembre, usa ka libo walo ka gatus ug kawhaan ug tulo, sa tanan nga panahon nag-antus sa hilabihan nga pagpanggukod diha sa mga kamot sa tanan nga matang sa mga tawo, relihiyoso ug dili relihiyoso, tungod kay ako mipadayon sa pagmatuod nga ako nakakita og usa ka panan-awon."
                },
                {
                    "number": 28,
                    "text": "Niana nga panahon nga milabay taliwala sa panahon nga ako nakakita ug panan-awon ug sa tuig usa ka libo walo ka gatus ug kawhaan ug tulo—nga gipahimangnoan na sa dili pagpasakop sa bisan unsa nga pundok sa mga tinuohan niana nga panahon, ug tungod sa kabatan-on, ug gigukod niadto kinsa akong mga higala ug unta angay mohatag kanako og mabination nga pagtagad, ug kon sila mituo nga ako nalingla ug naninguha unta sa maayo ug mahigugmaon nga paagi aron sa pagbawi kanako—ako ubos ngadto sa tanan nga mga matang sa pagsulay; ug, nakig-uban sa tanan nga matang sa katilingban, ako nahulog ngadto sa daghan nga walay hinungdan nga mga kasaypanan, ug nagpakita sa kahuyang sa kabatan-on, ug kahilayan sa tawhanon nga kinaiya; diin, ako masulub-on nga moingon, mitukmod kanako ngadto sa nagkalain-lain nga pagsulay, nga dili madawat sa panan-aw sa Dios. Sa paghimo niini nga pagkumpisal, walay usa nga angay maghunahuna nga ako nasayop sa usa ka dako o bug-at nga mga sala. Ang kabubut-on sa paghimo niini wala gayud sa akong kinaiya. Apan ako sad-an sa kakulang og kaugdang, ug usahay sa pakigtipon sa mga pundok nga naghudyaka, ug uban pa; dili bagay niana nga kinaiya diin angay nga huptan sa usa kinsa gitawag sa Dios ingon kanako. Apan kini ingon nga dili kahibulongan kaayo ngadto ni bisan kinsa nga nahinumdom sa akong kabatan-on, ug nakasinati sa akong pagkagaan og buot."
                },
                {
                    "number": 29,
                    "text": "Agi og sangputanan niini nga mga butang, ako sa kanunay mibati og panghimaraut sa akong kahuyang ug mga kasaypanan; sa diha, sa gabii sa nahisgutan nga kawhaan ug usa sa Septyembre, human ako mopahulay sa akong higdaanan niana nga gabii, ako midala sa akong kaugalingon ngadto sa pag-ampo ug pangamuyo sa Makagagahum nga Dios alang sa kapasayloan sa akong tanan nga mga sala ug kahilayan, ug usab aron ipadayag ngari kanako, aron ako makahibalo sa akong kahimtang sa iyang atubangan; kay ako adunay hingpit nga pagsalig nga makabaton og balaan nga pagpadayag, ingon sa ako nang nabuhat."
                },
                {
                    "number": 30,
                    "text": "Samtang ako diha sa pagtawag sa Dios, ako nakamatikod nga usa ka kahayag mitungha sa akong lawak, nga nagkadugang hangtud ang kahayag sa sulod sama na sa udtong-tutok, sa diha nga kalit usa ka personahe mitungha sa kiliran sa akong higdaanan, nagbarug sa hangin, kay ang iyang mga tiil wala magtugkad sa salog."
                },
                {
                    "number": 31,
                    "text": "Siya nagsul-ob og luag nga saput nga may talagsaon nga kaputi. Kini usa ka kaputi nga labaw sa bisan unsa nga yutan-on nga ako nakakita; ni ako motuo nga adunay bisan unsa nga yutan-on nga butang nga mahimo nga ipakita sa hilabihan nga kaputi ug kahayag. Hukas ang iyang mga kamot, ang iyang mga bukton usab, sa ibabaw og diyutay sa mga pulso; ingon, usab, ang iyang mga tiil walay gisul-ob, ingon sa iyang mga bitiis, ibabaw og diyutay sa mga tikod. Ang iyang ulo ug liog walay gitabon usab. Ako nakamatikod nga siya walay lain nga gisul-ob gawas sa kupo, kay kini bukas, nga sa ingon ako makakita ngadto sa iyang dughan."
                },
                {
                    "number": 32,
                    "text": "Dili lamang ang iyang kupo hilabihan sa kaputi, apan ang iyang tibuok nga pagkatawo mahimayaon nga lisud ihulagway, ug ang iyang pamayhon sa pagkatinuod ingon sa kilat. Ang lawak hilabihan ka hayag, apan dili kaayo sanag ang palibut sa tawo. Sa una kong pagkakita kaniya ako nahadlok, apan nawala dayon kanako ang kahadlok."
                },
                {
                    "number": 33,
                    "text": "Siya misangpit sa akong ngalan, ug miingon ngari kanako nga siya usa ka sinugo nga gipadala gikan sa atubangan sa Dios ngari kanako, ug nga ang iyang ngalan mao si Moroni; nga ang Dios adunay ipabuhat kanako; ug nga ang akong ngalan pagagamiton alang sa maayo ug sa dautan diha sa tanan nga mga kanasuran, mga kaliwatan, ug mga pinulongan, o nga kini pagalitukon sa maayo ug sa dautan taliwala sa tanan nga mga katawhan."
                },
                {
                    "number": 34,
                    "text": "Siya miingon nga adunay usa ka basahon nga gitagoan, gisulat sa bulawan nga mga palid, naghatag og asoy sa kaagi sa unang mga lumulupyo niining dako nga kayutaan, ug ang tinubdan sa ilang kagikan. Siya usab miingon nga ang kahingpitan sa walay katapusan nga Ebanghelyo anaa niini, ingon nga gitugyan sa Manluluwas ngadto sa karaan nga mga lumulupyo."
                },
                {
                    "number": 35,
                    "text": "Usab, adunay duha ka mga bato nga anaa sa bayanan nga plata—ug kini nga mga bato, gitaod sa taming, naglangkob sa gitawag nga Urim ug Thummim—gitago uban sa mga palid; ug ang pagbaton ug paggamit niini nga mga bato mao ang naghatag og gahum sa mga “manalagna” sa karaan nga panahon; ug nga ang Dios ang nag-andam kanila alang sa katuyoan sa paghubad sa basahon."
                },
                {
                    "number": 36,
                    "text": "Human ikasulti kanako kini nga mga butang, siya misugod pagkutlo sa mga panagna sa Daang Tugon. Siya una nga mikutlo kabahin sa ikatulo nga kapitulo sa Malaquias; ug siya mikutlo usab sa ikaupat o katapusan nga kapitulo sa mao gihapon nga panagna, bisan og adunay gamay nga kausaban kon kini basahon sa atong mga Biblia. Kay sa mokutlo sa unang bersikulo ingon sa mabasa sa atong mga basahon, siya mikutlo sa ingon:"
                },
                {
                    "number": 37,
                    "text": "Ug tan-awa, ang adlaw moabut nga mosunog sama sa usa ka hudno, ug ang tanan nga mapahitas-on, oo, ug ang tanan nga nagbuhat og dautan pagasunugon sama sa dagami; kay sila nga moabut mosunog kanila, miingon ang Ginoo sa mga Panon, nga walay ibilin kanila ni gamot o sanga."
                },
                {
                    "number": 38,
                    "text": "Ug usab, siya mikutlo sa ikalima nga bersikulo nga nag-ingon: Tan-awa, Ako mopadayag nganha kaninyo sa Pagkapari, pinaagi sa kamot ni Elijah ang propeta, sa dili pa moabut ang mahinungdanon ug makalilisang nga adlaw sa Ginoo."
                },
                {
                    "number": 39,
                    "text": "Siya usab mikutlo sa sunod nga bersikulo nga may kalainan: Ug siya motanom sa mga kasingkasing sa mga anak sa mga saad nga gihimo ngadto sa mga amahan, ug ang mga kasingkasing sa mga anak mobati ngadto sa ilang mga amahan. Kon dili pa ingon niini, ang tibuok kalibutan pagalaglagon sa hingpit sa iyang pag-abut."
                },
                {
                    "number": 40,
                    "text": "Dugang pa niini, siya mikutlo sa ikanapulo ug usa nga kapitulo sa Isaias, nag-ingon nga kini hapit na matuman. Siya usab mikutlo sa ikatulo nga kapitulo sa Mga Buhat, kawhaan ug duha ug kawhaan ug tulo nga mga bersikulo, tukma sa ilang pagkahan-ay sa atong Bag-ong Tugon. Siya miingon nga ang propeta mao si Kristo; apan ang adlaw wala pa moabut nga “sila nga dili maminaw sa iyang tingog isalikway gikan sa taliwala sa mga katawhan,” apan sa dili madugay moabut."
                },
                {
                    "number": 41,
                    "text": "Siya usab mikutlo sa ikaduha nga kapitulo sa Joel, gikan sa ikakawhaan ug walo nga bersikulo ngadto sa katapusan. Siya usab miingon nga kini wala pa matuman, apan hapit na mahitabo. Ug siya midugang pagsulti nga ang kahingpitan sa mga Hentil hapit na moabut. Siya mikutlo og daghan pang uban nga mga hitabo sa kasulatan, ug mihatag og daghan nga mga pagpasabut nga dili pa kahisgutan dinhi."
                },
                {
                    "number": 42,
                    "text": "Ug usab, siya misulti kanako, nga kon ako makakuha na sa mga palid nga iyang gihisgutan—kay ang panahon nga sila pagakuhaon wala pa moabut—ako dili gayud mopakita kanila ngadto ni bisan kinsa nga tawo, ni ang taming uban sa Urim ug Thummim; ngadto lamang kanila kinsa ako pagamandoan sa pagpakita niini; kay kon ako mobuhat ako pagalaglagon. Samtang siya nakigsulti kanako mahitungod sa mga palid, ang panan-awon nabuksan ngadto sa akong hunahuna nga ako nakakita sa dapit diin gitago ang mga palid, ug nga tin-aw ug tataw kaayo nga ako nakaila sa dapit pag-usab sa diha nga ako miadto niini."
                },
                {
                    "number": 43,
                    "text": "Human niini nga pakigsulti, ako nakakita sa kahayag sa akong lawak nga nagsugod dayon pagtigum libut sa lawas sa tawo nga nakigsulti kanako, ug kini mipadayon hangtud ang lawak mibalik pag-usab og kangitngit, gawas lamang diha sa naglibut kaniya; sa diha nga, sa kalit lamang ako nakakita, ingon sa gihapon, usa ka hayag nga agianan paingon sa langit, ug siya misaka hangtud nga nawala, ug ang lawak nahibalik sa unang kahimtang sa wala pa kining langitnon nga kahayag magpakita."
                },
                {
                    "number": 44,
                    "text": "Ako naghigda nga naghunahuna sa pagkatalagsaon sa talan-awon, ug sa hilabihan nga katingala sa gisulti kanako sa kahibulongan nga sinugo; sa diha nga, taliwala sa akong pagpamalandong, sa kalit lamang ako nakamatikod nga nagsugod na usab og kahayag ang akong lawak, ug sa kalit, ingon sa gihapon, ang mao nga langitnon nga sinugo diha na usab sa kiliran sa akong higdaanan."
                },
                {
                    "number": 45,
                    "text": "Siya misugod, ug misaysay pag-usab sa mao gihapon nga mga butang diin siya mihimo sa iyang unang pagduaw, nga walay bisan gamay nga kausaban, nga sa pagkahuman, siya mipahibalo kanako mahitungod sa mabug-at nga mga paghukom nga moabut sa ibabaw sa kalibutan, uban ang dako nga kaawaaw pinaagi sa gutom, espada, ug sakit; ug nga kini nga mga mabug-at nga mga paghukom moabut sa kalibutan niini nga kaliwatan. Human sa iyang pagsaysay niini nga mga butang siya misaka na usab sama sa iyang unang gihimo."
                },
                {
                    "number": 46,
                    "text": "Niini nga higayon, lawom kaayo ang nahipatik sa akong kaisipan, nga ang katulugon mibiya sa akong mga mata, ug ako mihigda nga gidaug sa kahibulong sa akong nakita ug nabati. Apan unsa ang akong katingala nga nagpakita na usab ang mao nga sinugo diha sa kiliran sa akong higdaanan, ug nakadungog kaniya nga misaysay o mibalik pag-usab sa pagsaysay ngari kanako sa mao gihapon nga mga butang ingon sa nangagi; ug midugang og usa ka pagpasidaan ngari kanako, nga si Satanas mosulay sa pagtintal kanako (mahitungod sa kabus nga kahimtang sa banay sa akong amahan), sa pagkuha sa mga palid sa tuyo nga magpadato. Kini siya midili kanako, nag-ingon nga ako kinahanglan gayud nga walay lain nga tumong sa pagkuha sa mga palid gawas sa paghimaya sa Dios, ug kinahanglan dili gayud magpaimpluwensya sa bisan unsa nga katuyoan nga walay labut sa pagpalambo sa iyang gingharian; kon dili, ako dili makakuha kanila."
                },
                {
                    "number": 47,
                    "text": "Human niini nga ikatulo nga pagduaw, siya misaka na usab paingon sa langit sama sa una, ug ako nagpabilin pag-usab sa pagpamalandong sa pagkakatingalahan niini nga akong nasinati; sa diha nga sa kalit lamang human ang langitnon nga sinugo mibiya kanako sa ikatulo nga higayon, mituktugaok ang manok, ug ako nakamatikod nga ang kabuntagon nagsingabut, sa ingon niana ang among panagsultihanay milungtad sa tibuok gabii."
                },
                {
                    "number": 48,
                    "text": "Ako sa walay langan mibangon gikan sa akong higdaanan, ug, sama sa naandan, mipaingon sa kinahanglanon nga mga buluhaton sa matag adlaw; apan, sa pagsulay sa pagtrabaho sama sa naandan, ako nakamatikod nga nawad-an ako sa kusog ug dili makahimo sa mga buluhaton. Ang akong amahan kinsa nagtrabaho uban kanako, nakamatikod nga adunay nakasamok kanako ug misulti kanako sa pagpauli sa balay. Ako misugod uban sa tuyo sa pagpauli sa balay; apan, sa pagsulay sa paglatas sa koral gikan sa umahan diin kami nahimutang, ako nawad-an sa umoy, ug ako natumba sa yuta, ug sa mubo nga higayon nawad-an sa panimuot."
                },
                {
                    "number": 49,
                    "text": "Ang unang butang nga akong mahinumduman mao ang usa ka tingog nga nakigsulti kanako, nagsangpit sa akong ngalan. Ako mihangad, ug nakita ang mao gihapon nga sinugo nga nagbarug dapit sa akong ulohan, gilibutan sa kahayag sama sa una. Unya siya mibalik na usab sa pagsaysay sa tanan nga siya misulti kanako sa miagi nga gabii, ug mimando kanako sa pag-adto ngadto sa akong amahan ug pagsulti kaniya bahin sa panan-awon ug sa mga sugo diin ako nakadawat."
                },
                {
                    "number": 50,
                    "text": "Ako mituman; ako mibalik ngadto sa akong amahan nga didto pa sa umahan, ug misaysay sa tibuok nga nahitabo ngadto kaniya. Siya mitubag kanako nga kini gikan sa Dios, ug misulti kanako sa pagpadayon ug sa pagbuhat sumala sa gimando sa sinugo. Ako mibiya sa umahan, ug mipaingon sa dapit diin gisulti sa sinugo kanako nga gitagoan sa mga palid, ug tungod sa katin-aw sa panan-awon nga akong nakita mahitungod niini, ako nakaila sa dapit diha-diha sa akong pag-abut didto."
                },
                {
                    "number": 51,
                    "text": "Duol sa balangay sa Manchester, lalawigan sa Ontario, New York, nagbarug ang usa ka bungtod nga may igo nga gidak-on, ug mao ang kinahabugan sa kasilinganan. Sa kasadpan nga bahin sa mao nga bungtod, sa dili kaayo layo sa ibabaw, ilawom sa usa ka bato nga may igo nga gidak-on, diha ang mga palid, nga gisulod sa usa ka bato nga kahon. Kini nga bato bagâ ug nagkalingin sa taliwala sa may ibabaw nga bahin, ug nagkanipis paingon sa mga ngilit, nga sa ingon ang tungâ nga bahin makita sa ibabaw sa yuta, apan ang mga ngilit palibut niini natabunan sa yuta."
                },
                {
                    "number": 52,
                    "text": "Human makabkab ang yuta, ako nagkuha og ikaligwat, diin ako mipahimutang niini sa ilawom sa kilid sa bato, ug sa gamay lamang nga kusog mialsa niini. Ako mitan-aw, ug diha gayud ako nakakita sa mga palid, sa Urim ug Thummim, ug sa taming, sama sa gipamulong sa sinugo. Ang kahon nga gisudlan niini gihimo sa tinumpi nga gagmay nga mga bato ug gibulitan sa usa ka matang sa semento. Ang ilawom sa kahon gisalugan og duha ka bato nga gibabag ug mao ang gipatungan sa mga palid ug sa uban nga mga butang."
                },
                {
                    "number": 53,
                    "text": "Ako misulay sa pagkuha kanila, apan gidid-an sa sinugo, ug gisultihan pag-usab nga ang panahon sa paghabwa kanila wala pa moabut, ug dili gayud, hangtud ang tagal nga upat ka tuig moabut; apan siya misulti kanako nga ako kinahanglan moanhi sa mao nga dapit tukma sa usa ka tuig gikan niadto nga panahon, ug nga siya diha makigkita kanako, ug nga ako magpadayon sa pagbuhat niini hangtud nga ang higayon moabut sa pagkuha sa mga palid."
                },
                {
                    "number": 54,
                    "text": "Tungod niana, sumala sa gisugo kanako, ako miadto matag katapusan sa tuig, ug sa matag higayon ako nakakita sa mao gihapon nga sinugo didto, ug nakadawat ug pahimangno ug kaalam gikan kaniya sa matag higayon sa among pagpanagsultihanay mahitungod sa pagabuhaton sa Ginoo, unsaon ug sa unsa nga paagi ang pagdumala sa iyang gingharian sa katapusan nga mga adlaw."
                },
                {
                    "number": 55,
                    "text": "Kay ang pagkabutang sa akong amahan kabahin sa kalibutanon nga mga panginahanglan kulang kaayo, napugos kami sa pagtrabaho, nagpasuhol sa inadlaw nga buluhaton, kon kami makahigayon. Usahay kami anaa ra sa panimalay, usahay sa lain nga dapit, ug pinaagi sa kanunay nga pagtrabaho nakabaton og hamugaway nga panginabuhi."
                },
                {
                    "number": 56,
                    "text": "Sa tuig 1823 ang banay sa akong amahan nakasugat og dako nga kasakit sa kamatayon sa akong magulang nga lalaki, si Alvin. Sa buwan sa Oktubre, 1825, ako gisuholan sa usa ka tigulang nga maayo nga tawo nga ginganlan og Josiah Stoal, kinsa nagpuyo sa lalawigan sa Chenango, Estado sa New York. Siya nakadungog sa usa ka mina sa pilak nga giablihan sa mga Espanyol sa Harmony, lalawigan sa Susquehanna, Estado sa Pennsylvania; ug sa wala pa ako magpasuhol kaniya, nagkalot, aron, kon mahimo, makakaplag sa mina. Human ako moadto aron motipon kaniya, siya midala kanako, uban sa iyang mga katabang, aron pagkalot sa mina sa pilak, diin ako mipadayon sa pagtrabaho sulod sa usa ka bulan, nga walay kalampusan sa among paningkamot, ug sa katapusan ako misugyot sa tigulang nga maayo nga tawo sa paghunong sa pagkalot human niini. Sukad niadto mitunga ang nagpasulabi nga sugilanon nga ako usa ka tigkalot og salapi."
                },
                {
                    "number": 57,
                    "text": "Niini nga panahon nga ako nagtrabaho, ako gipapuyo uban kang G. Isaac Hale niana nga dapit; didto ko unang nakita ang akong asawa (iyang anak nga babaye), Emma Hale. Sa ika-18 sa Enero 1827, kami gikasal, samtang ako nagtrabaho pa ubos kang G. Stoal."
                },
                {
                    "number": 58,
                    "text": "Tungod sa akong pagpadayon og pagpahayag nga ako nakakita og usa ka panan-awon, ang pagpanggukod misunod gihapon kanako, ug ang banay sa amahan sa akong asawa misupak gayud sa among pagminyo. Ako nahimo, tungod niana, ubos sa panginahanglan sa pagdala kaniya sa lain nga dapit; busa kami nanglakaw ug naminyo sa balay ni Squire Tarbill, sa habagatan nga Bainbridge, lalawigan sa Chenango, New York. Pagkahuman gayud sa among kaminyoon, ako mibiya ni G. Stoal, ug miadto sa akong amahan, ug nag-uma uban kaniya niana nga panahon."
                },
                {
                    "number": 59,
                    "text": "Sa kapulihay miabut ang panahon sa pagkuha sa mga palid, sa Urim ug Thummim, ug sa taming. Sa ikakawhaan ug duha ka adlaw sa Septyembre, usa ka libo walo ka gatus ug kawhaan ug pito, human milabay ang lain nga tuig sa akong pagduaw sa dapit diin gitago ang mga palid, ang mao gihapon nga langitnon nga sinugo mitugyan kanila kanako ngari uban niini nga panugon: nga ako kinahanglan ang manubag kanila; nga kon ako motugot kanila nga mawala tungod sa walay pagtagad, o pinaagi sa akong bisan unsa nga pagpasagad, ako pagalaglagon; apan kon ako mogamit sa akong tanan nga mga panlimbasug sa pag-amping kanila, hangtud nga siya, ang sinugo, mobawi kanila, sila pagapanalipdan."
                },
                {
                    "number": 60,
                    "text": "Ako sa wala madugay nakahibalo sa katarungan ngano nga nakadawat sa mahigpit nga pahimangno sa pag-amping kanila, ug ngano nga miingon ang sinugo nga kon ako makahuman sa gipabuhat kanako, siya mobawi kanila. Kay sa wala madugay nga kini nahibaloan nga ako nagbaton kanila, nga ang labing pinugsanay nga tinguha gigamit aron sa pagkuha kanila gikan kanako. Matag paagi nga nahunahunaan gigamit sa mao nga katuyoan. Ang pagpanggukod nag-anam kapait ug nagkagrabe kay sa kaniadto, ug ang pundok sa katawhan nagtukaw kanunay sa pagkuha kanila gikan kanako kon mahimo. Apan pinaagi sa kaalam sa Dios, nagpabilin sila nga luwas diha sa akong mga kamot, hangtud ako nakatapos unsa ang gikinahanglan gikan sa akong mga kamot. Kanus-a, sumala sa gikasabutan, ang sinugo mibawi kanila, ako mitugyan kanila ngadto kaniya; ug anaa na sila kaniya hangtud niini nga adlaw, ikaduha nga adlaw sa Mayo, usa ka libo walo ka gatus ug katloan ug walo."
                },
                {
                    "number": 61,
                    "text": "Ang kasamok, hinoon, mipadayon pa, ug ang hungihong uban sa kaliboan nga mga dila sa kanunay gipahigayon sa pagsabwag sa mga bakak kabahin sa banay sa akong amahan, ug mahitungod sa akong kaugalingon. Ug kon ako ang pasultihon sa ikakaliboan nga bahin kanila, kini makapuno og mga bolumen. Ang pagpanggukod, hinoon, dili na maantus ug diha ako ubos sa tinguha sa pagbiya sa Manchester, ug kuyog sa akong asawa mipaingon ngadto sa lalawigan sa Susquehanna, sa Estado sa Pennsylvania. Samtang ako nangandam alang sa pagbiya—tungod sa kawad-on, ug sa pagpanggukod nga bug-at kaayo ngari diri kanamo kami wala nay kapaingnan—sa taliwala sa among mga kalisdanan nakakita kami og maayo nga tawo nga ginganlan og Martin Harris, kinsa miduol ug mipahulam kanamo og kalim-an ka dolyar aron sa pagtabang kanamo sa among panaw. Si G. Harris usa ka lumulupyo sa lungsod sa Palmyra, lalawigan sa Wayne, diha sa Estado sa New York, ug usa ka dungganan nga mag-uuma."
                },
                {
                    "number": 62,
                    "text": "Pinaagi sa untop nga panabang ako nakaabut sa dapit nga akong adtoan sa Pennsylvania; ug diha-diha sa akong pag-abut ako misugod sa pagkopya sa mga sinulat gikan sa mga palid. Ako mikopya og ubay-ubay nga gidaghanon kanila, ug pinaagi sa Urim ug Thummim ako mihubad sa uban kanila, diin akong gibuhat taliwala sa panahon sa akong pag-abut sa balay sa amahan sa akong asawa, sa bulan sa Disyembre, ug sa Pebrero nga misunod."
                },
                {
                    "number": 63,
                    "text": "Diha sa bulan sa Pebrero, ang nahisgutan nga G. Martin Harris mianha sa among dapit, mikuha sa mga sinulat nga ako mikopya gikan sa mga palid, ug midala niini ngadto sa dakbayan sa New York. Kon unsay nahitabo mahitungod kaniya ug sa mga sinulat, ako motugyan ngadto sa iyang kaugalingon nga asoy, ingon sa iyang pagsaysay kanila ngari kanako human sa iyang pagbalik, nga mao ang mga mosunod:"
                },
                {
                    "number": 64,
                    "text": "“Ako miadto sa dakbayan sa New York, ug mipakita sa mga titik nga gihubad uban sa mga paghubad niini, ngadto ni Magtutudlo Charles Anthon, usa ka maayo nga tawo nga dungganan tungod sa iyang nakab-ut nga kabatid sa pagsulat. Si Magtutudlo Charles Anthon miingon nga ang kahubaran husto, labaw pa kay sa bisan unsa nga siya sukad nakakita nga hinubad gikan sa Ehiptohanon. Ug dayon ako mipakita kaniya niadto nga wala pa mahubad, ug siya miingon nga sila mga sinulat nga Ehiptohanon, Chaldaic, Asiriac, ug Arabic; ug siya miingon nga sila mga tinuod nga sinulat. Siya mihatag kanako og usa ka sertipiko, nagmatuod ngadto sa katawhan sa Palmyra nga sila mga tinuod nga sinulat, ug nga ang pagkahubad kanila ingon sa pagkahubad husto usab. Ako midawat sa sertipiko ug misulod niini sa akong bulsa, ug sa diha nga mobiya na ako sa balay, ako gitawag pagbalik ni G. Anthon, ug nangutana kanako giunsa niining batan-on nga lalaki pagkahibalo nga adunay mga palid nga bulawan sa dapit diin kini iyang nakita. Ako mitubag nga usa ka anghel sa Dios ang mipadayag niini ngadto kaniya.”"
                },
                {
                    "number": 65,
                    "text": "“Dayon siya miingon ngari kanako, ‘Pakit-a ako niana nga sertipiko.’ Ako mikuha niini sa akong bulsa ug mihatag niini ngadto kaniya, sa pagdawat niya niini siya migisi-gisi niini, nag-ingon nga wala na kanang mga butanga karon sama sa pangalagad sa mga anghel ug kon ako modala sa mga palid ngadto kaniya siya mohubad niini. Ako misulti kaniya nga adunay mga bahin sa mga palid nga gisilyohan, ug nga ako gidid-an sa pagdala kanila. Siya mitubag, ‘Ako dili makabasa og usa ka sinilyohan nga basahon.’ Ako mibiya kaniya ug mipaingon ngadto ni Dr. Mithchell, kinsa midason sa unsa ang gisulti ni Magtutudlo Anthon nga may kalabutan sa mga sinulat ug sa mga hinubad.”"
                },
                {
                    "number": 66,
                    "text": "Sa ika-5 nga adlaw sa Abril 1829, miabut si Oliver Cowdery sa akong balay, hangtud niana nga panahon ako wala pa gayud makakita kaniya. Siya miingon kanako nga siya nagtudlo sa tulunghaan sa kasilinganan diin ang akong amahan nagpuyo, ug ang akong amahan ingon nga usa sa mga tinun-an diha, siya mipuyo sa mubo nga panahon sa iyang balay, ug samtang didto siya ang banay miasoy sa mga hitabo sa akong pagkadawat sa mga palid, ug tungod niana siya mianhi aron magpakisayud bahin kanako."
                },
                {
                    "number": 67,
                    "text": "Duha ka adlaw human sa pag-abut ni G. Cowdery (kini ika-7 nga adlaw sa Abril) ako misugod sa paghubad sa Basahon ni Mormon, ug siya misugod sa pagsulat alang kanako."
                },
                {
                    "number": 68,
                    "text": "Kami sa gihapon mipadayon sa buhat nga paghubad, sa diha nga, sa sunod nga bulan (Mayo 1829), kami usa ka adlaw niana nangadto sa kakahoyan aron sa pag-ampo ug pagpangutana sa Ginoo kabahin sa bunyag alang sa paghugas sa mga sala, nga kami nakabasa diha sa gihubad nga mga palid. Samtang kami nagbuhat sa ingon, nag-ampo ug nagtawag ngadto sa Ginoo, usa ka sulugoon nga gikan sa langit mikunsad sa usa ka panganod sa kahayag, ug samtang nagpandong sa iyang mga kamot kanamo, siya mi-orden kanamo, nag-ingon:"
                },
                {
                    "number": 69,
                    "text": "Diha kaninyo akong kauban nga mga sulugoon, sa ngalan sa Mesiyas, ako motugyan sa Pagkapari ni Aaron, nga naghupot sa mga yawe sa pagpangalagad sa mga anghel, ug sa ebanghelyo sa paghinulsol, ug sa bunyag pinaagi sa pagpaunlod alang sa kapasayloan sa mga sala; ug kini dili na pagakuhaon pag-usab gikan sa yuta hangtud nga ang mga anak ni Levi maghalad pag-usab og halad ngadto sa Ginoo diha sa pagkamatarung."
                },
                {
                    "number": 70,
                    "text": "Siya miingon nga kining Aaronic nga Pagkapari walay gahum sa pagpandong sa mga kamot alang sa gasa sa Espiritu Santo, apan nga kini kinahanglan gayud nga itugyan ngari kanamo sa umaabut; ug siya misugo kanamo sa paglakaw ug magpabunyag, ug naghatag kanamo og mga pamaagi nga ako mobunyag kang Oliver Cowdery, ug nga inig kahuman siya mobunyag kanako."
                },
                {
                    "number": 71,
                    "text": "Sumala niana kami milakaw ug gibunyagan. Ako mibunyag kaniya ug una, ug pagkahuman siya mibunyag kanako—diin pagkahuman ako mipandong sa akong mga kamot diha sa iyang ulo ug mi-orden kaniya sa Aaronic nga Pagkapari, ug human siya mipandong sa iyang mga kamot ngari kanako ug mi-orden kanako sa mao gihapon nga Pagkapari—kay sa ingon kami gisugo.*"
                },
                {
                    "number": 72,
                    "text": "Ang sinugo nga miduaw kanamo niini nga higayon mitugyan niini nga Pagkapari ngari kanamo, miingon nga ang iyang ngalan mao si Juan, kadto gihapon nga gitawag og Juan Bautista sa Bag-ong Tugon, ug nga siya nagbuhat ubos sa panudlo ni Pedro, Santiago ug Juan, kinsa naghupot sa mga yawe sa Pagkapari ni Melchizedek, diin nga Pagkapari, siya miingon, sa angay nga panahon itugyan ngari kanamo, ug nga ako pagatawgon og unang Anciano sa Simbahan, ug siya (Oliver Cowdery) ang ikaduha. Diha sa ikanapulo ug lima nga adlaw sa Mayo 1829, nga kami gi-orden ubos sa kamot niini nga sinugo, ug gibunyagan."
                },
                {
                    "number": 73,
                    "text": "Diha-diha sa among pagkawas gikan sa tubig human kami mabunyagi, kami nakatagamtam og mahinungdanon ug mahimayaon nga mga panalangin gikan sa atong Langitnong Amahan. Mao pa gani ang akong pagbunyag ni Oliver Cowdery ang Espiritu Santo mikunsad nganha kaniya, ug siya mibarug ug nanagna sa daghan nga mga butang nga sa dili madugay mahinabo. Ug usab, sa wala madugay sa iyang pagbunyag kanako, ako usab nakaangkon sa espiritu sa pagpanagna, unya, samtang ako nagbarug, ako nanagna mahitungod sa pag-uswag niini nga Simbahan, ug daghan pa nga lain nga mga butang nga may kalabutan sa Simbahan, ug niini nga kaliwatan sa mga katawhan. Kami napuno sa Espiritu Santo, ug nalipay diha sa Dios sa among kaluwasan."
                },
                {
                    "number": 74,
                    "text": "Ang among mga hunahuna nga karon nadan-agan, kami misugod og pag-angkon sa salabutan sa mga kasulatan, ug ang tinuod nga kahulugan ug katuyoan sa ilang labaw nga kahibulongan nga mga pulong nga gipadayag ngari kanamo sa usa ka paagi nga kami dili gayud unta makakat-on, ni sukad makahunahuna. Niini nga higayon kami napugos sa pagtago sa mga hitabo nga may kalabutan sa pagdawat sa Pagkapari ug sa among pagbunyag, tungod sa espiritu sa pagpanggukod diin mipakita na diha sa mga kasilinganan."
                },
                {
                    "number": 75,
                    "text": "Kami gihulga nga gubton, matag karon ug unya, ug kini, usab, sa mga magtutudlo sa relihiyon. Ug ang ilang mga katuyoan sa paggubot kanamo napugngan lamang pinaagi sa gahum sa banay sa amahan sa akong asawa (ubos sa Balaanon nga pagbantay), kinsa nakigsuod kaayo kanako, ug kinsa supak kaayo sa mga kagubot ug andam nga ako magpadayon sa buhat sa paghubad nga walay kasamok; ug busa mitanyag ug misaad kanamo og panalipod gikan sa mga pamaagi nga supak sa balaod, kutob sa ilang mahimo."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "Ang mga Artikulo sa Hugot nga Pagtuo 1",
            "data_type": "chapter",
            "chapter_name": "Kapitulo 1",
            "book_title": "Ang mga Artikulo sa Hugot nga Pagtuo sa Ang Simbahan ni Jesukristo sa mga Santos sa Ulahing mga Adlaw",
            "verses": [
                {
                    "number": 1,
                    "text": "Kami nagtuo sa Dios, ang Amahan sa Kahangturan, ug sa Iyang Anak, si Jesukristo, ug sa Espiritu Santo."
                },
                {
                    "number": 2,
                    "text": "Kami nagtuo nga ang mga tawo pagasilotan sa ilang kaugalingon nga mga sala, ug dili tungod sa mga kalapasan ni Adan."
                },
                {
                    "number": 3,
                    "text": "Kami nagtuo nga pinaagi sa Pag-ula ni Kristo, ang tanan nga mga katawhan mahimo nga maluwas, pinaagi sa pagsunod sa mga balaod ug mga ordinansa sa Ebanghelyo."
                },
                {
                    "number": 4,
                    "text": "Kami nagtuo nga ang unang mga baruganan ug mga ordinansa sa Ebanghelyo mao ang: una, Hugot nga pagtuo diha sa Ginoong Jesukristo; ikaduha, Paghinulsol; ikatulo, Bunyag pinaagi sa pagpaunlod alang sa kapasayloan sa mga sala; ikaupat, Pagpandong sa mga kamot alang sa mga gasa sa Espiritu Santo."
                },
                {
                    "number": 5,
                    "text": "Kami nagtuo nga ang usa ka tawo kinahanglan gayud pagatawgon sa Dios, pinaagi sa pagpanagna, ug pinaagi sa pagpandong sa mga kamot niadto kinsa adunay pagtugot, sa pagsangyaw sa Ebanghelyo ug sa pagpangalagad sa mga ordinansa niini."
                },
                {
                    "number": 6,
                    "text": "Kami nagtuo sa sama nga kapunongan nga diha sa Karaan nga Simbahan, sa ato pa, ang mga apostoles, mga propeta, mga pastor, mga magtutudlo, mga ebanghelista, ug uban pa."
                },
                {
                    "number": 7,
                    "text": "Kami nagtuo sa gasa sa mga pinulongan, pagpanagna, pagpadayag, mga panan-awon, pagpang-ayo, pagpanghubad sa mga pinulongan, ug uban pa."
                },
                {
                    "number": 8,
                    "text": "Kami nagtuo sa Biblia nga pulong sa Dios kon kini tukma nga pagkahubad; kami nagtuo usab sa Basahon ni Mormon nga pulong sa Dios."
                },
                {
                    "number": 9,
                    "text": "Kami nagtuo sa tanan nga gipadayag sa Dios, sa tanan nga gipadayag niya karon, ug kami nagtuo nga siya mopadayag pa og daghan nga dagko ug mahinungdanon nga mga butang kalabut sa Gingharian sa Dios."
                },
                {
                    "number": 10,
                    "text": "Kami nagtuo sa tinuod nga panagtigum sa Israel ug sa pagpahiuli sa Napulo ka mga Tribo; nga ang Zion (ang Bag-ong Jerusalem) pagatukuron diha sa kayutaan sa America; nga si Kristo mohari dinhi sa yuta; ug, nga ang yuta pagabag-ohon ug makadawat sa iyang paraisohanon nga himaya."
                },
                {
                    "number": 11,
                    "text": "Kami nag-angkon sa kahigayunan sa pagsimba sa Dios nga Makagagahum sumala sa pagmando sa among kaugalingon nga tanlag, ug nagtugot sa tanan nga mga tawo sa sama nga kahigayunan, sa pagpasimba kanila sa bisan unsa nga paagi, asa, o unsa ang ilang buot simbahon."
                },
                {
                    "number": 12,
                    "text": "Kami nagtuo sa kamandoan ubos sa mga hari, presidente, mga magmamando, ug sa mga maghuhukom, sa pagsunod; pagtahud; ug sa paghupot sa balaod."
                },
                {
                    "number": 13,
                    "text": "Kami nagtuo sa pagkamatinuoron, pagkamatinud-anon, pagkaputli, pagkamanggiloloy-on, mahiyason ug sa pagbuhat sa matarung ngadto sa tanan nga mga tawo; sa pagkatinuod, kami mahimo nga moingon nga kami nagsunod sa tambag ni Pablo—Kami nagtuo sa tanan nga mga butang, kami naglaum sa tanan nga mga butang, kami nakalahutay sa daghan nga mga butang, ug naglaum nga makalahutay sa tanan nga mga butang. Kon adunay mga butang nga mahiyason, matahum, o maayo og dungog o dalaygon, kami naninguha sa pagpangita niining mga butanga."
                }
            ]
        }
    }
}