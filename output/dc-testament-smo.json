{
    "title": "Mataupu Faavae ma Feagaiga",
    "uri": "/study/scriptures/dc-testament",
    "structure": [
        {
            "type": "content",
            "title": "itulau autu",
            "uri": "/study/scriptures/dc-testament/title-page"
        },
        {
            "type": "content",
            "title": "O Le Faatomuaga",
            "uri": "/study/scriptures/dc-testament/introduction"
        },
        {
            "type": "section",
            "title": "Mataupu Faavae ma Feagaiga",
            "entries": [
                {
                    "type": "content",
                    "title": "Mataupu Faavae ma Feagaiga 1",
                    "uri": "/study/scriptures/dc-testament/dc/1"
                },
                {
                    "type": "content",
                    "title": "Mataupu Faavae ma Feagaiga 2",
                    "uri": "/study/scriptures/dc-testament/dc/2"
                },
                {
                    "type": "content",
                    "title": "Mataupu Faavae ma Feagaiga 3",
                    "uri": "/study/scriptures/dc-testament/dc/3"
                },
                {
                    "type": "content",
                    "title": "Mataupu Faavae ma Feagaiga 4",
                    "uri": "/study/scriptures/dc-testament/dc/4"
                },
                {
                    "type": "content",
                    "title": "Mataupu Faavae ma Feagaiga 5",
                    "uri": "/study/scriptures/dc-testament/dc/5"
                },
                {
                    "type": "content",
                    "title": "Mataupu Faavae ma Feagaiga 6",
                    "uri": "/study/scriptures/dc-testament/dc/6"
                },
                {
                    "type": "content",
                    "title": "Mataupu Faavae ma Feagaiga 7",
                    "uri": "/study/scriptures/dc-testament/dc/7"
                },
                {
                    "type": "content",
                    "title": "Mataupu Faavae ma Feagaiga 8",
                    "uri": "/study/scriptures/dc-testament/dc/8"
                },
                {
                    "type": "content",
                    "title": "Mataupu Faavae ma Feagaiga 9",
                    "uri": "/study/scriptures/dc-testament/dc/9"
                },
                {
                    "type": "content",
                    "title": "Mataupu Faavae ma Feagaiga 10",
                    "uri": "/study/scriptures/dc-testament/dc/10"
                },
                {
                    "type": "content",
                    "title": "Mataupu Faavae ma Feagaiga 11",
                    "uri": "/study/scriptures/dc-testament/dc/11"
                },
                {
                    "type": "content",
                    "title": "Mataupu Faavae ma Feagaiga 12",
                    "uri": "/study/scriptures/dc-testament/dc/12"
                },
                {
                    "type": "content",
                    "title": "Mataupu Faavae ma Feagaiga 13",
                    "uri": "/study/scriptures/dc-testament/dc/13"
                },
                {
                    "type": "content",
                    "title": "Mataupu Faavae ma Feagaiga 14",
                    "uri": "/study/scriptures/dc-testament/dc/14"
                },
                {
                    "type": "content",
                    "title": "Mataupu Faavae ma Feagaiga 15",
                    "uri": "/study/scriptures/dc-testament/dc/15"
                },
                {
                    "type": "content",
                    "title": "Mataupu Faavae ma Feagaiga 16",
                    "uri": "/study/scriptures/dc-testament/dc/16"
                },
                {
                    "type": "content",
                    "title": "Mataupu Faavae ma Feagaiga 17",
                    "uri": "/study/scriptures/dc-testament/dc/17"
                },
                {
                    "type": "content",
                    "title": "Mataupu Faavae ma Feagaiga 18",
                    "uri": "/study/scriptures/dc-testament/dc/18"
                },
                {
                    "type": "content",
                    "title": "Mataupu Faavae ma Feagaiga 19",
                    "uri": "/study/scriptures/dc-testament/dc/19"
                },
                {
                    "type": "content",
                    "title": "Mataupu Faavae ma Feagaiga 20",
                    "uri": "/study/scriptures/dc-testament/dc/20"
                },
                {
                    "type": "content",
                    "title": "Mataupu Faavae ma Feagaiga 21",
                    "uri": "/study/scriptures/dc-testament/dc/21"
                },
                {
                    "type": "content",
                    "title": "Mataupu Faavae ma Feagaiga 22",
                    "uri": "/study/scriptures/dc-testament/dc/22"
                },
                {
                    "type": "content",
                    "title": "Mataupu Faavae ma Feagaiga 23",
                    "uri": "/study/scriptures/dc-testament/dc/23"
                },
                {
                    "type": "content",
                    "title": "Mataupu Faavae ma Feagaiga 24",
                    "uri": "/study/scriptures/dc-testament/dc/24"
                },
                {
                    "type": "content",
                    "title": "Mataupu Faavae ma Feagaiga 25",
                    "uri": "/study/scriptures/dc-testament/dc/25"
                },
                {
                    "type": "content",
                    "title": "Mataupu Faavae ma Feagaiga 26",
                    "uri": "/study/scriptures/dc-testament/dc/26"
                },
                {
                    "type": "content",
                    "title": "Mataupu Faavae ma Feagaiga 27",
                    "uri": "/study/scriptures/dc-testament/dc/27"
                },
                {
                    "type": "content",
                    "title": "Mataupu Faavae ma Feagaiga 28",
                    "uri": "/study/scriptures/dc-testament/dc/28"
                },
                {
                    "type": "content",
                    "title": "Mataupu Faavae ma Feagaiga 29",
                    "uri": "/study/scriptures/dc-testament/dc/29"
                },
                {
                    "type": "content",
                    "title": "Mataupu Faavae ma Feagaiga 30",
                    "uri": "/study/scriptures/dc-testament/dc/30"
                },
                {
                    "type": "content",
                    "title": "Mataupu Faavae ma Feagaiga 31",
                    "uri": "/study/scriptures/dc-testament/dc/31"
                },
                {
                    "type": "content",
                    "title": "Mataupu Faavae ma Feagaiga 32",
                    "uri": "/study/scriptures/dc-testament/dc/32"
                },
                {
                    "type": "content",
                    "title": "Mataupu Faavae ma Feagaiga 33",
                    "uri": "/study/scriptures/dc-testament/dc/33"
                },
                {
                    "type": "content",
                    "title": "Mataupu Faavae ma Feagaiga 34",
                    "uri": "/study/scriptures/dc-testament/dc/34"
                },
                {
                    "type": "content",
                    "title": "Mataupu Faavae ma Feagaiga 35",
                    "uri": "/study/scriptures/dc-testament/dc/35"
                },
                {
                    "type": "content",
                    "title": "Mataupu Faavae ma Feagaiga 36",
                    "uri": "/study/scriptures/dc-testament/dc/36"
                },
                {
                    "type": "content",
                    "title": "Mataupu Faavae ma Feagaiga 37",
                    "uri": "/study/scriptures/dc-testament/dc/37"
                },
                {
                    "type": "content",
                    "title": "Mataupu Faavae ma Feagaiga 38",
                    "uri": "/study/scriptures/dc-testament/dc/38"
                },
                {
                    "type": "content",
                    "title": "Mataupu Faavae ma Feagaiga 39",
                    "uri": "/study/scriptures/dc-testament/dc/39"
                },
                {
                    "type": "content",
                    "title": "Mataupu Faavae ma Feagaiga 40",
                    "uri": "/study/scriptures/dc-testament/dc/40"
                },
                {
                    "type": "content",
                    "title": "Mataupu Faavae ma Feagaiga 41",
                    "uri": "/study/scriptures/dc-testament/dc/41"
                },
                {
                    "type": "content",
                    "title": "Mataupu Faavae ma Feagaiga 42",
                    "uri": "/study/scriptures/dc-testament/dc/42"
                },
                {
                    "type": "content",
                    "title": "Mataupu Faavae ma Feagaiga 43",
                    "uri": "/study/scriptures/dc-testament/dc/43"
                },
                {
                    "type": "content",
                    "title": "Mataupu Faavae ma Feagaiga 44",
                    "uri": "/study/scriptures/dc-testament/dc/44"
                },
                {
                    "type": "content",
                    "title": "Mataupu Faavae ma Feagaiga 45",
                    "uri": "/study/scriptures/dc-testament/dc/45"
                },
                {
                    "type": "content",
                    "title": "Mataupu Faavae ma Feagaiga 46",
                    "uri": "/study/scriptures/dc-testament/dc/46"
                },
                {
                    "type": "content",
                    "title": "Mataupu Faavae ma Feagaiga 47",
                    "uri": "/study/scriptures/dc-testament/dc/47"
                },
                {
                    "type": "content",
                    "title": "Mataupu Faavae ma Feagaiga 48",
                    "uri": "/study/scriptures/dc-testament/dc/48"
                },
                {
                    "type": "content",
                    "title": "Mataupu Faavae ma Feagaiga 49",
                    "uri": "/study/scriptures/dc-testament/dc/49"
                },
                {
                    "type": "content",
                    "title": "Mataupu Faavae ma Feagaiga 50",
                    "uri": "/study/scriptures/dc-testament/dc/50"
                },
                {
                    "type": "content",
                    "title": "Mataupu Faavae ma Feagaiga 51",
                    "uri": "/study/scriptures/dc-testament/dc/51"
                },
                {
                    "type": "content",
                    "title": "Mataupu Faavae ma Feagaiga 52",
                    "uri": "/study/scriptures/dc-testament/dc/52"
                },
                {
                    "type": "content",
                    "title": "Mataupu Faavae ma Feagaiga 53",
                    "uri": "/study/scriptures/dc-testament/dc/53"
                },
                {
                    "type": "content",
                    "title": "Mataupu Faavae ma Feagaiga 54",
                    "uri": "/study/scriptures/dc-testament/dc/54"
                },
                {
                    "type": "content",
                    "title": "Mataupu Faavae ma Feagaiga 55",
                    "uri": "/study/scriptures/dc-testament/dc/55"
                },
                {
                    "type": "content",
                    "title": "Mataupu Faavae ma Feagaiga 56",
                    "uri": "/study/scriptures/dc-testament/dc/56"
                },
                {
                    "type": "content",
                    "title": "Mataupu Faavae ma Feagaiga 57",
                    "uri": "/study/scriptures/dc-testament/dc/57"
                },
                {
                    "type": "content",
                    "title": "Mataupu Faavae ma Feagaiga 58",
                    "uri": "/study/scriptures/dc-testament/dc/58"
                },
                {
                    "type": "content",
                    "title": "Mataupu Faavae ma Feagaiga 59",
                    "uri": "/study/scriptures/dc-testament/dc/59"
                },
                {
                    "type": "content",
                    "title": "Mataupu Faavae ma Feagaiga 60",
                    "uri": "/study/scriptures/dc-testament/dc/60"
                },
                {
                    "type": "content",
                    "title": "Mataupu Faavae ma Feagaiga 61",
                    "uri": "/study/scriptures/dc-testament/dc/61"
                },
                {
                    "type": "content",
                    "title": "Mataupu Faavae ma Feagaiga 62",
                    "uri": "/study/scriptures/dc-testament/dc/62"
                },
                {
                    "type": "content",
                    "title": "Mataupu Faavae ma Feagaiga 63",
                    "uri": "/study/scriptures/dc-testament/dc/63"
                },
                {
                    "type": "content",
                    "title": "Mataupu Faavae ma Feagaiga 64",
                    "uri": "/study/scriptures/dc-testament/dc/64"
                },
                {
                    "type": "content",
                    "title": "Mataupu Faavae ma Feagaiga 65",
                    "uri": "/study/scriptures/dc-testament/dc/65"
                },
                {
                    "type": "content",
                    "title": "Mataupu Faavae ma Feagaiga 66",
                    "uri": "/study/scriptures/dc-testament/dc/66"
                },
                {
                    "type": "content",
                    "title": "Mataupu Faavae ma Feagaiga 67",
                    "uri": "/study/scriptures/dc-testament/dc/67"
                },
                {
                    "type": "content",
                    "title": "Mataupu Faavae ma Feagaiga 68",
                    "uri": "/study/scriptures/dc-testament/dc/68"
                },
                {
                    "type": "content",
                    "title": "Mataupu Faavae ma Feagaiga 69",
                    "uri": "/study/scriptures/dc-testament/dc/69"
                },
                {
                    "type": "content",
                    "title": "Mataupu Faavae ma Feagaiga 70",
                    "uri": "/study/scriptures/dc-testament/dc/70"
                },
                {
                    "type": "content",
                    "title": "Mataupu Faavae ma Feagaiga 71",
                    "uri": "/study/scriptures/dc-testament/dc/71"
                },
                {
                    "type": "content",
                    "title": "Mataupu Faavae ma Feagaiga 72",
                    "uri": "/study/scriptures/dc-testament/dc/72"
                },
                {
                    "type": "content",
                    "title": "Mataupu Faavae ma Feagaiga 73",
                    "uri": "/study/scriptures/dc-testament/dc/73"
                },
                {
                    "type": "content",
                    "title": "Mataupu Faavae ma Feagaiga 74",
                    "uri": "/study/scriptures/dc-testament/dc/74"
                },
                {
                    "type": "content",
                    "title": "Mataupu Faavae ma Feagaiga 75",
                    "uri": "/study/scriptures/dc-testament/dc/75"
                },
                {
                    "type": "content",
                    "title": "Mataupu Faavae ma Feagaiga 76",
                    "uri": "/study/scriptures/dc-testament/dc/76"
                },
                {
                    "type": "content",
                    "title": "Mataupu Faavae ma Feagaiga 77",
                    "uri": "/study/scriptures/dc-testament/dc/77"
                },
                {
                    "type": "content",
                    "title": "Mataupu Faavae ma Feagaiga 78",
                    "uri": "/study/scriptures/dc-testament/dc/78"
                },
                {
                    "type": "content",
                    "title": "Mataupu Faavae ma Feagaiga 79",
                    "uri": "/study/scriptures/dc-testament/dc/79"
                },
                {
                    "type": "content",
                    "title": "Mataupu Faavae ma Feagaiga 80",
                    "uri": "/study/scriptures/dc-testament/dc/80"
                },
                {
                    "type": "content",
                    "title": "Mataupu Faavae ma Feagaiga 81",
                    "uri": "/study/scriptures/dc-testament/dc/81"
                },
                {
                    "type": "content",
                    "title": "Mataupu Faavae ma Feagaiga 82",
                    "uri": "/study/scriptures/dc-testament/dc/82"
                },
                {
                    "type": "content",
                    "title": "Mataupu Faavae ma Feagaiga 83",
                    "uri": "/study/scriptures/dc-testament/dc/83"
                },
                {
                    "type": "content",
                    "title": "Mataupu Faavae ma Feagaiga 84",
                    "uri": "/study/scriptures/dc-testament/dc/84"
                },
                {
                    "type": "content",
                    "title": "Mataupu Faavae ma Feagaiga 85",
                    "uri": "/study/scriptures/dc-testament/dc/85"
                },
                {
                    "type": "content",
                    "title": "Mataupu Faavae ma Feagaiga 86",
                    "uri": "/study/scriptures/dc-testament/dc/86"
                },
                {
                    "type": "content",
                    "title": "Mataupu Faavae ma Feagaiga 87",
                    "uri": "/study/scriptures/dc-testament/dc/87"
                },
                {
                    "type": "content",
                    "title": "Mataupu Faavae ma Feagaiga 88",
                    "uri": "/study/scriptures/dc-testament/dc/88"
                },
                {
                    "type": "content",
                    "title": "Mataupu Faavae ma Feagaiga 89",
                    "uri": "/study/scriptures/dc-testament/dc/89"
                },
                {
                    "type": "content",
                    "title": "Mataupu Faavae ma Feagaiga 90",
                    "uri": "/study/scriptures/dc-testament/dc/90"
                },
                {
                    "type": "content",
                    "title": "Mataupu Faavae ma Feagaiga 91",
                    "uri": "/study/scriptures/dc-testament/dc/91"
                },
                {
                    "type": "content",
                    "title": "Mataupu Faavae ma Feagaiga 92",
                    "uri": "/study/scriptures/dc-testament/dc/92"
                },
                {
                    "type": "content",
                    "title": "Mataupu Faavae ma Feagaiga 93",
                    "uri": "/study/scriptures/dc-testament/dc/93"
                },
                {
                    "type": "content",
                    "title": "Mataupu Faavae ma Feagaiga 94",
                    "uri": "/study/scriptures/dc-testament/dc/94"
                },
                {
                    "type": "content",
                    "title": "Mataupu Faavae ma Feagaiga 95",
                    "uri": "/study/scriptures/dc-testament/dc/95"
                },
                {
                    "type": "content",
                    "title": "Mataupu Faavae ma Feagaiga 96",
                    "uri": "/study/scriptures/dc-testament/dc/96"
                },
                {
                    "type": "content",
                    "title": "Mataupu Faavae ma Feagaiga 97",
                    "uri": "/study/scriptures/dc-testament/dc/97"
                },
                {
                    "type": "content",
                    "title": "Mataupu Faavae ma Feagaiga 98",
                    "uri": "/study/scriptures/dc-testament/dc/98"
                },
                {
                    "type": "content",
                    "title": "Mataupu Faavae ma Feagaiga 99",
                    "uri": "/study/scriptures/dc-testament/dc/99"
                },
                {
                    "type": "content",
                    "title": "Mataupu Faavae ma Feagaiga 100",
                    "uri": "/study/scriptures/dc-testament/dc/100"
                },
                {
                    "type": "content",
                    "title": "Mataupu Faavae ma Feagaiga 101",
                    "uri": "/study/scriptures/dc-testament/dc/101"
                },
                {
                    "type": "content",
                    "title": "Mataupu Faavae ma Feagaiga 102",
                    "uri": "/study/scriptures/dc-testament/dc/102"
                },
                {
                    "type": "content",
                    "title": "Mataupu Faavae ma Feagaiga 103",
                    "uri": "/study/scriptures/dc-testament/dc/103"
                },
                {
                    "type": "content",
                    "title": "Mataupu Faavae ma Feagaiga 104",
                    "uri": "/study/scriptures/dc-testament/dc/104"
                },
                {
                    "type": "content",
                    "title": "Mataupu Faavae ma Feagaiga 105",
                    "uri": "/study/scriptures/dc-testament/dc/105"
                },
                {
                    "type": "content",
                    "title": "Mataupu Faavae ma Feagaiga 106",
                    "uri": "/study/scriptures/dc-testament/dc/106"
                },
                {
                    "type": "content",
                    "title": "Mataupu Faavae ma Feagaiga 107",
                    "uri": "/study/scriptures/dc-testament/dc/107"
                },
                {
                    "type": "content",
                    "title": "Mataupu Faavae ma Feagaiga 108",
                    "uri": "/study/scriptures/dc-testament/dc/108"
                },
                {
                    "type": "content",
                    "title": "Mataupu Faavae ma Feagaiga 109",
                    "uri": "/study/scriptures/dc-testament/dc/109"
                },
                {
                    "type": "content",
                    "title": "Mataupu Faavae ma Feagaiga 110",
                    "uri": "/study/scriptures/dc-testament/dc/110"
                },
                {
                    "type": "content",
                    "title": "Mataupu Faavae ma Feagaiga 111",
                    "uri": "/study/scriptures/dc-testament/dc/111"
                },
                {
                    "type": "content",
                    "title": "Mataupu Faavae ma Feagaiga 112",
                    "uri": "/study/scriptures/dc-testament/dc/112"
                },
                {
                    "type": "content",
                    "title": "Mataupu Faavae ma Feagaiga 113",
                    "uri": "/study/scriptures/dc-testament/dc/113"
                },
                {
                    "type": "content",
                    "title": "Mataupu Faavae ma Feagaiga 114",
                    "uri": "/study/scriptures/dc-testament/dc/114"
                },
                {
                    "type": "content",
                    "title": "Mataupu Faavae ma Feagaiga 115",
                    "uri": "/study/scriptures/dc-testament/dc/115"
                },
                {
                    "type": "content",
                    "title": "Mataupu Faavae ma Feagaiga 116",
                    "uri": "/study/scriptures/dc-testament/dc/116"
                },
                {
                    "type": "content",
                    "title": "Mataupu Faavae ma Feagaiga 117",
                    "uri": "/study/scriptures/dc-testament/dc/117"
                },
                {
                    "type": "content",
                    "title": "Mataupu Faavae ma Feagaiga 118",
                    "uri": "/study/scriptures/dc-testament/dc/118"
                },
                {
                    "type": "content",
                    "title": "Mataupu Faavae ma Feagaiga 119",
                    "uri": "/study/scriptures/dc-testament/dc/119"
                },
                {
                    "type": "content",
                    "title": "Mataupu Faavae ma Feagaiga 120",
                    "uri": "/study/scriptures/dc-testament/dc/120"
                },
                {
                    "type": "content",
                    "title": "Mataupu Faavae ma Feagaiga 121",
                    "uri": "/study/scriptures/dc-testament/dc/121"
                },
                {
                    "type": "content",
                    "title": "Mataupu Faavae ma Feagaiga 122",
                    "uri": "/study/scriptures/dc-testament/dc/122"
                },
                {
                    "type": "content",
                    "title": "Mataupu Faavae ma Feagaiga 123",
                    "uri": "/study/scriptures/dc-testament/dc/123"
                },
                {
                    "type": "content",
                    "title": "Mataupu Faavae ma Feagaiga 124",
                    "uri": "/study/scriptures/dc-testament/dc/124"
                },
                {
                    "type": "content",
                    "title": "Mataupu Faavae ma Feagaiga 125",
                    "uri": "/study/scriptures/dc-testament/dc/125"
                },
                {
                    "type": "content",
                    "title": "Mataupu Faavae ma Feagaiga 126",
                    "uri": "/study/scriptures/dc-testament/dc/126"
                },
                {
                    "type": "content",
                    "title": "Mataupu Faavae ma Feagaiga 127",
                    "uri": "/study/scriptures/dc-testament/dc/127"
                },
                {
                    "type": "content",
                    "title": "Mataupu Faavae ma Feagaiga 128",
                    "uri": "/study/scriptures/dc-testament/dc/128"
                },
                {
                    "type": "content",
                    "title": "Mataupu Faavae ma Feagaiga 129",
                    "uri": "/study/scriptures/dc-testament/dc/129"
                },
                {
                    "type": "content",
                    "title": "Mataupu Faavae ma Feagaiga 130",
                    "uri": "/study/scriptures/dc-testament/dc/130"
                },
                {
                    "type": "content",
                    "title": "Mataupu Faavae ma Feagaiga 131",
                    "uri": "/study/scriptures/dc-testament/dc/131"
                },
                {
                    "type": "content",
                    "title": "Mataupu Faavae ma Feagaiga 132",
                    "uri": "/study/scriptures/dc-testament/dc/132"
                },
                {
                    "type": "content",
                    "title": "Mataupu Faavae ma Feagaiga 133",
                    "uri": "/study/scriptures/dc-testament/dc/133"
                },
                {
                    "type": "content",
                    "title": "Mataupu Faavae ma Feagaiga 134",
                    "uri": "/study/scriptures/dc-testament/dc/134"
                },
                {
                    "type": "content",
                    "title": "Mataupu Faavae ma Feagaiga 135",
                    "uri": "/study/scriptures/dc-testament/dc/135"
                },
                {
                    "type": "content",
                    "title": "Mataupu Faavae ma Feagaiga 136",
                    "uri": "/study/scriptures/dc-testament/dc/136"
                },
                {
                    "type": "content",
                    "title": "Mataupu Faavae ma Feagaiga 137",
                    "uri": "/study/scriptures/dc-testament/dc/137"
                },
                {
                    "type": "content",
                    "title": "Mataupu Faavae ma Feagaiga 138",
                    "uri": "/study/scriptures/dc-testament/dc/138"
                }
            ]
        },
        {
            "type": "section",
            "title": "Folafolaga Aloaia—",
            "entries": [
                {
                    "type": "content",
                    "title": "Folafolaga Aloaia— 1",
                    "uri": "/study/scriptures/dc-testament/od/1"
                },
                {
                    "type": "content",
                    "title": "Folafolaga Aloaia— 2",
                    "uri": "/study/scriptures/dc-testament/od/2"
                }
            ]
        }
    ],
    "contents": {
        "/study/scriptures/dc-testament/title-page": {
            "uri": "/study/scriptures/dc-testament/title-page",
            "title": "itulau autu",
            "data_type": "chapter",
            "book_title": "O Le Mataupu Faavae ma Feagaiga a le Ekalesia a Iesu Keriso o le Au Paia o Aso e Gata Ai",
            "subtitle": [
                "Ua i ai Faaaliga na Tuuina mai ia Iosefa Samita, le Perofeta Faatasi ma ni isi o Faaopoopoga na Faia e ona sui i le Au Peresitene o le Ekalesia"
            ],
            "text": [
                "Ua Faasalalauina e le Ekalesia a Iesu Keriso o le Au Paia o Aso e Gata Ai",
                "Aai o Sate Leki, Iutā, U.S.A. 2011",
                "© 2011 e le Intellectual Reserve, Inc.",
                "Ua taofia aia tatau uma",
                "Ua lomia i le Iunaite Setete o Amerika 03/2011",
                "19932011",
                "Translation of the Book of Mormon, Doctrine and Covenants, and Pearl of Great Price",
                "Samoan"
            ]
        },
        "/study/scriptures/dc-testament/introduction": {
            "uri": "/study/scriptures/dc-testament/introduction",
            "title": "O Le Faatomuaga",
            "data_type": "chapter",
            "book_title": "O Le Faatomuaga",
            "text": [
                "O le Mataupu Faavae ma Feagaiga o se aofaiga o faaaliga paia ma folafolaga musuia na tuuina mai mo le faatuina ma le faatonutonuga o le malo o le Atua i luga o le lalolagi i aso e gata ai. E ui ina atonu e faatatau le tele o vaega i tagata O Le Ekalesia a Iesu Keriso o le Au Paia o Aso e Gata Ai, o savali, lapataiga, ma timaiga ua mo le manuia o tagata uma, ma ua i ai se valaau atu i tagata uma o i soo se mea ia faalogo i le siufofoga o le Alii o Iesu Keriso, ua fetalai mai ia te i latou mo lo latou manuia faaletino ma lo latou olataga tumau-faavavau.",
                "O le tele o faaaliga ua i lenei tuufaatasiga, na maua e ala mai ia Iosefa Samita, Laitiiti, le uluai perofeta ma o le peresitene lea O Le Ekalesia a Iesu Keriso o le Au Paia o Aso e Gata Ai. O isi faaaliga na tuuina mai e ala mai i ni isi o ona sui i le Au Peresitene (tagai i ulutala o vaega 135, 136, ma le 138, ma Folafolaga Aloaia 1 ma le 2).",
                "O le tusi o Mataupu Faavae ma Feagaiga o se tasi o tusi faavae o le Ekalesia e o faatasi ma le Tusi Paia, le Tusi a Mamona, ma le Penina Tau Tele. E ui i lea, o le Mataupu Faavae ma Feagaiga ua tulaga ese ona e lē o se faaliliuga o se tusi mai anamua, ae o se tusi na pogai mai i ona-po-nei ma sa tuuina mai e le Atua e ala mai i ana perofeta filifilia mo le toefuataiga o lana galuega paia ma le faatuina o le malo o le Atua i luga o le lalolagi i ona-po-nei. I nei faaaliga, e faalogoina e le tagata le siufofoga mālū ae manino o le Alii o Iesu Keriso, ua toe fetalai mai i le tisipenisione o le atoaga o taimi; ma o le galuega ua amata ai o se sauniuniga lea mo lona afio mai faalua, i le faataunuuga lea o, ma tusa ai ma, upu a perofeta paia uma talu mai le amataga o le lalolagi.",
                "O Iosefa Samita, Laitiiti, na soifua mai i le aso 23 o Tesema 1805, i Sarona, Itumalo o Uinesora, Veromota. I taimi o le laitiiti lava o lona soifua, na sii atu ai o ia ma lona aiga i Manaseta, i le itu i sisifo o Niu Ioka. O le taimi aʼo nofo o ia latalata ane i Manaseta i le tau totogo o le 1820, i le sefulu fa o ona tausaga, na maua ai e ia lana uluai faaaliga vaaia, lea na asia tino ai o ia e le Atua, le Tamā Faavavau, ma lona Alo o Iesu Keriso. Sa taʼu mai ia te ia i lenei faaliga vaaia o le Ekalesia moni a Iesu Keriso lea sa faatuina i taimi o le Feagaiga Fou, ma lea sa tuuina mai ai le atoatoaga o le talalelei, ua lē o toe i ai i luga o le lalolagi. Sa sosoo ona oo mai ai o isi faaaliga paia na aoao ai o ia e agelu e toatele; sa faailoa mai ia te ia ua i ai i le Atua se galuega faapitoa mo ia e fai i luga o le lalolagi ma o le a ala mai ia te ia ona toefuatai mai o le Ekalesia a Iesu Keriso i le lalolagi.",
                "Aʼo gasolo le taimi, sa oo ina faagafatia Iosefa Samita i se fesoasoani paia e faaliliu ma lomia le Tusi a Mamona. Aʼo faia lea, sa faauuina o ia ma Oliva Kaotui i le Perisitua Arona e Ioane le Papatiso ia Me 1829 (tagai i le MF&F 13), ma i se taimi vave ane ina ua mavae lea sa faauuina ai foi i laua i le Perisitua Mekisateko e Aposetolo anamua o Peteru, Iakopo, ma Ioane (tagai i le MF&F 27:12). Na mulimuli mai i lena isi faauuga na faaee mai ai i o laua luga ki o le perisitua e Mose, Elia, Elaia, ma le toatele o perofeta anamua (tagai i le MF&F 110; 128:18, 21). O nei faauuga, i le moni lava, o se toefuataiga mai lea o le pule paia i tagata i luga o le lalolagi. O le aso 6 o Aperila 1830, i lalo o le taitaiga mai le lagi, na faatulaga ai e le Perofeta o Iosefa Samita le Ekalesia, ma sa faapea ona toe faagaoioia ai o le Ekalesia moni a Iesu Keriso o se faalapotopotoga i tagata, faatasi ma le pule e aoao atu ai le talalelei ma fai ai sauniga o le olataga. (Tagai i le Penina Tau Tele, Iosefa Samita—Talafaasolopito 1:1–75, ma le MF&F 20.)",
                "O nei faaaliga paia na maua mai o ni tali i talosaga, i taimi o le manaomia, ma na afua mai i tulaga moni lava faalesoifuaga na i ai ni tagata moni lava. Sa saili le Perofeta ma e na galulue faatasi ma ia taitaiga paia, ma o nei faaaliga ua faamaonia ai sa latou mauaina. E vaaia e le tagata i nei faaaliga le toefuataiga ma le fofolaina mai o le talalelei a Iesu Keriso ma le faafeao mai o le tisipenisione o le atoaga o taimi. Ua faaali mai foi i nei faaaliga le gasolo atu i sisifo o le Ekalesia mai Niu Ioka ma Penisilevania i Ohaio, i Misuri, i Ilinoi, ma mulimuli lava i le Pesini Tele o Amerika i sisifo atoa ma tauiviga malolosi a le Au Paia i le taumafaiga e ati aʼe Siona i luga o le lalolagi i taimi o ona-po-nei.",
                "O le tele o vaega muamua e faatatau i mataupu e uiga i le faaliliuga ma le lomiga o le Tusi a Mamona (tagai i le vaega 3, 5, 10, 17, ma le 19). O ni isi o vaega mulimuli mai ai ua faaali mai ai le galuega a le Perofeta o Iosefa Samita i le faia lea o se faaliliuga musuia o le Tusi Paia, lea na maua mai ai le tele o vaega faalemataupu faavae tetele (mo se faataitaiga, tagai i vaega 37, 45, 73, 76, 77, 86, 91, ma le 132, ia ua taitasi ma i ai ni o latou sootaga saʼo i le faaliliuga o le Tusi Paia).",
                "Ua tuuina mai i nei faaaliga mataupu faavae o le talalelei faatasi ma faamalamalamaga e uiga i mataupu autu e pei o le natura o le Aigaatua, le tupuaga o le tagata, le i ai moni o Satani, le faamoemoega o le olaga faaletino, le tatau ai o le usiusitai, le tatau ai o le salamo, galuega a le Agaga Paia, sauniga ma faiga e faatatau i le olataga, le taunuuga o le lalolagi, tulaga lumanai o le tagata pe a mavae le Toetutu ma le Faamasinoga, le faavavau o le mafutaga o le faaipoipoga, ma le natura e faavavau o le aiga. Ua faapea foi, ona faaali mai ai le fofola faasolosolo lemu mai o le faatulagaga o le taitaiga o le Ekalesia i le valaauliaina o epikopo, le Au Peresitene Sili, le Aufono a le Toasefululua, ma le Au Fitugafulu ma le faatutuina o isi tofi ma korama pulefaamalumalu. Mulimuli lava, o le molimau ua tuuina mai ai e uiga ia Iesu Keriso—lona paia, lona mamalu, lona atoatoa, lona alofa, ma lona mana togiola—ua avea ai lenei tusi ma tusi aoga tele i le aiga o tagata, ma ua sili atu lona taua nai lo ʼoa o le lalolagi atoa.",
                "E i ai ni isi o faaaliga sa lomia i Siona (Initipene), i Misuri, i le 1833, i lalo o le igoa A Book of Commandments for the Government of the Church of Christ (O se Tusi o Poloaiga mo le Taitaiga o le Ekalesia a Keriso). E faatatau i lenei lomiga, ua tuuina mai e toeaina o le Ekalesia la latou molimau faamaoni e faapea, sa molimau mai e le Alii i o latou agaga, ua moni nei faaaliga. Aʼo fesootai pea e lē aunoa le Alii faatasi ma ana auauna, e i ai se tuufaatasiga tele o ia faaaliga na lomia i le lua tausaga mulimuli ane i Katelani, Ohaio, i le igoa o le Doctrine and Covenants of the Church of the Latter Day Saints (Mataupu Faavae ma Feagaiga a le Ekalesia o le Au Paia o Aso e Gata Ai). O le lomiga lenei i le 1835, sa faapipii i ai le molimau tusia a Aposetolo e Toasefululua e faapea:",
                "O le Mau a Molimau i le Tusi o Poloaiga a le Alii, poloaiga ia na Ia tuuina mai i Lana Ekalesia e ala mai ia Iosefa Samita, Laitiiti, o lē na tofia i le leo o le Ekalesia mo lenei faamoemoe:",
                "O lea, matou te lagona ai le fia molimau atu i le lalolagi atoa o tagata, i tagata uma o i luga o le lalolagi, ua molimauina e le Alii i o matou agaga, e ala i le Agaga Paia na liligi mai i luga o i matou, o nei poloaiga na tuuina mai e ala mai i musumusuga a le Atua, ma ua aoga mo tagata uma, ma ua moni lava.",
                "Matou te tuu atu lenei molimau i le lalolagi, ma o le Alii o lo matou fesoasoani lea; ma o le alofa tunoa o le Atua le Tamā, ma Lona Alo o Iesu Keriso, na tuu mai ai ia te i matou ia matou mauaina lenei avanoa o le tuuina atu o lenei molimau i le lalolagi, ma o se avanoa lea ua matou olioli tele ai, ma tatalo atu i le Alii e lē aunoa, ia aoga i le fanauga a tagata.",
                "O suafa o le Toasefululua o:",
                "Thomas B. Marsh",
                "Tavita W. Patten",
                "Brigham Young",
                "Heber C. Kimball",
                "Orson Hyde",
                "Viliamu E. McLellin",
                "Parley P. Pratt",
                "Luka S. Ioanesone",
                "Viliamu Samita",
                "Orson Pratt",
                "Ioane F. Boynton",
                "Laimani E. Ioanesone",
                "I lomiga na sosoo ai o le Mataupu Faavae ma Feagaiga, na faaopoopo ai i ai isi faaaliga faaopoopo po o isi mataupu talafaamaumau, e pei ona mauaina ma e pei ona taliaina e faapotopotoga tatau ai po o konafesi a le Ekalesia.",
                "Amata mai i le lomiga o le 1835, sa aofia ai foi se faasologa o ni lesona e fitu i mataupu tau i le Atua; sa taʼua ia lesona o Lectures on Faith (Tautalaga e uiga i le Faatuatua). O ia lesona sa saunia mo le faaaogaina i le Aoga a Perofeta i Katelani, Ohaio, mai le 1834 i le 1835. E ui ina aoga mo le mataupu faavae ma aoaoga, ae sa aveese ia tautalaga mai le Mataupu Faavae ma Feagaiga talu mai le lomiga o le 1921, ona sa lei tuuina mai pe sa tuuina atu ia tautalaga i le Ekalesia atoa o ni faaaliga.",
                "Ua faamaonia e i ai ni sese sa faaauauina i lomiga ua mavae ua lomia ia i le gagana Peretania, aemaise lava i vaega o le talafaasolopito o ulutala o vaega. O lea, ua i ai i le lomiga lenei faasaʼoga e faatatau i aso ma igoa o nofoaga ma isi foi faasaʼosaʼoga laiti i mea sa manatu ua tatau ai. Ua faia nei suiga ina ia aumai ai le tusi ia talafeagai ma tusifaamaumau talafaasolopito. O isi vaega faapitoa o le lomiga fou lenei e aofia ai le faaleleia atili o mau fefaasinoaʼi, ulutala o vaega, ma le aotelega o mataupu, o nei mea uma ua fuafua e fesoasoani ai i tagata faitau ia malamalama ma olioli ai i savali a le Alii e pei ona tuuina mai i le Mataupu Faavae ma Feagaiga.",
                "Ua i ai i faatomuaga o vaega o le Mataupu Faavae ma Feagaiga ni faasinomaga i le History of the Church (Talafaasolopito o le Ekalesia). O le History of the Church o se talafaasolopito O Le Ekalesia a Iesu Keriso o le Au Paia o Aso e Gata Ai e fitu ona tusi, mai le 1820 e oo mai i le 1848. Ona o nei tusi e lei faaliliuina ma e nao le gagana Peretania ua maua ai, o upusii e faasino i le History of the Church o loo i faatomuaga o vaega o le lomiga lenei o le Mataupu Faavae ma Feagaiga, ua faasino i tusi faa-Peretania o lea talafaasolopito."
            ]
        },
        "/study/scriptures/dc-testament/dc/1": {
            "uri": "/study/scriptures/dc-testament/dc/1",
            "title": "Mataupu Faavae ma Feagaiga 1",
            "data_type": "chapter",
            "chapter_name": "Vaega 1",
            "chapter_summary": [
                "1–7, O le leo o le lapataiga i tagata uma; 8–16, E muamua mai le Liliuese ma le amioleaga i le Afio Mai Faalua; 17–23, Ua valaaulia Iosefa Samita e toefuatai i le lalolagi upumoni ma mana o le Alii; 24–33, Ua aumai le Tusi a Mamona ma ua faatuina le Ekalesia moni; 34–36, O le a aveesea le filemu mai le lalolagi; 37–39, Ia suesue i nei poloaiga."
            ],
            "book_title": "O Le Mataupu Faavae ma Feagaiga",
            "verses": [
                {
                    "number": 1,
                    "text": "Faalogo maia, Outou e tagata o laʼu ekalesia, ua fetalai mai ai le siufofoga o ia o lē o afio i luga, ma o lē o ona fofoga ua i luga o tagata uma; ioe, e moni Ou te fai atu: Faalogo mai ia outou e tagata mai mea mamao; ma outou o loo i luga o motu o le sami, faafofoga mai faatasi."
                },
                {
                    "number": 2,
                    "text": "Aua e moni o le siufofoga o le Alii ua mo tagata uma, ma e leai se tasi e sao mai ai; ma e leai se mata o le a lē vaai, po o se taliga o le a lē faalogo, po o se loto o le a lē tuia."
                },
                {
                    "number": 3,
                    "text": "Ma o e e fouvale o le a tuia i le faanoanoa tele; ona o le a alagaina a latou amioletonu i luga o tumutumu o fale, ma o le a faaalia a latou galuega lilo."
                },
                {
                    "number": 4,
                    "text": "Ma o le leo o le lapataiga ua mo tagata uma, e ala atu i fofoga o oʼu soo, o e ua Ou filifilia i aso nei e gata ai."
                },
                {
                    "number": 5,
                    "text": "Ma o le a latou o atu ma e leai se tasi o le a taofia i latou, ona o Aʼu o le Alii ua poloaiina i latou."
                },
                {
                    "number": 6,
                    "text": "Faauta, o laʼu pule lenei, ma le pule a aʼu auauna, ma laʼu faatomuaga i le tusi o aʼu poloaiga, ua Ou tuu atu ia te i latou e faasalalau atu ia te outou, E, outou e o nonofo i le lalolagi."
                },
                {
                    "number": 7,
                    "text": "O le mea lea, ia matatau ai ma tetetemu, E, outou tagata e, ona o mea ua folafola ai i totonu o i latou e Aʼu o le Alii o le a faataunuuina."
                },
                {
                    "number": 8,
                    "text": "Ma e moni Ou te fai atu ia te outou, o i latou o e e o atu, ma tau atu nei tala i e o nonofo i le lalolagi, e tuu atu ia te i latou le mana e faamau ai i le lalolagi ma i le lagi, e e lē talitonu ma fouvale;"
                },
                {
                    "number": 9,
                    "text": "Ioe, e moni, e faamau ai i latou mo le aso o le a sasaa mai ai ma le lē fuaina le toasa o le Atua i luga o e e amioleaga—"
                },
                {
                    "number": 10,
                    "text": "Mo le aso e afio mai ai le Alii e taui i tagata taitoatasi e tusa ma lana galuega, ma fua mai i tagata taitoatasi e tusa ma le fua na ia fua atu i lona uso-a-tagata."
                },
                {
                    "number": 11,
                    "text": "O le mea lea ua oo mai le siufofoga o le Alii ia oo atu i tuluiga o le lalolagi, ina ia mafai ona faalogoina e i latou uma o e e fia faalogo:"
                },
                {
                    "number": 12,
                    "text": "Inā outou saunia ia, inā outou saunia ia mo mea o le a oo mai, ona ua latalata mai le Alii;"
                },
                {
                    "number": 13,
                    "text": "Ma ua faamumū le toasa o le Alii, ma ua solo lana pelu i le lagi, ma o le a paʼū mai i luga o e o nonofo i le lalolagi."
                },
                {
                    "number": 14,
                    "text": "Ma o le a faaalia le aao o le Alii; ma e oo mai le aso, o i latou o e e lē fia faalogo i le siufofoga o le Alii, po o le leo o ana auauna, pe lē gauai i upu a perofeta ma aposetolo, o le a vavae ese mai totonu o le nuu;"
                },
                {
                    "number": 15,
                    "text": "Ona ua latou se ese mai aʼu sauniga, ma soli laʼu feagaiga tumau-faavavau;"
                },
                {
                    "number": 16,
                    "text": "Ua latou lē sailia le Alii e faatu lana amiotonu, ae ua taitoatasi le tagata ma savali i lona lava ala, ma tusa ai ma le faatusa o lona lava atua, o lona foliga ua tusa ma foliga o le lalolagi, ma o lona uiga o lena o se tupua, lea e oo ina tuai ma o le a fano i Papelonia, o Papelonia tele lava lea o le a paʼū."
                },
                {
                    "number": 17,
                    "text": "O le mea lea, o Aʼu o le Alii, ona ua Ou iloa le malaia o le a oo mai i luga o e o nonofo i le lalolagi, na Ou valaʼau atu ai i luga o laʼu auauna o Iosefa Samita, Laitiiti, ma tautala atu ia te ia mai le lagi, ma tuu atu ia te ia poloaiga;"
                },
                {
                    "number": 18,
                    "text": "Ma tuu atu foi i isi poloaiga, e tatau ona latou folafola atu nei mea i le lalolagi; ma ua faia lenei mea atoa ina ia mafai ona faataunuuina o mea na tusia e perofeta—"
                },
                {
                    "number": 19,
                    "text": "O le a oo mai mea vaivai o le lalolagi ma gaui i lalo mea tautaua ma le malolosi, ina ia lē fautuaina e le tagata lona uso-a-tagata, pe faalagolago i le lima o le tagata—"
                },
                {
                    "number": 20,
                    "text": "Ae ia mafai e tagata taitoatasi ona tautala i le suafa o le Atua le Alii, le Faaola lea o le lalolagi;"
                },
                {
                    "number": 21,
                    "text": "Ina ia mafai foi ona faateleina o le faatuatua i le lalolagi;"
                },
                {
                    "number": 22,
                    "text": "Ina ia mafai ona faatuina o laʼu feagaiga tumau-faavavau;"
                },
                {
                    "number": 23,
                    "text": "Ina ia mafai ona folafola atu le atoatoaga o laʼu talalelei e e vaivai ma e faatauvaa i tuluiga o le lalolagi, ma i luma o tupu ma pule."
                },
                {
                    "number": 24,
                    "text": "Faauta, o Aʼu o le Atua ma ua Ou tautala atu ai; o nei poloaiga ua a aʼu, ma sa tuuina atu i aʼu auauna i lo latou vaivai, e tusa ma le ala o la latou gagana, ina ia mafai ona latou malamalama."
                },
                {
                    "number": 25,
                    "text": "Ma o le tulaga e oo i ai la latou sese, e mafai ona faailoaina;"
                },
                {
                    "number": 26,
                    "text": "Ma o le tulaga na oo i ai le latou sailiga o le poto, e mafai ona aoaoina ai i latou;"
                },
                {
                    "number": 27,
                    "text": "Ma o le tulaga e oo i ai la latou agasala, e mafai ona aoaiina ai i latou, ina ia latou salamo;"
                },
                {
                    "number": 28,
                    "text": "Ma o le tulaga e oo i ai le latou lotomaualalalo, e mafai ona faamalolosia ai i latou, ma faamanuiaina mai lugā, ma maua le malamalama mai lea taimi i lea taimi."
                },
                {
                    "number": 29,
                    "text": "Ma ina ua uma ona maua o le talafaamaumau o sa Nifaē, ioe, ina ia mafai ai e laʼu auauna lea o Iosefa Samita, Laitiiti, ona maua o le mana e faaliliu ai le Tusi a Mamona e ala i le alofa mutimutivale o le Atua, i le mana a le Atua."
                },
                {
                    "number": 30,
                    "text": "Ma ina ia mafai ai foi e i latou o e ua tuuina atu i ai nei poloaiga, ona maua le mana e faataoto ai le faavae o lenei ekalesia, ma aumai ai i fafo o le lē mailoa ma i fafo o le pouliuli, le ekalesia moni ma ola e tasi i luga o le lalolagi atoa, lea ua fiafia tele i ai Aʼu, o le Alii, i le tautala atu lea i le ekalesia atoa ae lē i tagata taitoatasi—"
                },
                {
                    "number": 31,
                    "text": "Ona o Aʼu o le Alii e lē mafai ona Ou vaai i luga o le agasala ma sina tikeri itiiti o le faatagaina;"
                },
                {
                    "number": 32,
                    "text": "E ui i lea, o ia o lē e salamo ma faia poloaiga a le Alii o le a faamagaloina;"
                },
                {
                    "number": 33,
                    "text": "Ma o ia o lē e lē salamo, o le a aveesea mai ia te ia le malamalama lava lea na ia maua; ona e lē taumafai pea loʼu Agaga i le tagata, ua fetalai mai ai le Alii o ʼAu."
                },
                {
                    "number": 34,
                    "text": "O lenei foi, e moni Ou te fai atu ia te outou, E, e o nonofo i le lalolagi: O Aʼu o le Alii ua Ou loto e faailoa atu nei mea i tagata uma;"
                },
                {
                    "number": 35,
                    "text": "Ona o Aʼu e lē o se faailoga tagata, ma Ou te manao ia iloa e tagata uma ua vave ona oo mai o le aso; e lei oo mai le itula, ae ua latalata mai lava oo mai, le taimi o le a aveesea ai le filemu mai le lalolagi, ma o le a maua ai e le tiapolo le mana i luga o lana lava pulega."
                },
                {
                    "number": 36,
                    "text": "Ma o le a i ai foi i le Alii le mana i luga o lana au paia, ma o le a nofotupu i lo latou lotolotoi, ma o le a afio mai i lalo i le faamasinoga i luga o Etoma, po o le lalolagi."
                },
                {
                    "number": 37,
                    "text": "Suesue i nei poloaiga, ona ua moni ma faamaoni i latou, ma o le a faataunuuina lava valoaga ma folafolaga uma ua i totonu o i latou."
                },
                {
                    "number": 38,
                    "text": "O le mea ua fai atu ai Aʼu o le Alii ua ʼOu fai atu ai, ma ʼOu te lē faatoese mai ai aʼu lava ia; ma e ui ina mavae atu le lagi ma le lalolagi, e lē mavae atu lava laʼu upu, ae o le a faataunuuina uma lava, pe i loʼu lava leo po o i le leo o aʼu auauna, ua tutusa lava."
                },
                {
                    "number": 39,
                    "text": "Aua faauta, ma tagai, o le Alii o le Atua lea, ma ua molimau ai le Agaga, ma ua moni le molimau, ma e mau le upumoni e faavavau ma faavavau lava. Amene."
                }
            ]
        },
        "/study/scriptures/dc-testament/dc/2": {
            "uri": "/study/scriptures/dc-testament/dc/2",
            "title": "Mataupu Faavae ma Feagaiga 2",
            "data_type": "chapter",
            "chapter_name": "Vaega 2",
            "chapter_summary": [
                "1, O le a faaali mai e Elia le perisitua; 2–3, O folafolaga i tamā ua totō i loto o le fanau."
            ],
            "verses": [
                {
                    "number": 1,
                    "text": "Faauta, o le a Ou faaali atu ia te outou le Perisitua, e ala i le lima o Elia le perofeta, ae lei oo i le oo mai o le aso tele ma le matautia o le Alii."
                },
                {
                    "number": 2,
                    "text": "Ma o le a totō e ia i loto o fanau folafolaga na faia i tamā, ma o le a liliu atu loto o fanau i o latou tamā."
                },
                {
                    "number": 3,
                    "text": "Afai e lē faapea, o le a faamaʼumauina atoa le lalolagi i lona afio mai."
                }
            ]
        },
        "/study/scriptures/dc-testament/dc/3": {
            "uri": "/study/scriptures/dc-testament/dc/3",
            "title": "Mataupu Faavae ma Feagaiga 3",
            "data_type": "chapter",
            "chapter_name": "Vaega 3",
            "chapter_summary": [
                "1–4, O le ala o le Alii o se taamilosaga faavavau e tasi; 5–15, E ao ia Iosefa Samita ona salamo po o o le a aveesea le meaalofa o le faaliliu; 16–20, Ua oo mai le Tusi a Mamona e laveai fanau a Liae."
            ],
            "verses": [
                {
                    "number": 1,
                    "text": "O Galuega, ma fuafuaga, ma faamoemoega o le Atua e lē mafai ona taofia, pe mafai ona avea i latou ma meanoa."
                },
                {
                    "number": 2,
                    "text": "Aua e lē savali le Atua i ala faapiopio, pe liliu foi o ia i le itu taumatau po o le itu tauagavale, pe ese foi o ia mai le mea na ia fetalai mai ai, o lea o ona ala e sasao, ma o lona ala o se taamilosaga faaavau e tasi."
                },
                {
                    "number": 3,
                    "text": "Ia manatua, ia manatua, e lē o le galuega a le Atua e taofia, ae o le galuega a tagata;"
                },
                {
                    "number": 4,
                    "text": "Aua e ui atonu e maua e se tagata faaaliga e tele, ma ia te ia le mana e fai ai galuega tetele, ae afai e mitamitavale o ia i lona lava malosi, ma ia tuu faameanoa fautuaga a le Atua, ma mulmuli i taitaiga a lona lava loto ma manaoga faaletino, o le a paʼū o ia ma ia aumai i ona luga le tauimasui a le Atua faamasinotonu."
                },
                {
                    "number": 5,
                    "text": "Faauta, sa faatuatua atu ia te oe le tausiga o ia mea, ma sa saolele lava ou poloaiga; ma ia manatua foi folafolaga na fai atu ia te oe, pe afai e te lē solia i latou."
                },
                {
                    "number": 6,
                    "text": "Faauta foi, ua faafia ona e soli o poloaiga ma tulafono a le Atua, ma e alu pea i faatauanauga a tagata."
                },
                {
                    "number": 7,
                    "text": "Aua, faauta, sa lē tatau ona sili atu lou fefe i tagata nai lo i le Atua. E ui ina tuu faameanoa e tagata fautuaga a le Atua, ma latou inoino i ana afioga—"
                },
                {
                    "number": 8,
                    "text": "Peitai sa tatau lava ona e faamaoni; ma semanu e faaloaloa atu e ia lona aao ma lagolago ia te oe e faasaga i u fanafana mu uma a le fili; ma semanu e faatasi atu o ia ma oe i taimi uma o faalavelave."
                },
                {
                    "number": 9,
                    "text": "Faauta, o oe o Iosefa, ma sa filifilia oe e faia le galuega a le Alii, ae ona o le solitulafono, afai e te lē faaeteete, o le a e paʼū."
                },
                {
                    "number": 10,
                    "text": "Ae ia manatua, ua alofa mutimutivale le Atua; o lea, salamo i lena mea na e faia ua lē tusa ai ma le poloaiga na Ou tuu atu ia te oe, ma ua filifilia pea oe, ma ua toe valaaulia oe i le galuega;"
                },
                {
                    "number": 11,
                    "text": "Vagana ai ua e faia lenei mea, o le a tuu atu oe ma avea ai e pei o isi tagata, ma lē toe maua se meaalofa."
                },
                {
                    "number": 12,
                    "text": "Ma ina ua e tuu atu lena mea na tuu atu e le Atua ia te oe le vaaiga ma le mana e faaliliu ai, sa e tuu atu lena mea ua paia i lima o se tagata amioleaga,"
                },
                {
                    "number": 13,
                    "text": "O lē na ia tuu faameanoa fautuaga a le Atua, ma ua ia solia folafolaga sili ona paia sa faia i luma o le Atua, ma faalagolago i lona lava manatu ma mitamitavale i lona lava poto."
                },
                {
                    "number": 14,
                    "text": "Ma o le pogai lenei ua toesea ai mai ia te oe ou avanoa mo se vaitau—"
                },
                {
                    "number": 15,
                    "text": "Ona sa e tuu le fautuaga a lou faatonu ia solia mai le amataga."
                },
                {
                    "number": 16,
                    "text": "E ui i lea, o le a alu pea i luma laʼu galuega, ona e faapei ona alu atu i le lalolagi le malamalama e uiga i se Faaola, e ala atu i le molimau a tagata Iutaia, o le a faapea lava ona alu atu o le malamalama e uiga i se Faaola i loʼu nuu—"
                },
                {
                    "number": 17,
                    "text": "Ma ia sa Nifaē, ma sa Iakopō, ma sa Iosefā, ma sa Soramā, e ala atu i le molimau a o latou tamā—"
                },
                {
                    "number": 18,
                    "text": "Ma o lenei molimau o le a oo atu i le malamalama o sa Lamanā, ma sa Lemuelū, ma sa Isamaelī, o e na faaitiitia i le lē talitonu ona o le amioletonu o o latou tamā, o e na tuu e le Alii e faaumatiaina o latou uso o sa Nifaē, ona o a latou amioletonu ma a latou mea inosia."
                },
                {
                    "number": 19,
                    "text": "Ma o le faamoemoega tonu lava lenei na faasaoina ai nei papatusi, ia ua i ai nei talafaamaumau—ina ia mafai ona faataunuuina o folafolaga a le Alii, na faia e ia i lona nuu;"
                },
                {
                    "number": 20,
                    "text": "Ma ina ia mafai ona o mai ai o sa Lamanā i le malamalama o o latou tamā, ma ina ia latou iloa ai folafolaga a le Alii, ma ina ia mafai ai ona latou talitonu i le talalelei ma faalagolago i galuega a Iesu Keriso, ma faamamaluina e ala i le faatuatua i lona suafa, ma ina ia faaolaina i latou e ala i lo latou salamo. Amene."
                }
            ]
        },
        "/study/scriptures/dc-testament/dc/4": {
            "uri": "/study/scriptures/dc-testament/dc/4",
            "title": "Mataupu Faavae ma Feagaiga 4",
            "data_type": "chapter",
            "chapter_name": "Vaega 4",
            "chapter_summary": [
                "1–4, O le auauna atu ma le lototoa e faaolaina ai faifeau a le Alii; 5–6, O uiga faaleatua e agavaa ai i latou mo le auaunaga; 7, E ao ina saili i mea a le Atua."
            ],
            "verses": [
                {
                    "number": 1,
                    "text": "O Lenei faauta, ua lē pine ona oo mai o se galuega ofoofogia i le fanauga a tagata."
                },
                {
                    "number": 2,
                    "text": "O lea, outou e o e e o atu i le galuega a le Atua, vaai ia outou auauna atu ia te ia ma o outou loto atoa, mafaufau atoa, manatu atoa, ma le malosi atoa, ina ia mafai ona outou tutu ma le lē pona i luma o le Atua i le aso gataaga."
                },
                {
                    "number": 3,
                    "text": "O lea, afai ua ia te outou le manao e auauna atu i le Atua, ua valaaulia outou i le galuega;"
                },
                {
                    "number": 4,
                    "text": "Aua faauta ua sinasina le fanua ua saunia e selesele; ma faauta, o ia o lē e sasau atu lana selesaito ma lona malosi, o ia lava lea ua na faaputu ma teu ina ia lē fano o ia, ae aumai e ia le olataga i lona agaga;"
                },
                {
                    "number": 5,
                    "text": "Ma o le faatuatua, faamoemoe, alofa mama ma le alofa, ma le manatu tasi i le mamalu o le Atua, e agavaa ai o ia mo le galuega."
                },
                {
                    "number": 6,
                    "text": "Ia manatua le faatuatua, amiomamā, poto, faautauta, onosai, agalelei faaleuso, amio-atua, alofa mama, lotomaualalo, filiga."
                },
                {
                    "number": 7,
                    "text": "Ole atu, ma o le a outou maua ai; tuitui atu, ma o le a tatala mai ia te outou. Amene."
                }
            ]
        },
        "/study/scriptures/dc-testament/dc/5": {
            "uri": "/study/scriptures/dc-testament/dc/5",
            "title": "Mataupu Faavae ma Feagaiga 5",
            "data_type": "chapter",
            "chapter_name": "Vaega 5",
            "chapter_summary": [
                "1–10, O le a maua e le tupulaga lenei le afioga a le Alii e ala mai ia Iosefa Samita; 11–18, E toatolu molimau o le a molimau i le Tusi a Mamona; 19–20, O le a faamaonia le afioga a le Alii e pei ona faia i taimi ua mavae; 21–35, E mafai e Matini Harisi ona salamo ma avea ma se tasi o molimau."
            ],
            "verses": [
                {
                    "number": 1,
                    "text": "Faauta, Ou te fai atu ia te oe, ona ua manao laʼu auauna o Matini Harisi i se molimau mai loʼu lima, e faapea ua ia te oe, o laʼu auauna, o Iosefa Samita, Laitiiti, papatusi na e molimau ma tautino atu na e maua mai ia te aʼu;"
                },
                {
                    "number": 2,
                    "text": "Ma o lenei, faauta, o le mea lenei ia e fai atu ia te ia—o ia o lē na fetalai mai ia te oe, na fai mai ia te oe: O Aʼu, o le Alii, o le Atua, ma na Ou tuu atu ia te oe, o laʼu auauna o Iosefa Samita, Laitiiti, nei mea, ma ua Ou poloaiina oe e tatau ona e tu o se molimau o nei mea;"
                },
                {
                    "number": 3,
                    "text": "Ma sa Ou faia ia e ulu mai i se feagaiga faatasi ma aʼu, o le a e lē faaalia atu ia mea vagana ai ia i latou na o tagata o e na Ou poloaiina ai oe; ma ua leai sau pule i luga o ia mea vagana ai ua Ou tuu atu ia te oe."
                },
                {
                    "number": 4,
                    "text": "Ma ua ia te oe se meaalofa e faaliliu ai papatusi; ma o le meaalofa muamua lenei Ou te faaee atu i ou luga; ma ua Ou poloaiina ia leai se isi meaalofa e tatau ona e manatu i ai seia oo ina faataunuuina loʼu faamoemoe i lenei mea; ona e leai se isi meaalofa Ou te tuu atu ia te oe seia maea."
                },
                {
                    "number": 5,
                    "text": "E moni, Ou te fai atu ia te oe, o le a oo mai le ōi i e o nonofo i le lalolagi pe afai latou te lē faalogo mai i aʼu upu;"
                },
                {
                    "number": 6,
                    "text": "Aua a mavae nei o le a faauuina oe ma e alu atu ma avatu aʼu upu i le fanauga a tagata."
                },
                {
                    "number": 7,
                    "text": "Faauta, afai latou te lē talitonu i aʼu upu, o le a latou lē talitonu ia te oe, laʼu auauna e, Iosefa, e tusa pe a na mafai ona e faaali atu ia te i latou mea uma ua Ou tuu atu ia te oe."
                },
                {
                    "number": 8,
                    "text": "E, lenei tupulaga e lē talitonu ma le ua maaa—ua mumū aʼe loʼu ita e faasaga ia te i latou."
                },
                {
                    "number": 9,
                    "text": "Faauta, e moni Ou te fai atu ia te oe, na Ou faasaosaoina mea na ua Ou faatuatua atu ia te oe, laʼu auauna, Iosefa, mo se faamoemoega poto ua ia te aʼu, ma o le a faailoa atu i tupulaga o lumanai;"
                },
                {
                    "number": 10,
                    "text": "Ae o le tupulaga lenei o le a latou maua laʼu upu e ala atu ia te oe;"
                },
                {
                    "number": 11,
                    "text": "Ma e faaopoopo i lau molimau, le molimau a le toatolu o aʼu auauna, o e o le a Ou valaaulia ma faauuina, o e o le a Ou faaali atu i ai nei mea, ma o le a latou o atu ma aʼu upu e tuu atu e ala atu ia te oe."
                },
                {
                    "number": 12,
                    "text": "Ioe, o le a latou iloa ma le mautinoa ua moni nei mea, ona o le a Ou tautinoina atu ia te i latou mai le lagi."
                },
                {
                    "number": 13,
                    "text": "O le a Ou tuu atu ia te i latou le mana e mafai ai ona latou vaai ma tagatagai i nei mea e pei ona i ai;"
                },
                {
                    "number": 14,
                    "text": "Ma e leai ni isi i totonu o lenei tupulaga e ese mai ai o le a Ou tuu atu i ai lenei mana, ia mauaina lenei molimau, i le amataga lenei o le fanae ma le oo mai o laʼu ekalesia i fafo na i le vao—ua manino e pei o le masina, ma susulu e pei o le la, ma matautia e pei o se autau ua i ai ni tagavai."
                },
                {
                    "number": 15,
                    "text": "Ma o le a Ou auina atu le mau a molimau e toatolu e uiga i laʼu upu."
                },
                {
                    "number": 16,
                    "text": "Faauta foi, ai se e talitonu i aʼu upu, o i latou ia o le a Ou asiasi atu i ai ma le faaaliga a loʼu Agaga; ma o le a fanauina i latou ia te aʼu, i le vai lava ma le Agaga—"
                },
                {
                    "number": 17,
                    "text": "Ma e ao ina outou faatalitali pea laitiiti teisi, ona e lei faauuina outou—"
                },
                {
                    "number": 18,
                    "text": "Ma o le a alu atu foi la latou molimau mo le tausalaina o lenei tupulaga pe afai latou te faamaaa o latou loto e faasaga ia te i latou;"
                },
                {
                    "number": 19,
                    "text": "Ona o le a alu atu se sasa faatuufua i totonu o e o nonofo i le lalolagi, ma o le a faaauau ona sasaa mai mai lea taimi i lea taimi, pe afai latou te lē salamo, seia oo ina gaogao le lalolagi, ma ua susunu ese e ua nonofo ai ma faaumatia atoa i le susulu o loʼu alu atu."
                },
                {
                    "number": 20,
                    "text": "Faauta, Ou te tau atu ia te oe nei mea, e pei lava foi ona sa Ou tau atu i tagata e uiga i le faafanoga o Ierusalema; ma o le a faamaonia laʼu ʼupu i le taimi nei e pei lava ona sa faamaonia e oo mai i le taimi nei."
                },
                {
                    "number": 21,
                    "text": "Ma o lenei Ou te poloai atu ia te oe, laʼu auauna Iosefa, ia e salamo ma savali sao atili i oʼu luma, ma ia e lē toe tuu atu i faatauanauga a tagata;"
                },
                {
                    "number": 22,
                    "text": "Ma ia e tumau i le tausiga o poloaiga ua Ou poloaiina ai oe; ma afai e te faia lenei mea, faauta Ou te tuu atu ia te oe le ola e faavavau, e tusa pe fasiotia oe."
                },
                {
                    "number": 23,
                    "text": "Ma o lenei, Ou te toe tautala atu ia te oe, laʼu auauna Iosefa, e uiga i le tagata o lē ua manao i le molimau—"
                },
                {
                    "number": 24,
                    "text": "Faauta, Ou te fai atu ia te ia, ua ia faamaualugaina o ia lava ma ua lē lava ona ia faamaualalo o ia lava i oʼu luma; ae afai e ifo o ia i lalo i oʼu luma, ma faamaualalo o ia lava i le tatalo malosi ma le faatuatua, i le faamaoni o lona loto, ona Ou tuu atu lea ia te ia se vaaiga o mea ua manao o ia e vaai i ai."
                },
                {
                    "number": 25,
                    "text": "Ma ona ia fai atu lea i tagata o lenei tupulaga: Faauta, ua Ou vaai i mea na faaali mai e le Alii ia Iosefa Samita, Laitiiti, ma ua Ou iloa ma le mautinoa ua moni i latou, aua ua Ou vaai i ai, ona sa faaali mai i latou ia te aʼu i le mana o le Atua a e lē o le tagata."
                },
                {
                    "number": 26,
                    "text": "Ma o Aʼu o le Alii Ou te poloai atu ia te ia, laʼu auauna lea o Matini Harisi, ia lē toe fai atu e ia ni isi upu ia te i latou e uiga i ia mea, vagana ai le fai atu o ia: Ua Ou vaai i ia mea, ma sa faaali mai i latou ia te aʼu i le mana o le Atua; ma o upu ia ia fai atu e ia."
                },
                {
                    "number": 27,
                    "text": "Ae afai e faafiti e ia lenei mea o le a soli e ia le feagaiga na ia osifeagaiga muamua ai ma aʼu, faauta foi, o le a tausalaina o ia."
                },
                {
                    "number": 28,
                    "text": "Ma o lenei, vagana ai ua faalotomaualalo e ia o ia lava ma tautau mai ia te aʼu mea sese na ia faia, ma osifeagaiga ma aʼu o le a ia tausia aʼu poloaiga, ma faaaoga le faatuatua mai ia te aʼu, faauta, Ou te fai atu ia te ia, o le a lē maua e ia ni vaaiga faapena, ona o le a Ou lē tuuina atu ia te ia ni vaaiga o mea ua Ou tautala atu ai."
                },
                {
                    "number": 29,
                    "text": "Ma afai o le tulaga lea e i ai, Ou te poloai atu ia te oe, laʼu auauna Iosefa, ia e fai atu ia te ia, ia lē toe faia e ia se mea, pe toe faalavelave mai ia te aʼu e uiga i lenei mataupu."
                },
                {
                    "number": 30,
                    "text": "Ma afai o le tulaga lea e i ai, faauta, Ou te fai atu ia te oe Iosefa, a uma ona e faaliliu o ni isi itulau itiiti, ona e taofi lea mo se vaitau, seia oo ina Ou toe poloaiina oe; ona mafai ai lea ona e toe faaliliu."
                },
                {
                    "number": 31,
                    "text": "Ma vagana ai ua e faia lenei mea, faauta, o le a e lē toe mauaina se meaalofa, ma o le a Ou aveese mea na Ou faatuatua atu ia te oe."
                },
                {
                    "number": 32,
                    "text": "Ma o lenei, ona ua Ou muai iloa le lamalamaga o faatalitali mai e faaumatia oe, ioe, ua Ou muai iloa afai e lē faalotomaualaloina e laʼu auauna o Matini Harisi o ia lava ma maua se molimau mai loʼu lima, o le a paʼū atu o ia i le solitulafono;"
                },
                {
                    "number": 33,
                    "text": "Ma e toatele o loo faapupuna faatalitali mai e faaumatia ese oe mai luga o le lalolagi; ma o le pogai lenei, ina ia mafai ona faalevalevaina o ou aso, ua Ou tuu atu ai ia te oe nei poloaiga."
                },
                {
                    "number": 34,
                    "text": "Ioe, o le pogai lenei na Ou fai atu ai: Ia taofi, ma tu lē gaoioi, seia Ou poloaiina oe, ma o le a Ou saunia ala e mafai ai ona e faataunuu o le mea ua Ou poloaiina ai oe."
                },
                {
                    "number": 35,
                    "text": "Ma afai e te faamaoni i le tausiga o aʼu poloaiga, o le a sii aʼe oe i luga i le aso gataaga. Amene."
                }
            ]
        },
        "/study/scriptures/dc-testament/dc/6": {
            "uri": "/study/scriptures/dc-testament/dc/6",
            "title": "Mataupu Faavae ma Feagaiga 6",
            "data_type": "chapter",
            "chapter_name": "Vaega 6",
            "chapter_summary": [
                "1–6, E maua e e e galulue i le fanua o le Alii le olataga; 7–13, E leai se meaalofa e sili atu nai lo le meaalofa o le olataga; 14–27, O se molimau o le upumoni e maua e ala mai i le mana o le Agaga; 28–37, Ia tepa taulai ia Keriso, ma fai mea lelei e le aunoa."
            ],
            "verses": [
                {
                    "number": 1,
                    "text": "Ua Lē pine ona oo mai o se galuega tele ma le ofoofogia i le fanauga a tagata."
                },
                {
                    "number": 2,
                    "text": "Faauta, o Aʼu o le Atua; ia uai mai i laʼu upu, lea ua vave ma mamana tele, ua sili atu le maai nai lo se pelu mata-lua, e vavae ai sooga o ivi ma le su; o lea ia uai mai ai i aʼu upu."
                },
                {
                    "number": 3,
                    "text": "Faauta, ua sinasina le fanua ua saunia e selesele; o lea, ai se e fia selesele, ia tuu ia te ia e sasau atu lana selesaito ma lona malosi, ma selesele mai manū o ao, ina ia mafai ona ia teu mo lona agaga le olataga tumau-faavavau i le malo o le Atua."
                },
                {
                    "number": 4,
                    "text": "Ioe, ai se tasi e sasau atu lana selesaito ma selesele mai, o ia lava lea ua valaaulia e le Atua."
                },
                {
                    "number": 5,
                    "text": "O lea, afai tou te ole mai ia te aʼu o le a outou mauaina; afai tou te tuitui mai o le a tatala atu ia te outou."
                },
                {
                    "number": 6,
                    "text": "O lenei, ona ua oulua ole mai, faauta, Ou te fai atu ia te oulua, tausi i aʼu poloaiga, ma saili e aumai i luma ma faatu le faamoemoe o Siona."
                },
                {
                    "number": 7,
                    "text": "Aua le saili mo ʼoa ae mo le poto, ma faauta, o le a fofola atu ia te oe mealilo a le Atua, ona faamauoaina ai lea o oe. Faauta, o ia o lē ua ia maua le ola e faavavau, ua mauoa o ia."
                },
                {
                    "number": 8,
                    "text": "E moni, e moni, Ou te fai atu ia te oe, e pei ona e manao mai ai ia te aʼu, o le a faapea lava ona tuu atu ia te oe; ma afai e te manao i ai, o le a avea oe ma ala o le faia o mea lelei e tele i le tupulaga lenei."
                },
                {
                    "number": 9,
                    "text": "Ia leai se mea e te fai atu i lenei tupulaga tau lava o le salamo; tausi i aʼu poloaiga, ma fesoasoani e aumai i luma laʼu galuega, e tusa ma aʼu poloaiga, ma o le a faamanuiaina oe."
                },
                {
                    "number": 10,
                    "text": "Faauta, ua ia te oe se meaalofa, ma amuia oe ona o lau meaalofa. Ia manatua ua paia ma ua sau mai lugā—"
                },
                {
                    "number": 11,
                    "text": "Ma afai e te ole atu, o le a e iloa mealilo ua silisili ma ofoofogia; o lea ia e faaaoga ai lau meaalofa, ina ia mafai ona e iloa o mealilo, ina ia mafai ona e aumai o le toatele i le malamalama o le upumoni, ioe, e faatalitonu ai i latou i le sese o o latou ala."
                },
                {
                    "number": 12,
                    "text": "Aua le faailoa atu lau meaalofa i se tasi vagana ai i latou o e o lou faatuatuaga. Aua le faatauvaaina mea paia."
                },
                {
                    "number": 13,
                    "text": "Afai e te faia mea lelei, ioe, ma tumau faamaoni e oo i le iuga, o le a faaolaina oe i le malo o le Atua, o le meaalofa aupito silisili lea o meaalofa uma a le Atua; ona ua leai se meaalofa e sili atu nai lo le meaalofa o le olataga."
                },
                {
                    "number": 14,
                    "text": "E moni, e moni, Ou te fai atu ia te oe, amuia oe ona o mea ua e faia; aua sa e ole mai ia te aʼu, ma faauta, o le tele o taimi na e ole mai ai na e maua ai faatonuga mai loʼu Agaga. A na fai e lē faapea, po ua e lē oo mai i le mea ua e i ai i le taimi nei."
                },
                {
                    "number": 15,
                    "text": "Faauta, ua e iloa na e ole mai ia te aʼu ma sa Ou faapupulaina lou mafaufau; ma o lenei ua Ou tau atu ia te oe nei mea ina ia mafai ona e iloa ai sa faapupulaina oe e le Agaga o le upumoni;"
                },
                {
                    "number": 16,
                    "text": "Ioe, ua Ou tau atu ia te oe, ina ia mafai ona e iloa e leai lava se tasi ae ua nao le Atua ua ia silafia ou mafaufauga ma faamoemoega o lou loto."
                },
                {
                    "number": 17,
                    "text": "Ua Ou tau atu ia te oe nei mea o se molimau ia te oe—o upu po o le galuega na e tusia ua moni."
                },
                {
                    "number": 18,
                    "text": "O lea ia e filiga; tu i tafatafa o laʼu auauna, o Iosefa, ma le faamaoni, i soo se tulaga faigata atonu e i ai o ia, ona o le afioga."
                },
                {
                    "number": 19,
                    "text": "Timai atu ia te ia i ona sese, ma ia e talia foi timaiga mai ia te ia. Ia onosai; ia faamamalu; ia faautauta; ia ia te oe le faapalepale, faatuatua, faamoemoe ma le alofa mama."
                },
                {
                    "number": 20,
                    "text": "Faauta, o oe o Oliva, ma ua Ou tautala atu ia te oe ona o ou manao; o lea ia teu nei upu i lou loto. Ia e faamaoni ma filiga i le tausiga o poloaiga a le Atua, ma o le a Ou siomia ai oe i lima o loʼu alofa."
                },
                {
                    "number": 21,
                    "text": "Faauta, o Aʼu o Iesu Keriso, o le Atalii o le Atua. O Aʼu lava lea na sau i oʼu lava, ae sa lē talia aʼu e oʼu lava. O Aʼu o le malamalama ua susulu i le pouliuli, ae ua lē malamalama i ai le pouliuli."
                },
                {
                    "number": 22,
                    "text": "E moni, e moni, Ou te fai atu ia te oe, afai e te manao i se isi molimau, liliu ane lou mafaufau i le po na e tagi mai ai ia te aʼu i lou loto, ina ia mafai ona e iloa e uiga i le moni o nei mea."
                },
                {
                    "number": 23,
                    "text": "Ou te lei tautala atu ea le filemu i lou mafaufau e uiga i le mataupu? O le a se molimau sili atu e mafai ona e maua mai lo lena mai le Atua?"
                },
                {
                    "number": 24,
                    "text": "Ma o lenei, faauta, ua e maua se molimau; aua afai ua Ou tau atu ia te oe mea e leai se tagata na te iloaina, ua e lē mauaina ea se molimau?"
                },
                {
                    "number": 25,
                    "text": "Ma, faauta, Ou te tuu atu ia te oe se meaalofa, pe afai e te manao i ai mai ia te aʼu, e faaliliu, e pei lava o laʼu auauna o Iosefa."
                },
                {
                    "number": 26,
                    "text": "E moni, e moni, Ou te fai atu ia te oe, o loo i ai ni talafaamaumau ua i ai i totonu le tele o laʼu talalelei, sa taofia i tua ona o le amioleaga o tagata;"
                },
                {
                    "number": 27,
                    "text": "Ma o lenei Ou te poloai atu ia te oe, afai ua ia te oe manaoga lelei—se manao lea ia teu mo oe lava ni ʼoa i le lagi—ona mafai lea ona e fesoasoani ma lau meaalofa, i le aumai i le malamalama o vaega na o aʼu tusitusiga paia sa natia ona o le amioletonu."
                },
                {
                    "number": 28,
                    "text": "Ma o lenei, faauta, Ou te tuu atu ia te oe, ma laʼu auauna foi o Iosefa, ki o lenei meaalofa, o le a aumai ai i le malamalama lenei auaunaga; ma o fofoga o molimau e toalua pe toatolu e faamautu ai upu uma."
                },
                {
                    "number": 29,
                    "text": "E moni, e moni, Ou te fai atu ia te oulua, afai latou te teena aʼu upu, ma le vaega lenei o laʼu talalelei ma laʼu auaunaga, amuia oulua, ona e lē mafai ona sili atu se mea latou te faia ia te oulua nai lo ia te aʼu."
                },
                {
                    "number": 30,
                    "text": "Ma e tusa pe latou te faia ia te oulua e pei lava ona sa latou faia ia te aʼu, amuia oulua, ona o le a oulua mau faatasi ma aʼu i le mamalu."
                },
                {
                    "number": 31,
                    "text": "Ae afai latou te lē teena aʼu upu, ia o le a faamautuina i le molimau o le a tuu atu, amuia i latou, ma ona oulua maua ai lea o le olioli i le fua o a oulua galuega."
                },
                {
                    "number": 32,
                    "text": "E moni, e moni, Ou te fai atu ia te oulua, e pei ona ou fai atu i oʼu soo, o le mea e potopoto faatasi ai le toalua po o le toatolu i loʼu igoa, e faatatau i se mea e tasi, faauta, o iina o le a Ou i ai i le lotolotoi o i latou—e faapei lava ona Ou i ai ia te oulua."
                },
                {
                    "number": 33,
                    "text": "Aua le fefefe e fai mea lelei, oʼu atalii e, auā o soo se mea e te lua lulu, o lena foi o le a oulua seleseleina; o lea, afai lua te luluina le lelei o le a oulua selesele foi le lelei mo o oulua taui."
                },
                {
                    "number": 34,
                    "text": "O lea, aua le matatau, le lafu itiiti e; fai mea lelei; ia tuu le lalolagi ma seoli e aufaatasi faasaga mai ia te oulua, auā afai ua lua atiaʼe i luga o laʼu papa, e lē mafai ona latou manumalo."
                },
                {
                    "number": 35,
                    "text": "Faauta, ou te lē tausalaina oulua; o i o oulua ala ma ia lē toe agasala; fai ma le mamalu le galuega ua Ou poloaiina ai oulua."
                },
                {
                    "number": 36,
                    "text": "Vaai mai ia te aʼu i mafaufauga uma; aua le masalosalo, aua le fefefe."
                },
                {
                    "number": 37,
                    "text": "Matau i manuʼa ua tuia ai loʼu itu, ma tulaga fao foi i oʼu lima ma oʼu vae; ia faamaoni, tausi i aʼu poloaiga, ma o le a oulua mautofi ai i le malo o le lagi. Amene."
                }
            ]
        },
        "/study/scriptures/dc-testament/dc/7": {
            "uri": "/study/scriptures/dc-testament/dc/7",
            "title": "Mataupu Faavae ma Feagaiga 7",
            "data_type": "chapter",
            "chapter_name": "Vaega 7",
            "chapter_summary": [
                "1–3, O le a ola pea Ioane le Pele seia afio mai le Alii; 4–8, Ua umia e Peteru, Iakopo, ma Ioane ki o le talalelei."
            ],
            "verses": [
                {
                    "number": 1,
                    "text": "Ma sa fetalai mai le Alii ia te aʼu: Ioane e, laʼu pele, o le a le mea e te manao i ai? Aua afai e te ole mai i se mea ua e manao i ai, o le a tuu atu ia te oe."
                },
                {
                    "number": 2,
                    "text": "Ma sa ou fai atu ia te ia: Le Alii e, tuu mai ia te aʼu le mana i luga o le oti, ina ia mafai ona ou ola ma aumai agaga ia te oe."
                },
                {
                    "number": 3,
                    "text": "Ma sa fetalai mai le Alii ia te aʼu: E moni, e moni, Ou te fai atu ia te oe, ona ua e manao mai i lenei mea, o le a e ola pea ma vavalo atu i luma o atunuu, ituaiga, gagana ma nuu, seia Ou sau i loʼu mamalu."
                },
                {
                    "number": 4,
                    "text": "Ma o le pogai lenei na fetalai atu ai le Alii ia Peteru: Afai Ou te loto ia ola pea o ia seia Ou sau, o le a lena mea ia te oe? Ona ua manao mai o ia ia te aʼu ia mafai ona ia aumai agaga ia te aʼu, ae o oe, ua e manao ia vave ona e sau ia te aʼu i loʼu malo."
                },
                {
                    "number": 5,
                    "text": "Ou te fai atu ia te oe, Peteru, sa o se manao lelei lea; ae o laʼu pele, ua manao ia faia e ia ni isi mea e tele atu, po o se galuega e lei faia i totonu o tagata e tele atu nai lo mea na ia faia muamua."
                },
                {
                    "number": 6,
                    "text": "Ioe, ua ia tauaveina se galuega tele atu; o lea o le a Ou faia ai o ia o se afi mumū ma se agelu auauna atu; o le a auauna atu o ia mo i latou o e e nonofo i luga o le lalolagi o e o le a avea ma suli o le olataga."
                },
                {
                    "number": 7,
                    "text": "Ma o le a Ou faia oe e auauna atu mo ia ma mo lou uso o Iakopo; ma o outou ia e toatolu o le a Ou tuu atu i ai lenei mana ma ki o lenei auaunaga seia Ou sau."
                },
                {
                    "number": 8,
                    "text": "E moni Ou te fai atu ia te oulua, o le a oulua maua e tusa ma o oulua manao, ona ua oulua olioli uma i mea ua oulua mananao i ai."
                }
            ]
        },
        "/study/scriptures/dc-testament/dc/8": {
            "uri": "/study/scriptures/dc-testament/dc/8",
            "title": "Mataupu Faavae ma Feagaiga 8",
            "data_type": "chapter",
            "chapter_name": "Vaega 8",
            "chapter_summary": [
                "1–5, O faaaliga e oo mai e ala mai i le mana o le Agaga Paia; 6–12, O le malamalama i mealilo a le Atua ma le mana e faaliliu ai talafaamaumau anamua, e oo mai e ala i le faatuatua."
            ],
            "verses": [
                {
                    "number": 1,
                    "text": "Oliva Kaotui e, e moni, e moni Ou te fai atu ia te oe, e pei ona mautinoa o loo soifua le Alii, o lē o lou Atua ma lou Togiola, o le a faapea lava ona mautinoa ona e maua o se malamalama e uiga i soo se mea e te ole mai ai i le faatuatua, ma le loto faamaoni, ma le talitonu o le a e maua se malamalama e uiga i togitogiga o talafaamaumau tuai, ua mai anamua, ia ua i ai vaega na o aʼu tusitusiga paia na fetalaia e ala i le faaaliga a loʼu Agaga."
                },
                {
                    "number": 2,
                    "text": "Ioe, faauta, o le a Ou tau atu ia te oe i lou mafaufau ma lou loto, e ala i le Agaga Paia, lea o le a oo atu i ou luga ma lea o le a mau i lou loto."
                },
                {
                    "number": 3,
                    "text": "O lenei, faauta, o le agaga lenei o faaaliga; faauta, o le agaga lenei na aumai ai e Mose le fanauga a Isaraelu e ala mai totonu o le Sami Ulaula i luga o le eleele matutu."
                },
                {
                    "number": 4,
                    "text": "O lea, o lau meaalofa lea; toaga i ai, ma amuia oe, ona o le a laveai ai oe i fafo mai lima o ou fili, lea a na le faapea, po ua latou fasioti ia te oe ma aumai lou agaga i le faafanoga."
                },
                {
                    "number": 5,
                    "text": "E, ia manatua nei upu, ma tausi i aʼu poloaiga. Ia manatua, o lau meaalofa lea."
                },
                {
                    "number": 6,
                    "text": "O lenei ua lē ona pau lea o lau meaalofa; ona ua i ai ia te oe se isi meaalofa, o le meaalofa lea a Arona; faauta, ua tau atu e lena meaalofa ia te oe mea e tele;"
                },
                {
                    "number": 7,
                    "text": "Faauta, e leai se isi mana, vagana ai le mana o le Atua, e mafai ona faia ai lenei meaalofa a Arona ia faatasi ma oe."
                },
                {
                    "number": 8,
                    "text": "O lea, aua le masalosalo, ona o se meaalofa lea a le Atua; ma ia e umiaina i ou lima, ma fai ai galuega ofoofogia; ma e leai se mana e mafai ona aveesea i fafo mai ou lima, ona o se galuega a le Atua."
                },
                {
                    "number": 9,
                    "text": "Ma, o lea, soo se mea e te ole mai ai ia te aʼu e tau atu ia te oe e ala atu i lena auala, o le a Ou tuu atu lena mea ia te oe, ma o le a e mauaina le malamalama e faatatau i ai."
                },
                {
                    "number": 10,
                    "text": "Ia manatua a aunoa ma le faatuatua e lē mafai ona e faia se mea; o lea ia ole mai ai i le faatuatua. Aua neʼi manatu faatauvaa i nei mea; aua le ole mai mo mea e lē tatau ona e ole mai ai."
                },
                {
                    "number": 11,
                    "text": "Ole mai ina ia e iloa mealilo a le Atua, ma ina ia mafai ona e faaliliu ma maua le malamalama mai talafaamaumau uma na mai anamua sa natia, ia ua paia; ma o le a faia lava ia te oe e tusa ai ma lou faatuatua."
                },
                {
                    "number": 12,
                    "text": "Faauta, o Aʼu lava ua tautala atu i nei mea; ma o Aʼu lava lea e tasi na tautala atu ia te oe mai le amataga. Amene."
                }
            ]
        },
        "/study/scriptures/dc-testament/dc/9": {
            "uri": "/study/scriptures/dc-testament/dc/9",
            "title": "Mataupu Faavae ma Feagaiga 9",
            "data_type": "chapter",
            "chapter_name": "Vaega 9",
            "chapter_summary": [
                "1–6, E i ai isi talafaamaumau mai anamua e lei faaliliuina; 7–14, O le Tusi a Mamona e faaliliu e ala i le suesue ma i le faamaoniga faaleagaga."
            ],
            "verses": [
                {
                    "number": 1,
                    "text": "Faauta, Ou te fai atu ia te oe, loʼu atalii e, ona sa e lē faaliliu e tusa ai ma le mea na e manao i ai mai ia te aʼu, ma amata ona e toe tusitusi mo laʼu auauna, o Iosefa Samita, Laitiiti, ua faapea lava ona Ou manao e tatau ona e faaauau pea seia oo ina e faamaeaina lenei talafaamaumau, lea ua Ou tuuina atu ia te ia."
                },
                {
                    "number": 2,
                    "text": "Ma lea, faauta, ua i ai ia te aʼu ni isi talafaamaumau, o le a Ou tuu atu ia te oe le mana e mafai ai ona e fesoasoani e faaliliu."
                },
                {
                    "number": 3,
                    "text": "Ia onosai, loʼu atalii e, ona o le poto ua ia te aʼu, ma ua lē tatau ai ona e faaliliu i le taimi nei."
                },
                {
                    "number": 4,
                    "text": "Faauta, o le galuega ua valaaulia oe e te faia o le tusitusi lea mo laʼu auauna o Iosefa."
                },
                {
                    "number": 5,
                    "text": "Ma, faauta, ona sa e lē faaauau pea e pei ona sa e amata mai ina ua amata ona e faaliliu, o lea na Ou aveesea ai lenei avanoa mai ia te oe."
                },
                {
                    "number": 6,
                    "text": "Aua e te muimui, loʼu atalii e, ona o le poto ua ia te aʼu ua Ou faia ai ia te oe i lenei ala."
                },
                {
                    "number": 7,
                    "text": "Faauta, sa e lē malamalama; sa e manatu o le a Ou tuu atu ia te oe lena mea, ae e te lei mafaufau i ai ae nao lou ole mai ai ia te aʼu."
                },
                {
                    "number": 8,
                    "text": "Ae, faauta, Ou te fai atu ia te oe, e ao ina e suesue i ai i lou mafaufau; ona ao lea ona e ole mai ia te aʼu pe ua sao, ma afai ua sao, o le a Ou faia ia mu lou loto i totonu ia te oe; o lea, o le a e lagona ai ua sao."
                },
                {
                    "number": 9,
                    "text": "Ae afai ua lē sao, o le a e lē maua ni lagona faapena, ae o le a e maua se mafaufauga papa o le a faia ai ia galo ia te oe le mea ua sese; o lea, e lē mafai ona e tusia mea ua paia vagana ai ua tuu atu ia te oe mai ia te aʼu."
                },
                {
                    "number": 10,
                    "text": "O lenei a na e iloa lenei mea po ua mafai ona e faaliliu; e ui i lea, ua lē tatau ona e faaliliu nei."
                },
                {
                    "number": 11,
                    "text": "Faauta, sa tatau ai ina ua e amata mai; peitai sa e fefe, ma ua tuanai le taimi, ma ua lē tatau nei;"
                },
                {
                    "number": 12,
                    "text": "Aua, ua e lē tagai ea ua Ou tuu atu i laʼu auauna o Iosefa le malosi ua lava, e faalava ai? Ma Ou te lei tausalaina se tasi o oulua."
                },
                {
                    "number": 13,
                    "text": "Ia fai lenei mea ua Ou poloaiina ai oe, ma o le a e manuia. Ia faamaoni, ma ia lē tuu atu i se faaosoosoga."
                },
                {
                    "number": 14,
                    "text": "Ia tu mausali i le galuega ua Ou valaauina ai oe, ma o le a leai se lauulu o lou ulu e leiloa, ma o le a siia aʼe oe i luga i le aso gataaga. Amene."
                }
            ]
        },
        "/study/scriptures/dc-testament/dc/10": {
            "uri": "/study/scriptures/dc-testament/dc/10",
            "title": "Mataupu Faavae ma Feagaiga 10",
            "data_type": "chapter",
            "chapter_name": "Vaega 10",
            "chapter_summary": [
                "1–26, Ua faaoso e Satani tagata amioleaga e tetee i le galuega a le Alii; 27–33, Ua saili o ia e faaumatia agaga o tagata; 34–52, Ua faamoemoe le talalelei ia oo atu i sa Lamanā ma atunuu uma e ala i le Tusi a Mamona; 53–63, O le a faatu e le Alii lana Ekalesia ma lana talalelei i totonu o tagata; 64–70, O le a ia faapotopotoina e e salamo i totonu o lana Ekalesia ma o le a ia laveaiina e e usiusitai."
            ],
            "verses": [
                {
                    "number": 1,
                    "text": "O Lenei, faauta, Ou te fai atu ia te oe, ona ua e tuu atu i lima o se tagata amioleaga tusitusiga na tuu atu ia te oe le mana e faaliliu ai e ala i le Urima ma le Tumena, o lea ua leiloa ai ia te oe."
                },
                {
                    "number": 2,
                    "text": "Ma sa toesea foi lau meaalofa i lea lava taimi, ma sa oo ina faapouliuligia lou mafaufau."
                },
                {
                    "number": 3,
                    "text": "E ui i lea, ua toefuatai atu nei ia te oe; o lea, vaai ia e faamaoni ma faaauau pea i le faamaeaina o le toega o le galuega o le faaliliuga e pei ona e amata mai."
                },
                {
                    "number": 4,
                    "text": "Aua le momoʼe televave atu pe galue sili atu nai lo le malosi ua ia te oe ma ala ua tuu atu e mafai ai ona e faaliliu; ae ia e filiga e oo i le iuga."
                },
                {
                    "number": 5,
                    "text": "Tatalo e lē aunoa, ina ia mafai ona e sau ai o lē ua manumalo; ioe, ina ia mafai ona e manumalo ia Satani, ma ina ia e sao ese mai lima o auauna a Satani ua sapasapaia lana galuega."
                },
                {
                    "number": 6,
                    "text": "Faauta, sa latou saili e faaumatia oe; ioe, e oo lava i le tagata o lē na e faatuatuaina na saili e faaumatia oe."
                },
                {
                    "number": 7,
                    "text": "Ma o le pogai lenei na Ou fai atu ai o ia o se tagata amioleaga, ona sa saili o ia e aveese mea na faatuatua atu ia te oe; ma sa saili foi o ia e lepeti lau meaalofa."
                },
                {
                    "number": 8,
                    "text": "Ma ona ua e tuu atu tusitusiga i ona lima, faauta, ua ave i latou e tagata amioleaga mai ia te oe."
                },
                {
                    "number": 9,
                    "text": "O lea, ua e tuu atu i latou, ioe, ia mea ua paia, i e amioleaga."
                },
                {
                    "number": 10,
                    "text": "Ma, faauta, ua tuu e Satani i o latou loto e sui upu na e faia ia tusia, po o ia na e faaliliuina, ia ua o ese atu i fafo mai ou lima."
                },
                {
                    "number": 11,
                    "text": "Ma faauta, Ou te fai atu ia te oe, ona ua latou suia upu, ua ese lo latou faitauina mai na na e faaliliuina ma faia ia tusia;"
                },
                {
                    "number": 12,
                    "text": "Ma, o le ala lenei, ua saili ai le tiapolo e tatao ai se fuafuaga poto, e mafai ai ona ia faaumatia lenei galuega;"
                },
                {
                    "number": 13,
                    "text": "Ona ua ia tuu i o latou loto ia faia lenei mea, ina ia mafai, i le pepelo, ona latou fai mai ua latou maua oe i upu na e faatagā faaliliuina."
                },
                {
                    "number": 14,
                    "text": "E moni, Ou te fai atu ia te oe, Ou te lē tuu atu ia faataunuu e Satani lana fuafuaga leaga i lenei mea."
                },
                {
                    "number": 15,
                    "text": "Aua faauta, ua tuu e ia i o latou loto e uunai oe ia e tofotofo i le Alii lou Atua, i le ole atu lea ia toe faaliliu ia upu."
                },
                {
                    "number": 16,
                    "text": "Ma, faauta, ona latou fai ane lea ma mafaufau i o latou loto—O le a tatou vaai pe na tuu mai e le Atua ia te ia le mana e faaliliu ai; afai na faapea, o le a ia toe tuu mai ia te ia le mana;"
                },
                {
                    "number": 17,
                    "text": "Ma afai e toe tuu mai e le Atua ia te ia le mana, pe afai e toe faaliliu o ia, po o, i ni isi upu, afai na te aumai upu lava ia e tasi, faauta, ua i ai ia te i tatou ia lava upu e tasi, ma ua tatou suia i latou;"
                },
                {
                    "number": 18,
                    "text": "O lea o le a lē tutusa i latou, ma o le a tatou fai atu ai ua pepelo o ia i ana upu, ma ua lē o ia te ia se meaalofa, ma ua lē o ia te ia se mana;"
                },
                {
                    "number": 19,
                    "text": "O lea o le a tatou faaumatia ai o ia, ma le galuega foi; ma o le a tatou faia lenei mea ina ia tatou lē maasiasi i le iuga, ma ina ia tatou maua viiga a le lalolagi."
                },
                {
                    "number": 20,
                    "text": "E moni, e moni, Ou te fai atu ia te oe, ua i ai ia Satani se uu malosi i o latou loto; ua ia faaoso aʼe i latou i le amioletonu e faasaga i mea ua lelei;"
                },
                {
                    "number": 21,
                    "text": "Ma ua eleelea o latou loto, ma tumu i le amioleaga ma mea inosia; ma ua latou fiafia i le pouliuli nai lo le malamalama, ona ua leaga a latou mea e fai; o lea latou te lē ole mai ai ia te aʼu."
                },
                {
                    "number": 22,
                    "text": "Ua faaoso aʼe i latou e Satani, ina ia mafai ona ia taitai atu o latou agaga i le faafanoga."
                },
                {
                    "number": 23,
                    "text": "Ma ua faapea ona ia tatao o se fuafuaga poto, i le manatu e faaumatia ai le galuega a le Atua; ae o le a Ou manaomia lenei mea mai o latou lima, ma o le a liliu i lo latou maasiasi ma tausalaga i le aso o le faamasinoga."
                },
                {
                    "number": 24,
                    "text": "Ioe, ua ia faaoso aʼe o latou loto ia feitai e faasaga i lenei galuega."
                },
                {
                    "number": 25,
                    "text": "Ioe, ua ia fai atu ia te i latou: Ia taufaasese ma lamalama e puʼe, ina ia mafai ona outou lepeti; faauta, ua lē o se mea e leaga lenei mea. Ma ua faapea ona ia faasee o i latou, ma fai atu ia te i latou e lē o se agasala le pepelo ina ia latou maua ai se tagata i se pepelo, ina ia mafai ona latou faaumatia o ia."
                },
                {
                    "number": 26,
                    "text": "Ma ua faapea ona ia faasee o i latou, ma taitai ai i latou seia oo ina tosoina e ia o latou agaga i lalo i seoli; ma ua faapea ona ia faia ia te i latou, ia maua ai i latou lava i la latou lava mailei."
                },
                {
                    "number": 27,
                    "text": "Ma ua faapea ona alu o ia i luga ma lalo, i lea mea ma lea mea i le lalolagi, e saili e faaumatia agaga o tagata."
                },
                {
                    "number": 28,
                    "text": "E moni, e moni, Ou te fai atu ia te oe, oi talofa ia te ia o lē e pepelo e faasese atu ai ona ua manatu o ia ua pepelo se tasi tagata e faasese mai ai, ona o tagata faapea e lē sao mai le faamasinotonu o le Atua."
                },
                {
                    "number": 29,
                    "text": "O lenei, faauta, ua latou suia nei upu, ona ua fai atu Satani ia te i latou: Ua ia faaseseina outou—ma ua faapea ona ia faasee ese o i latou ia fai le amioletonu, e faaoso ai oe ia e faaosooso i le Alii lou Atua."
                },
                {
                    "number": 30,
                    "text": "Faauta, Ou te fai atu ia te oe, aua e te toe faaliliuina upu na ua o atu i fafo mai ou lima;"
                },
                {
                    "number": 31,
                    "text": "Aua, faauta, o le a latou lē faataunuuina a latou fuafuaga leaga i le pepelo e faasaga i upu na. Aua, faauta, afai e te aumai ia lava upu e tasi, o le a latou fai mai ua e pepelo ma ua e faatagā faaliliuina, ae ua e toe tetee ia te oe lava."
                },
                {
                    "number": 32,
                    "text": "Ma, faauta, o le a latou faasalalauina lenei mea, ma o le a faamaaa e Satani loto o tagata e faaoso ai i latou ia feitai faasaga mai ia te oe, o le a latou lē talitonu ai i aʼu upu."
                },
                {
                    "number": 33,
                    "text": "Ua faapea ona manatu o Satani e faatoilalo lau molimau i lenei tupulaga, ina ia lē mafai ona sau ai i luma le galuega i le tupulaga lenei."
                },
                {
                    "number": 34,
                    "text": "Ae faauta, o le poto lenei, ma ona ua Ou faaali atu ia te oe le poto, ma tuu atu ia te oe poloaiga e faatatau i nei mea, le mea e tatau ona e faia, aua le faaalia atu lenei mea i le lalolagi, seia maea ona e faataunuu o le galuega o le faaliliuga."
                },
                {
                    "number": 35,
                    "text": "Aua e te ofo ina ua Ou fai atu ia te oe: O le poto lenei, aua le faaalia atu lenei mea i le lalolagi—ona sa Ou fai atu, aua le faaalia atu lenei mea i le lalolagi, ina ia faasaoina ai oe."
                },
                {
                    "number": 36,
                    "text": "Faauta, Ou te lē o fai atu aua e te faaalia atu lenei mea i e ua amiotonu;"
                },
                {
                    "number": 37,
                    "text": "Ae ona e lē mafai ona e iloa i taimi uma e ua amiotonu, pe ona e lē mafai ona e iloa e ua amioleaga mai e ua amiotonu i taimi uma, o lea ua Ou fai atu ai ia te oe, ia taofi lou filemu seia Ou vaai ua tatau ai ona faailoa atu o mea uma i le lalolagi e faatatau i le mataupu."
                },
                {
                    "number": 38,
                    "text": "Ma o lenei, e moni Ou te fai atu ia te oe, o se tala o mea na na e tusia, ia ua o ese atu i fafo mai ou lima, ua togitogia i luga o papatusi a Nifae;"
                },
                {
                    "number": 39,
                    "text": "Ioe, ma e te manatua na fai mai i tusitusiga na, e i ai se tala faapitoa tele atu e uiga i ia mea, ua tuuina mai i luga o papatusi a Nifae."
                },
                {
                    "number": 40,
                    "text": "Ma o lenei, ona o le tala ua togitogia i luga o papatusi a Nifae ua faapitoa tele atu e uiga i mea ia o le a Ou aumai, e tusa ai ma loʼu poto, i le malamalama o tagata i lenei tala—"
                },
                {
                    "number": 41,
                    "text": "O lea, ia e faaliliu ai togitogiga ua i ai i luga o papatusi a Nifae, i lalo seia e oo atu lava i le nofoaiga a le tupu o Peniamina, pe seia e oo atu i mea ia na e faaliliuina, ia na e taofia;"
                },
                {
                    "number": 42,
                    "text": "Ma faauta, ia e lomia ia mea o se talafaamaumau a Nifae; ma o le a faapea ona Ou faafemēmēaʼi ai o i latou o e ua suia aʼu upu."
                },
                {
                    "number": 43,
                    "text": "O le a Ou lē tuua ia latou faaumatia laʼu galuega; ioe, o le a Ou faaali atu ia te i latou e sili atu loʼu poto nai lo le faitogafiti-poto o le tiapolo."
                },
                {
                    "number": 44,
                    "text": "Faauta, ua latou maua nao se vaega, po o se otootoga o le tala a Nifae."
                },
                {
                    "number": 45,
                    "text": "Faauta, e tele mea ua togitogia i luga o papatusi a Nifae ua tuuina mai ai ni vaaiga tetele atu e uiga i laʼu talalelei; o lea, o le poto ua ia te aʼu ua tatau ai ona e faaliliu o le vaega muamua lenei o togitogiga a Nifae, ma auina atu i le galuega lenei."
                },
                {
                    "number": 46,
                    "text": "Ma, faauta, o le vaega atoa o totoe o lenei galuega o loo i ai vaega uma na o laʼu talalelei na mananao i ai aʼu perofeta paia, ioe, ma oʼu soo foi, ia latou talosaga, ia oo mai i lenei nuu."
                },
                {
                    "number": 47,
                    "text": "Ma sa Ou fai atu ia te i latou, o le a tuu atu ia te i latou lena mea e tusa ma lo latou faatuatua ia latou talosaga;"
                },
                {
                    "number": 48,
                    "text": "Ioe, ma o lo latou faatuatua lenei—ia oo atu i o latou uso o sa Lamanā, ma i latou uma foi o e ua avea ma sa Lamanā ona o a latou faatuiesega, laʼu talalelei lea na Ou tuu atu ia te i latou ia latou talai atu."
                },
                {
                    "number": 49,
                    "text": "O lenei, ua lē ona pau lea—o lo latou faatuatua ia latou talosaga o lenei, ia faailoa atu foi lenei talalelei, pe afai o le a mafai ona maua e isi atunuu lenei laueleele;"
                },
                {
                    "number": 50,
                    "text": "Ma sa faapea ona latou tuu ai o se faamanuiaga i luga o lenei laueleele ia latou talosaga, ia mafai e soo se tasi e talitonu i lenei talalelei i lenei laueleele ona maua le ola e faavavau;"
                },
                {
                    "number": 51,
                    "text": "Ioe, ina ia saoloto i tagata uma o soo se atunuu, ituaiga, gagana, po o se nuu po o ai lava i latou."
                },
                {
                    "number": 52,
                    "text": "Ma o lenei, faauta, e tusa ma lo latou faatuatua ia latou talosaga o le a Ou aumai ai le vaega lenei o laʼu talalelei i le malamalama o oʼu tagata. Faauta, Ou te lē aumaia e faaumatia ai mea ua latou maua, ae e ati aʼe ai i luga."
                },
                {
                    "number": 53,
                    "text": "Ma o le pogai lenei na Ou fai atu ai: Afai e lē faamaaaina e lenei tupulaga o latou loto, o le a Ou faatuina laʼu ekalesia i totonu o i latou."
                },
                {
                    "number": 54,
                    "text": "O lenei ua Ou lē fai atu lenei mea e faaumatia ai laʼu ekalesia, ae ua Ou fai atu lenei mea e ati aʼe ai i luga laʼu ekalesia;"
                },
                {
                    "number": 55,
                    "text": "O lea, ai se tasi ua auai i laʼu ekalesia, e lē tatau ona mataʼu, ona o i latou ia o le a mautofi i le malo o le lagi."
                },
                {
                    "number": 56,
                    "text": "Ae o i latou o e e lē matatau mai ia te aʼu, pe tausi i aʼu poloaiga, ae ua latou atiaʼe ekalesia ia te i latou lava e maua ai le ʼoa, ioe, o i latou uma o e e fai amioleaga ma latou atiaʼe le malo o le tiapolo—ioe, e moni, e moni, Ou te fai atu ia te oe, o i latou ia o le a Ou faalavelaveaina, ma faia ia tetete ma luluina e oo i le totonugalemu."
                },
                {
                    "number": 57,
                    "text": "Faauta, o Aʼu o Iesu Keriso, le Atalii o le Atua. Sa Ou sau i oʼu lava, ae sa lē talia aʼu e oʼu lava."
                },
                {
                    "number": 58,
                    "text": "O Aʼu o le malamalama ua susulu i le pouliuli, ae ua lē malamalama i ai le pouliuli."
                },
                {
                    "number": 59,
                    "text": "O Aʼu o lē na fai atu—i oʼu soo—Ua ia te Aʼu isi mamoe ua lē o i ai i lenei lotoa, ma e toatele e sa i ai sa lē malamalama mai ia te aʼu."
                },
                {
                    "number": 60,
                    "text": "Ma o le a Ou faaali atu i lenei nuu sa i ai ia te aʼu ni isi mamoe, ma o i latou ia o se lala o le aiga o Iakopo;"
                },
                {
                    "number": 61,
                    "text": "Ma o le a Ou aumai i le malamalama a latou galuega ofoofogia sa latou faia i loʼu igoa;"
                },
                {
                    "number": 62,
                    "text": "Ioe, ma o le a Ou aumai foi i le malamalama laʼu talalelei sa aoao atu ia te i latou, ma, faauta, o le a latou lē faafitia mea ua uma ona e maua, ae o le a latou atiaʼe i luga, ma o le a latou aumai i le malamalama matautu moni o laʼu mataupu faavae, ioe, ma le mataupu faavae lea e tasi ua ia te aʼu."
                },
                {
                    "number": 63,
                    "text": "Ma Ou te faia lenei mea ina ia mafai ona Ou faatuina o laʼu talalelei, ina ia mafai ona lē i ai o ni finauga e tele; ioe, ua faaoso e Satani loto o tagata i finauga e uiga i matautu o laʼu mataupu faavae; ma ua latou sese i ia mea, ona ua latou faauiga ese tusitusiga paia ma lē malamalama ia te i latou."
                },
                {
                    "number": 64,
                    "text": "O lea, o le a Ou fofola atu ai ia te i latou le mealilo tele lenei;"
                },
                {
                    "number": 65,
                    "text": "Aua, faauta, o le a Ou faapotopotoina i latou e pei ona ofaofatai e se matuamoa lana toloai i lalo o ona apaau, pe afai latou te lē faamaaa o latou loto;"
                },
                {
                    "number": 66,
                    "text": "Ioe, afai latou te fia o mai, e mafai ona latou o mai, ma taumamafa fua i le vai o le ola."
                },
                {
                    "number": 67,
                    "text": "Faauta, o laʼu mataupu faavae lenei—ai se e salamo ma sau ia te aʼu, o ia lava lea o laʼu ekalesia."
                },
                {
                    "number": 68,
                    "text": "Ai se na te talai atu se mea e tele atu pe itiiti mai i lo lenei, o ia lava lea ua lē o se a aʼu, ae ua tetee ia te aʼu; o lea, ua lē o ia o se o laʼu ekalesia."
                },
                {
                    "number": 69,
                    "text": "Ma o lenei, faauta, ai se ua auai i laʼu ekalesia, ma tumau i laʼu ekalesia e oo i le gataaga, o ia lea o le a Ou faatuina i luga o laʼu papa, ma o le a lē mafai e faitotoa o seoli ona manumalo e faasaga ia te i latou."
                },
                {
                    "number": 70,
                    "text": "Ma o lenei, ia manatua upu a ia o lē o le ola ma le malamalama o le lalolagi, o lou Togiola, o lou Alii ma lou Atua. Amene."
                }
            ]
        },
        "/study/scriptures/dc-testament/dc/11": {
            "uri": "/study/scriptures/dc-testament/dc/11",
            "title": "Mataupu Faavae ma Feagaiga 11",
            "data_type": "chapter",
            "chapter_name": "Vaega 11",
            "chapter_summary": [
                "1–6, O e e galulue i le tovine o le a latou maua le olataga; 7–14, Saili le poto, alaga atu le salamo, faalagolago i le Agaga; 15–22, Tausi i poloaiga, ma suesue i le afioga a le Alii; 23–27, Aua le teena le agaga o faaaliga ma valoaga; 28–30, O e latou te talia Keriso e avea ma atalii o le Atua."
            ],
            "verses": [
                {
                    "number": 1,
                    "text": "Ua le pine ona oo mai o se galuega tele ma le ofoofogia i totonu o le fanauga a tagata."
                },
                {
                    "number": 2,
                    "text": "Faauta, o Aʼu o le Atua; uai mai i laʼu upu, lea ua vave ma mamana, ua maai sili atu nai lo se pelu mata-lua, i le vavaeina o sooga ma le su o ivi; o lea ia uai mai ai i laʼu upu."
                },
                {
                    "number": 3,
                    "text": "Faauta, ua sinasina le fanua, ua saunia e selesele; o lea, ai se e fia selesele ia tuu atu o ia e sasau atu lana selesaito ma lona malosi, ma selesele mai manū o ao, ina ia mafai ona teu e ia mo lona agaga le olataga tumau-faavavau i le malo o le Atua."
                },
                {
                    "number": 4,
                    "text": "Ioe, ai se e fia sasau atu lana selesaito ma selesele mai, o ia lava lea ua valaaulia e le Atua."
                },
                {
                    "number": 5,
                    "text": "O lea, afai e te ole mai ia te aʼu o le a e mauaina; afai e te tuitui mai o le a tatala atu ia te oe."
                },
                {
                    "number": 6,
                    "text": "O lenei, ona ua e ole mai, faauta, Ou te fai atu ia te oe, tausi i aʼu poloaiga, ma saili e aumai ma faatu le faamoemoe o Siona."
                },
                {
                    "number": 7,
                    "text": "Aua le saili mo ʼoa ae mo le poto; ma, faauta, o le a fofola atu ia te oe mealilo o le malo o le Atua, ma ona faamauoaina ai lea o oe. Faauta, o ia o lē e mauaina le ola e faavavau, ua mauoa."
                },
                {
                    "number": 8,
                    "text": "E moni, e moni, Ou te fai atu ia te oe, e pei ona e manao mai ia te aʼu o le a faapea lava ona faia ia te oe; ma, afai e te manao i ai, o le a avea oe ma ala o le faia o mea lelei e tele i lenei tupulaga."
                },
                {
                    "number": 9,
                    "text": "Ia lē fai atu se mea i lenei tupulaga tau lava o le salamo. Tausi i aʼu poloaiga, ma fesoasoani e aumai i luma laʼu galuega, e tusa ma aʼu poloaiga, ma o le a faamanuiaina ai oe."
                },
                {
                    "number": 10,
                    "text": "Faauta, ua ia te oe se meaalofa, pe o le a e maua se meaalofa pe afai e te manao i ai mai ia te aʼu i le faatuatua, faatasi ma le loto faamaoni, i le talitonu i le mana o Iesu Keriso, po o loʼu mana lea o loo tautala atu ia te oe;"
                },
                {
                    "number": 11,
                    "text": "Ona, faauta, o Aʼu lava lea o loo tautala atu; faauta, o Aʼu o le malamalama e susulu atu i le pouliuli, ma Ou te tuu atu ia te oe nei upu e ala i loʼu mana."
                },
                {
                    "number": 12,
                    "text": "Ma o lenei, e moni, e moni, Ou te fai atu ia te oe, ia tuu atu lou faalagolago i le Agaga lena lea na te taitai ia fai mea lelei—ioe, ia fai mea sao, ia savali ma le lotomaualalo, ia faamasino ma le amiotonu; ma o loʼu Agaga lea."
                },
                {
                    "number": 13,
                    "text": "E moni, e moni, Ou te fai atu ia te oe, o le a Ou faaali atu ia te oe ʼai loʼu Agaga, lea o le a faapupula ai lou mafaufau, lea o le a faatumulia ai lou agaga i le olioli;"
                },
                {
                    "number": 14,
                    "text": "Ma ona e iloa ai lea, pe o le a e iloa i lenei mea, i le faatuatua i le talitonu mai ia te aʼu o le a e mauaina, mea uma o soo se mea e te manao mai ai ia te aʼu, ua faatatau i mea o le amiotonu."
                },
                {
                    "number": 15,
                    "text": "Faauta, Ou te poloai atu ia te oe ua lē manaomia ona e manatu e faapea ua valaaulia oe e te talai atu seia valaaulia oe."
                },
                {
                    "number": 16,
                    "text": "Faatali umi laitiiti atu, seia e maua laʼu upu, laʼu papa, laʼu ekalesia, ma laʼu talalelei, ina ia mafai ona e iloa ma le mautinoa laʼu mataupu faavae."
                },
                {
                    "number": 17,
                    "text": "Faauta ona oo lea ina, tusa ai ma ou manao, ioe, o le a faia lava ia te oe e tusa ai ma lou faatuatua."
                },
                {
                    "number": 18,
                    "text": "Tausi i aʼu poloaiga; taofi lou filemu; aioi atu i loʼu Agaga;"
                },
                {
                    "number": 19,
                    "text": "Ioe, pipii mai ia te aʼu ma lou loto atoa, ina ia mafai ona e fesoasoani i le aumaia i le malamalama o mea na ua fetalaia—ioe, le faaliliuga o laʼu galuega; onosai seia maea ona e faataunuuina."
                },
                {
                    "number": 20,
                    "text": "Faauta, o lau galuega lenei, e tausi i aʼu poloaiga, ioe, ma lou manatu atoa, mafaufau ma lou malosi atoa."
                },
                {
                    "number": 21,
                    "text": "Aua le saili e talai atu laʼu upu, ae ia muamua saili ia maua laʼu upu, ona matala ai lea o lou laulaufaiva; ona oo lea, afai e te manao i ai, o le a e maua loʼu Agaga ma laʼu upu, ioe, le mana o le Atua i le faatalitonuina o tagata."
                },
                {
                    "number": 22,
                    "text": "Ae i le taimi nei ia taofi lou filemu; suesue i laʼu upu lea ua uma ona alu atu i totonu o le fanauga a tagata, ma suesue foi i laʼu upu lea o le a alu atu i totonu o le fanauga a tagata, po o lena lea o loo faaliliuina nei, ioe, seia oo ina e maua mea uma o le a Ou tuu atu i le fanauga a tagata i le tupulaga lenei, ma ona faaopoopo atu ai lea i ai o mea uma."
                },
                {
                    "number": 23,
                    "text": "Faauta o oe o Ailama, loʼu atalii; saili le malo o le Atua, ma o le a faaopoopo atu mea uma e tusa ma le mea ua tonu."
                },
                {
                    "number": 24,
                    "text": "Ati aʼe i luga o laʼu papa, o laʼu talalelei lea;"
                },
                {
                    "number": 25,
                    "text": "Aua le teena le agaga o faaaliga, po o le agaga o valoaga, aua oi talofa ia te ia o lē e teena ia mea;"
                },
                {
                    "number": 26,
                    "text": "O lea, ia teu i totonu o lou loto seia oo mai le taimi lea ua i loʼu poto e te alu atu ai."
                },
                {
                    "number": 27,
                    "text": "Faauta, Ou te tautala atu ia te i latou uma ua i ai manaoga lelei, ma ua sasau atu a latou selesaito e selesele mai."
                },
                {
                    "number": 28,
                    "text": "Faauta, o Aʼu o Iesu Keriso, le Atalii o le Atua. O Aʼu o le ola ma le malamalama o le lalolagi."
                },
                {
                    "number": 29,
                    "text": "O Aʼu lava lea o lē na alu atu i oʼu lava ae sa lē talia aʼu e oʼu lava;"
                },
                {
                    "number": 30,
                    "text": "Peitai e moni, e moni, Ou te fai atu ia te oe, o le toatele o i latou e talia aʼu, i latou lava ia o e e talitonu i loʼu igoa, o le a Ou tuu atu ia te i latou le mana e avea ai ma atalii o le Atua. Amene."
                }
            ]
        },
        "/study/scriptures/dc-testament/dc/12": {
            "uri": "/study/scriptures/dc-testament/dc/12",
            "title": "Mataupu Faavae ma Feagaiga 12",
            "data_type": "chapter",
            "chapter_name": "Vaega 12",
            "chapter_summary": [
                "1–6, O e e galulue i le tovine o le a latou maua le olataga; 7–9, O i latou uma o e e mananao i ai ma ua agavaa e mafai ona fesoasoani i le galuega a le Alii."
            ],
            "verses": [
                {
                    "number": 1,
                    "text": "Ua le pine ona oo mai o se galuega tele ma le ofoofogia i le fanauga a tagata."
                },
                {
                    "number": 2,
                    "text": "Faauta, o Aʼu o le Atua; uai mai i laʼu upu, lea ua vave ma mamana, ua maai sili atu nai lo se pelu mata-lua, i le vavaeina o sooga ma le su o ivi; o lea, ia uai mai ai i laʼu upu."
                },
                {
                    "number": 3,
                    "text": "Faauta, ua sinasina le fanua ua saunia e selesele; o lea, ai se e fia selesele, ia tuu o ia e sasau atu lana selesaito ma lona malosi, ma selesele mai manū o ao, ina ia mafai ona teu e ia mo lona agaga le olataga tumau-faavavau i le malo o le Atua."
                },
                {
                    "number": 4,
                    "text": "Ioe, ai se e fia sasau atu lana selesaito ma selesele mai, o ia lava lea ua valaaulia e le Atua."
                },
                {
                    "number": 5,
                    "text": "O lea, afai e te ole mai ia te aʼu o le a e mauaina; afai e te tuitui mai o le a tatala atu ia te oe."
                },
                {
                    "number": 6,
                    "text": "O lenei, ona ua e ole mai, faauta, Ou te fai atu ia te oe, tausi i aʼu poloaiga, ma saili e aumai i luma ma faatu le faamoemoe o Siona."
                },
                {
                    "number": 7,
                    "text": "Faauta, Ou te tautala atu ia te oe, ma i latou uma foi o e ua i ai manaoga e aumai i luma ma faatu lenei galuega;"
                },
                {
                    "number": 8,
                    "text": "Ma e leai se tasi e mafai ona fesoasoani i lenei galuega vagana ai ua lotomaualalo o ia ma tumu i le alofa, ua i ai le faatuatua, faamoemoe, ma le alofa mama, ua faautauta i mea uma, i soo se mea e tuu atu i lana tausiga."
                },
                {
                    "number": 9,
                    "text": "Faauta, o Aʼu, o lē ua tautala atu i nei upu, o le malamalama ma le ola o le lalolagi, o lea ia uai mai ma lou malosi, ona valaaulia ai lea o oe. Amene."
                }
            ]
        },
        "/study/scriptures/dc-testament/dc/13": {
            "uri": "/study/scriptures/dc-testament/dc/13",
            "title": "Mataupu Faavae ma Feagaiga 13",
            "data_type": "chapter",
            "chapter_name": "Vaega 13",
            "chapter_summary": [
                "Ua tuu mai ki ma mana o le Perisitua Arona."
            ],
            "verses": [
                {
                    "number": 1,
                    "text": "I Luga o oulua oʼu uso a auauna e, i le suafa o le Mesia, ou te faaee atu i ai le Perisitua o Arona, ua umia ki o le auaunaga a agelu, ma o le talalelei o le salamo, ma o le papatisoga i le faatofuina mo le faamagaloina o agasala; ma o le a lē toe aveesea lava lenei perisitua mai le lalolagi, seia toe osia e atalii o Levi se taulaga i le Alii i le amiotonu."
                }
            ]
        },
        "/study/scriptures/dc-testament/dc/14": {
            "uri": "/study/scriptures/dc-testament/dc/14",
            "title": "Mataupu Faavae ma Feagaiga 14",
            "data_type": "chapter",
            "chapter_name": "Vaega 14",
            "chapter_summary": [
                "1–6, O e e galulue i le tovine o le a latou maua le olataga; 7–8, O le ola e faavavau o le meaalofa silisili lea o meaalofa a le Atua; 9–11, O Keriso na foafoaina le lagi ma le lalolagi."
            ],
            "verses": [
                {
                    "number": 1,
                    "text": "Ua le pine ona oo mai o se galuega tele ma le ofoofogia i le fanauga a tagata."
                },
                {
                    "number": 2,
                    "text": "Faauta, o Aʼu o le Atua; uai mai i laʼu upu, lea ua vave ma manana, ua maai sili atu nai lo se pelu mata-lua, i le vavaeina o sooga ma le su o ivi; o lea ia uai mai i laʼu upu."
                },
                {
                    "number": 3,
                    "text": "Faauta, ua sinasina le fanua ua saunia e selesele; o lea, ai se e fia selesele ia tuu atu o ia e sasau atu lana selesaito ma lona malosi, ma selesele mai manū o ao, ina ia mafai ona teu e ia mo lona agaga le olataga tumau-faavavau i le malo o le Atua."
                },
                {
                    "number": 4,
                    "text": "Ioe, ai se e sasau atu lana selesaito ma selesele mai, o ia lava lea ua valaaulia e le Atua."
                },
                {
                    "number": 5,
                    "text": "O lea, afai e te ole mai ia te aʼu o le a e mauaina; afai e te tuitui mai o le a tatala atu ia te oe."
                },
                {
                    "number": 6,
                    "text": "Saili e aumai i luma ma faatu laʼu Siona. Tausi i aʼu poloaiga i mea uma."
                },
                {
                    "number": 7,
                    "text": "Ma, afai e te tausia aʼu poloaiga ma tumau e oo i le iuga, o le a e maua le ola e faavavau, le meaalofa silisili lea o meaalofa uma a le Atua."
                },
                {
                    "number": 8,
                    "text": "Ma o le a oo mai foi, afai e te ole atu i le Tamā i loʼu igoa, i le faatuatua ma le talitonu, o le a e maua le Agaga Paia, lea na te tuu atu upu, ina ia mafai ona e tu o se molimau o mea o le a e faalogo ma vaai i ai, ma ina ia mafai foi ona e alaga atu le salamo i lenei tupulaga."
                },
                {
                    "number": 9,
                    "text": "Faauta, o Aʼu o Iesu Keriso, le Atalii o le Atua soifua, o lē na foafoaina le lagi ma le lalolagi, o se malamalama e lē mafai ona natia i le pouliuli;"
                },
                {
                    "number": 10,
                    "text": "O le mea lea, e ao ina Ou aumai ai i luma le atoatoaga o laʼu talalelei mai Nuuese i le aiga o Isaraelu."
                },
                {
                    "number": 11,
                    "text": "Ma faauta, o oe o Tavita, ma ua valaaulia oe e te fesoasoani; o se mea afai e te faia, ma faamaoni, o le a e manuia faaleagaga ma faaletino, ma o le a tele lava lou taui. Amene."
                }
            ]
        },
        "/study/scriptures/dc-testament/dc/15": {
            "uri": "/study/scriptures/dc-testament/dc/15",
            "title": "Mataupu Faavae ma Feagaiga 15",
            "data_type": "chapter",
            "chapter_name": "Vaega 15",
            "chapter_summary": [
                "1–2, Ua i luga o le lalolagi atoa le aao o le Alii; 3–6, O le talai atu o le talalelei ma le laveaiina o agaga o le mea lea ua sili ona taua."
            ],
            "verses": [
                {
                    "number": 1,
                    "text": "Faalogo mai ia, laʼu auauna Ioane, ma faalogo mai i upu a Iesu Keriso, lou Alii ma lou Togiola."
                },
                {
                    "number": 2,
                    "text": "Aua faauta, Ou te tautala atu ia te oe ma le manino ma le mana, ona o loʼu lima ua i luga o le lalolagi atoa."
                },
                {
                    "number": 3,
                    "text": "Ma o le a Ou tau atu ia te oe le mea ua leai se tagata na te iloaina vagana ai nao aʼu lava ma oe—"
                },
                {
                    "number": 4,
                    "text": "Ona e tele taimi na e manao mai ai ia te aʼu ia e iloa le mea lea ua sili ona taua mo oe."
                },
                {
                    "number": 5,
                    "text": "Faauta, amuia oe ona o lenei mea, ma ona o lou tautala atu o aʼu upu na Ou tuu atu ia te oe e tusa ai ma aʼu poloaiga."
                },
                {
                    "number": 6,
                    "text": "Ma o lenei, faauta, Ou te fai atu ia te oe, o le mea o le a sili atu ona taua mo oe o le alaga atu lea o le salamo i lenei nuu, ina ia mafai ona e aumai o agaga ia te aʼu, ina ia mafai ona e mapu faatasi ma i latou i le malo o loʼu Tamā. Amene."
                }
            ]
        },
        "/study/scriptures/dc-testament/dc/16": {
            "uri": "/study/scriptures/dc-testament/dc/16",
            "title": "Mataupu Faavae ma Feagaiga 16",
            "data_type": "chapter",
            "chapter_name": "Vaega 16",
            "chapter_summary": [
                "1–2, Ua i luga o le lalolagi atoa le aao o le Alii; 3–6, O le talai atu o le talalelei ma le laveaiina o agaga o le mea sili lea ona taua."
            ],
            "verses": [
                {
                    "number": 1,
                    "text": "Faalogo mai ia, laʼu auauna Peteru, ma faalogo mai i upu a Iesu Keriso, lou Alii ma lou Togiola."
                },
                {
                    "number": 2,
                    "text": "Aua faauta, Ou te tautala atu ia te oe ma le manino ma le mana, ona o loʼu lima ua i luga o le lalolagi atoa."
                },
                {
                    "number": 3,
                    "text": "Ma o le a Ou tau atu ia te oe le mea ua leai se tagata na te iloaina vagana ai nao aʼu lava ma oe—"
                },
                {
                    "number": 4,
                    "text": "Aua e tele taimi na e manao mai ai ia te aʼu ia e iloa le mea ua sili ona taua mo oe."
                },
                {
                    "number": 5,
                    "text": "Faauta, amuia oe ona o lenei mea, ma ona o lou tautala atu o aʼu upu na Ou tuu atu ia te oe e tusa ai ma aʼu poloaiga."
                },
                {
                    "number": 6,
                    "text": "Ma o lenei, faauta, Ou te fai atu ia te oe, o le mea e sili ona taua ia te oe o le alaga atu lea o le salamo i lenei nuu, ina ia mafai ona e aumai o agaga ia te aʼu, ina ia mafai ona e mapu faatasi ma i latou i le malo o loʼu Tamā. Amene."
                }
            ]
        },
        "/study/scriptures/dc-testament/dc/17": {
            "uri": "/study/scriptures/dc-testament/dc/17",
            "title": "Mataupu Faavae ma Feagaiga 17",
            "data_type": "chapter",
            "chapter_name": "Vaega 17",
            "chapter_summary": [
                "1–4, O le a vaai Molimau e Toatolu i papatusi ma isi mea paia e ala i le faatuatua; 5–9, Ua molimau mai Keriso i le paia o le Tusi a Mamona."
            ],
            "verses": [
                {
                    "number": 1,
                    "text": "Faauta, Ou te fai atu ia te outou, e ao ina outou faalagolago i laʼu upu, lea afai tou te faia ma le faamoemoe atoa o le loto, o le a outou maua se vaaiga o papatusi, ma le ufifatafata foi, le pelu a Lapana, le Urima ma le Tumena, ia na tuu atu i le uso o Iareto i luga o le mauga, i le taimi na talanoa faafesagai ai o ia ma le Alii, ma faasinoala faavavega ia na tuu atu ia Liae aʼo i ai i le vao, i tuaoi o le Sami Ulaula."
                },
                {
                    "number": 2,
                    "text": "Ma o lo outou faatuatua, lena lava faatuatua sa i ai i perofeta o anamua, o le a outou maua ai se vaaiga o ia mea."
                },
                {
                    "number": 3,
                    "text": "Ma a uma ona outou maua o le faatuatua, ma uma ona outou vaai i ia mea i o outou lava mata, ia outou molimau atu e uiga ia i latou, i le mana o le Atua;"
                },
                {
                    "number": 4,
                    "text": "Ma ia outou faia lenei mea ina ia lē faaumatiaina laʼu auauna o Iosefa Samita, Laitiiti, ina ia mafai ona Ou faataunuuina oʼu faamoemoega amiotonu i le fanauga a tagata i lenei galuega."
                },
                {
                    "number": 5,
                    "text": "Ma ia outou molimau atu sa outou vaai i ia mea, e pei lava ona vaai i ai laʼu auauna o Iosefa Samita, Laitiiti; ona o loʼu mana na vaai ai o ia i ai, ma o le pogai ona sa ia te ia le faatuatua."
                },
                {
                    "number": 6,
                    "text": "Ma ua ia faaliliuina le tusi, le vaega lava lea na Ou poloaiina ai o ia, ma e pei ona soifua lo outou Alii ma lo outou Atua, ua moni ia."
                },
                {
                    "number": 7,
                    "text": "O le mea lea, ua outou maua lea lava mana, ma lea lava faatuatua, ma lea lava meaalofa e pei o ia;"
                },
                {
                    "number": 8,
                    "text": "Ma afai tou te faia aʼu poloaiga mulimuli nei, ia ua Ou tuu atu ia te outou, o le a lē manumalo faitotoa o seoli ia te outou; ona ua lava loʼu alofa tunoa mo outou, ma o le a sii aʼe outou i luga i le aso gataaga."
                },
                {
                    "number": 9,
                    "text": "Ma o Aʼu, o Iesu Keriso, lo outou Alii ma lo outou Atua, ua tautala atu i lenei mea ia te outou, ina ia mafai ona Ou faataunuuina oʼu faamoemoega amiotonu mo le fanauga a tagata. Amene."
                }
            ]
        },
        "/study/scriptures/dc-testament/dc/18": {
            "uri": "/study/scriptures/dc-testament/dc/18",
            "title": "Mataupu Faavae ma Feagaiga 18",
            "data_type": "chapter",
            "chapter_name": "Vaega 18",
            "chapter_summary": [
                "1–5, Ua faaali mai i tusitusiga paia le ala e ati aʼe ai le Ekalesia; 6–8, Ua matua le lalolagi i le amioletonu; 9–16, Ua tele lava le taua o agaga; 17–25, Ina ia latou maua le olataga, e ao i tagata ona latou ave i o latou luga le suafa o Keriso; 26–36, Ua faaali mai le valaauga ma le misiona a le Toasefululua; 37–39, O Oliva Kaotui ma Tavita Uitimera ia sailia mai le Toasefululua; 40–47, Ina ia latou maua le olataga, e ao i tagata ona salamo, papatiso, ma tausi poloaiga."
            ],
            "verses": [
                {
                    "number": 1,
                    "text": "O Lenei, faauta, ona o le mea na manao mai ai oe, laʼu auauna o Oliva Kaotui, e te fia iloa mai ia te aʼu, Ou te tuu atu ai ia te oe upu nei:"
                },
                {
                    "number": 2,
                    "text": "Faauta, sa Ou faaali atu ia te oe, i le tele o taimi, e ala i loʼu Agaga, o mea ia na e tusia ua moni; o le mea lea ua e iloa ai ua moni i latou."
                },
                {
                    "number": 3,
                    "text": "Ma afai ua e iloa ua moni i latou, faauta, Ou te tuu atu ia te oe se poloaiga, ia e faalagolago i mea ua tusia;"
                },
                {
                    "number": 4,
                    "text": "Ona ua tusia i totonu o i latou mea uma e faatatau i le faavae o laʼu ekalesia, laʼu talalelei, ma laʼu papa."
                },
                {
                    "number": 5,
                    "text": "O le mea lea, afai e te ati aʼe i luga laʼu ekalesia, i luga o le faavae o laʼu talalelei ma laʼu papa, o le a lē manumalo faitotoa o seoli e faasaga ia te oe."
                },
                {
                    "number": 6,
                    "text": "Faauta, ua matua aʼe le lalolagi i le amioleaga; ma ua ao ona fafagu i luga le fanauga a tagata ia salamo, o Nuuese atoa foi ma le aiga o Isaraelu."
                },
                {
                    "number": 7,
                    "text": "O le mea lea, ona ua uma ona papatisoina oe i lima o laʼu auauna o Iosefa Samita, Laitiiti, e tusa ma lena mea na Ou poloaiina ai o ia, ua faataunuuina e ia le mea na Ou poloaiina ai o ia."
                },
                {
                    "number": 8,
                    "text": "Ma o lenei, aua le ofo ua Ou valaauina o ia mo loʼu lava faamoemoe, o se faamoemoe ua iloa e aʼu; o le mea lea, afai e filiga o ia i le tausiga o aʼu poloaiga o le a faamanuiaina o ia i le ola e faavavau; ma o lona igoa o Iosefa."
                },
                {
                    "number": 9,
                    "text": "Ma o lenei, Oliva Kaotui e, Ou te tautala atu ia te oe, ma ia Tavita Uitimera foi, e ala i se poloaiga; aua, faauta, Ou te poloai atu i tagata uma i soo mea ia salamo, ma Ou te tautala atu ia te oulua, e pei ona fai ia Paulo laʼu aposetolo, ona ua valaaulia oulua i lena lava valaauga e tasi na valaaulia i ai o ia."
                },
                {
                    "number": 10,
                    "text": "Ia manatua ua tele lava le taua o agaga i le silafaga a le Atua;"
                },
                {
                    "number": 11,
                    "text": "Aua, faauta, na mafatia le Alii lo oulua Togiola i le oti i la le tino; o le mea lea na mafatia o ia i le tiga o tagata uma, ina ia mafai ona salamo tagata uma ma o mai ia te ia."
                },
                {
                    "number": 12,
                    "text": "Ma ua toetu mai o ia mai le oti, ina ia mafai ona ia aumai o tagata uma ia te ia, i luga o tuutuuga o le salamo."
                },
                {
                    "number": 13,
                    "text": "Ma ua matua tele lava lona olioli i le agaga e salamo!"
                },
                {
                    "number": 14,
                    "text": "O le mea lea, ua valaaulia ai oulua e ʼalaga atu le salamo i lenei nuu."
                },
                {
                    "number": 15,
                    "text": "Ma afai e faapea lua te galulue i o oulua aso uma i le alagaina o le salamo i lenei nuu, ma aumai, nao se agaga e toatasi ia te aʼu, e matua tele lava lo oulua olioli faatasi ma ia i le malo o loʼu Tamā!"
                },
                {
                    "number": 16,
                    "text": "Ma o lenei, afai o le a tele lo oulua olioli faatasi ma se agaga e toatasi na oulua aumai ia te aʼu i le malo o loʼu Tamā, e matua tele atu lo oulua olioli pe afai lua te ʼaumai ni agaga e toatele ia te aʼu!"
                },
                {
                    "number": 17,
                    "text": "Faauta, ua i o oulua luma laʼu talalelei, ma laʼu papa, ma laʼu olataga."
                },
                {
                    "number": 18,
                    "text": "Ole atu i le Tamā i loʼu igoa, i le faatuatua ma le talitonu o le a oulua maua, ma o le a oulua maua ai le Agaga Paia, lea na te faaali atu mea uma e tatau ai mo le fanauga a tagata."
                },
                {
                    "number": 19,
                    "text": "Ma afai e lē ia te oulua le faatuatua, faamoemoe, ma le alofa mama, e leai se mea lua te mafaia."
                },
                {
                    "number": 20,
                    "text": "ʼAua le finau faasaga atu i se ekalesia, vagana ai le ekalesia a le tiapolo."
                },
                {
                    "number": 21,
                    "text": "Ave i o oulua luga le suafa o Keriso, ma tautala atu le upumoni ma le faamaoni."
                },
                {
                    "number": 22,
                    "text": "Ma o le toatele e salamo ma papatiso i loʼu igoa, o Iesu Keriso lea, ma tumau e oo i le iuga, o i latou lava ia o le a faaolaina."
                },
                {
                    "number": 23,
                    "text": "Faauta, o Iesu Keriso o le suafa lea ua tuu mai e le Tamā, ma ua leai se isi igoa ua tuu mai e mafai ona faaolaina ai le tagata;"
                },
                {
                    "number": 24,
                    "text": "O le mea lea, e ao i tagata uma ona latou ave i o latou luga le suafa ua tuu mai e le Tamā, ona o le suafa lena o le a valaau ai i latou i le aso gataaga."
                },
                {
                    "number": 25,
                    "text": "O le mea lea, afai latou te lē iloa le igoa e valaau ai i latou, e lē mafai ona latou maua se nofoaga i le malo o loʼu Tamā."
                },
                {
                    "number": 26,
                    "text": "Ma o lenei, faauta, e toatele isi o i ai ua valaaulia e talai atu laʼu talalelei i Nuuese ma i Iutaia;"
                },
                {
                    "number": 27,
                    "text": "Ioe, e toasefululua lava; ma o le Toasefululua o le a avea mo oʼu soo, ma o le a latou ave i o latou luga loʼu igoa; ma o le Toasefululua o i latou ia o e o le a mananao latou te ave i o latou luga loʼu igoa ma le faamoemoe atoa o le loto."
                },
                {
                    "number": 28,
                    "text": "Ma afai latou te mananao latou te ave i o latou luga loʼu igoa ma le faamoemoe atoa o le loto, ua valaaulia i latou e o atu i le lalolagi atoa ma talai atu laʼu talalelei i tagata uma."
                },
                {
                    "number": 29,
                    "text": "Ma o i latou ia o i latou o e ua Ou faauuina e papatiso atu i loʼu igoa, e tusa ma mea ua tusia;"
                },
                {
                    "number": 30,
                    "text": "Ma ua i ai i o oulua luma ia mea ua tusia; o le mea lea, e ao ina oulua faia lenei mea e tusa ai ma upu ua tusia."
                },
                {
                    "number": 31,
                    "text": "Ma o lenei Ou te tautala atu ia te outou, le Toasefululua—Faauta, ua lava loʼu alofa tunoa mo outou; ia outou savavali sao i oʼu luma ma ia lē agasala."
                },
                {
                    "number": 32,
                    "text": "Ma, faauta, o outou ia o i latou o e ua faauuina e faauu ositaulaga ma aoao; e talai atu i tagata laʼu talalelei, e tusa ma le mana o le Agaga Paia ua i totonu ia te outou, ma e tusa ai ma valaauga ma meaalofa a le Atua i tagata;"
                },
                {
                    "number": 33,
                    "text": "Ma o Aʼu, o Iesu Keriso, lo outou Alii ma lo outou Atua, ua tautala atu i nei mea."
                },
                {
                    "number": 34,
                    "text": "O nei upu ua lē mai tagata pe mai se tagata, ae ua mai ia te aʼu; o le mea lea, ia outou molimau atu o nei upu ua mai ia te aʼu ae ua lē mai i se tagata;"
                },
                {
                    "number": 35,
                    "text": "Aua o loʼu leo lea o loo tautala atu ia upu ia te outou; ona ua tuu i latou e loʼu Agaga ia te outou, ma e mafai ona outou faitauina i latou o le tasi i le isi e ala i loʼu mana; ma e lē mafai ona outou mauaina i latou vagana ai e ala i loʼu mana;"
                },
                {
                    "number": 36,
                    "text": "O le mea lea, e mafai ona outou molimau atu sa outou faalogo i loʼu leo, ma iloa aʼu upu."
                },
                {
                    "number": 37,
                    "text": "Ma o lenei, faauta, Ou te tuu atu ia te oe, Oliva Kaotui, ma ia Tavita Uitimera foi, ia oulua saili mai le Toasefululua, o e o le a i ai manaoga ia na Ou tautala atu ai;"
                },
                {
                    "number": 38,
                    "text": "Ma o o latou manaoga ma a latou galuega o le a oulua iloa ai i latou."
                },
                {
                    "number": 39,
                    "text": "Ma a oulua maua i latou, ia oulua faaali atu nei mea ia te i latou."
                },
                {
                    "number": 40,
                    "text": "Ma ia oulua faapauu i lalo ma ifo atu i le Tamā i loʼu igoa."
                },
                {
                    "number": 41,
                    "text": "Ma e ao ina oulua talai atu i le lalolagi, fai atu: E ao ina outou salamo ma papatiso, i le suafa o Iesu Keriso;"
                },
                {
                    "number": 42,
                    "text": "Ona e ao i tagata uma ona salamo ma papatiso, ma e lē nao tane, ae o fafine, ma tamaiti o e ua oo i tausaga o le tali mai."
                },
                {
                    "number": 43,
                    "text": "Ma o lenei, a uma ona oulua maua o lenei faaaliga, e ao ina oulua tausi i aʼu poloaiga i mea uma;"
                },
                {
                    "number": 44,
                    "text": "Ma o le a Ou galueaiina se galuega ofoofogia i totonu o le fanauga a tagata e ala atu i o oulua lima, mo le faatalitonuina o le toatele e uiga ia latou agasala, ina ia latou salamo, ma ina ia latou o mai i le malo o loʼu Tamā."
                },
                {
                    "number": 45,
                    "text": "O le mea lea, o faamanuiaga ua Ou tuu atu ia te oulua ua silisili atu i luga o mea uma."
                },
                {
                    "number": 46,
                    "text": "Ma a uma ona oulua maua lenei faaaliga, afai lua te lē tausi i aʼu poloaiga e lē mafai ona faaolaina oulua i le malo o loʼu Tamā."
                },
                {
                    "number": 47,
                    "text": "Faauta, o Aʼu, o Iesu Keriso, lo oulua Alii ma lo oulua Atua, ma lo oulua Togiola, o le mana o loʼu Agaga ua Ou tautala atu ai. Amene."
                }
            ]
        },
        "/study/scriptures/dc-testament/dc/19": {
            "uri": "/study/scriptures/dc-testament/dc/19",
            "title": "Mataupu Faavae ma Feagaiga 19",
            "data_type": "chapter",
            "chapter_name": "Vaega 19",
            "chapter_summary": [
                "1–3, Ua ia Keriso le mana uma; 4–5, E ao i tagata uma ona salamo pe mafatia; 6–12, O le faasalaga faavavau o le faasalaga a le Atua; 13–20, Na mafatia Keriso mo tagata uma, ina ia latou lē mafatia pe afai latou te salamo; 21–28, Talai atu le talalelei o le salamo; 29–41, Alaga atu tala fiafia."
            ],
            "verses": [
                {
                    "number": 1,
                    "text": "O AʼU o le Alefa ma le Omeka, o Keriso le Alii; ioe, o Aʼu lava o ia, o le amataga ma le gataaga, o le Togiola o le lalolagi."
                },
                {
                    "number": 2,
                    "text": "O Aʼu, ina ua uma ona Ou faataunuuina ma faaumaina o le finagalo o ia o lē e ona Aʼu, o le Tamā lava lea, e uiga ia te aʼu—ina ua uma ona Ou faia o lenei mea ina ia mafai ona Ou aumai o mea uma i lalo o laʼu pule—"
                },
                {
                    "number": 3,
                    "text": "Ma taofi le mana uma, e oo i le faaumatiaina o Satani ma ana galuega i le iuga o le lalolagi, ma le aso tele mulimuli o le faamasinoga, lea o le a Ou aumai i luga o tagata o e o nonofo ai, ma faamasino tagata uma taitoatasi e tusa ma ana galuega ma mea na ia faia."
                },
                {
                    "number": 4,
                    "text": "Ma e moni e ao i tagata uma ona salamo pe mafatia, ona o Aʼu, o le Atua, e lē gata."
                },
                {
                    "number": 5,
                    "text": "O le mea lea, Ou te lē tatalaina ai faamasinoga o le a Ou tuu atu, ae o le a oʼo atu le oi, le tagituʼi, le tagiaue ma le lilivau o nifo, ioe, ia te i latou o e e maua i loʼu lima agavale."
                },
                {
                    "number": 6,
                    "text": "E ui i lea, ua lē tusia e faapea o le a leai se iuga i lenei mafatiaga, ae ua tusia o le mafatiaga e lē gata."
                },
                {
                    "number": 7,
                    "text": "O lenei foi, ua tusia o le malaia faavavau; o le mea lea, ua sili atu lea ona manino nai lo isi tusitusiga paia, ina ia mafai ona galue i loto o le fanauga a tagata nei mea uma mo le mamalu o loʼu igoa."
                },
                {
                    "number": 8,
                    "text": "O le mea lea, o le a Ou faamatala atu ai ia te outou lenei mealilo, ona ua tatau ai ia te outou ona outou iloa e pei lava o aʼu aposetolo."
                },
                {
                    "number": 9,
                    "text": "Ou te tautala atu ia te outou o e ua filifilia i lenei mea, e pei o se tino e tasi, ina ia mafai ona outou ulu mai i loʼu malologa."
                },
                {
                    "number": 10,
                    "text": "Aua, faauta, ua matua tele lava mealilo o le faaleatua! Aua, faauta, o Aʼu e lē gata, ma o le faasalaga e tuu atu mai loʼu lima o le faasalaga e lē gata, ona o Lē Gata o loʼu igoa lea. O le mea lea—"
                },
                {
                    "number": 11,
                    "text": "O le faasalaga faavavau o le faasalaga a le Atua."
                },
                {
                    "number": 12,
                    "text": "O le faasalaga lē gata o le faasalaga a le Atua."
                },
                {
                    "number": 13,
                    "text": "O le mea lea, Ou te poloai atu ia te oe ia e salamo, ma tausi i poloaiga ua e maua mai le lima o laʼu auauna o Iosefa Samita, Laitiiti, i loʼu igoa;"
                },
                {
                    "number": 14,
                    "text": "Ma o loʼu mana malosi aoao na e maua ai ia poloaiga;"
                },
                {
                    "number": 15,
                    "text": "O lea Ou te poloai atu ai ia te oe ia e salamo—salamo, neʼi Ou taia oe i le tootoo o loʼu gutu, ma i loʼu toasa, ma i loʼu ita, ma tiga tele ai ou mafatiaga—o le ā le tetele o le tiga e te lē iloa, o le ā le malosi e te lē iloa, ioe, o le a le faigata ona onosaia e te lē iloa."
                },
                {
                    "number": 16,
                    "text": "Aua faauta, o Aʼu, o le Atua, na mafatia i nei mea mo tagata uma, ina ia latou lē mafatia pe afai latou te salamo;"
                },
                {
                    "number": 17,
                    "text": "Ae afai latou te lē salamo, o le a latou mafatia e pei lava o Aʼu;"
                },
                {
                    "number": 18,
                    "text": "O le mafatia lea na oo ai ia te aʼu lava, o le Atua lava lea, o lē ua silisili i tagata uma, le gatete ona o le tiga, ma tafe toto ai i pu afu uma, ma mafatia ai i le tino atoa ma le agaga—ma manao ai ia Ou lē inuina le ipu oona, ma maʼeʼeʼe—"
                },
                {
                    "number": 19,
                    "text": "E ui i lea, ia i ai i le Tamā le viiga, ma sa Ou inu ma faauma ai aʼu tapenapenaga mo le fanauga a tagata."
                },
                {
                    "number": 20,
                    "text": "O le mea lea, Ou te toe poloai atu ai ia te oe ia e salamo, neʼi Ou faalotomaualaloina oe i loʼu mana malosi aoao, ma ia e tautau atu au agasala, neʼi e mafatia i nei faasalaga ua Ou tautala atu ai, o se vaega aupito itiiti, ioe, o se tikeri itiiti lava na e tofo i ai i le taimi na Ou aveesea ai loʼu Agaga."
                },
                {
                    "number": 21,
                    "text": "Ma Ou te poloai atu ia te oe ia e lē talai atu se mea ae tau o le salamo, ma ia lē faaalia atu nei mea i le lalolagi sei oo ina poto ai ia te aʼu."
                },
                {
                    "number": 22,
                    "text": "Ona e lē mafai ona latou gafatia mea aano i le taimi nei, ae o le susu e ao ina latou maua; o le mea lea, ua lē tatau ai ona latou iloa o nei mea, neʼi fano i latou."
                },
                {
                    "number": 23,
                    "text": "Aoao mai ia te aʼu, ma faalogo mai i aʼu upu; savali i le agamalu o loʼu Agaga, ma o le a e maua ai le filemu ia te aʼu."
                },
                {
                    "number": 24,
                    "text": "O Aʼu o Iesu Keriso; na Ou sau i le finagalo o le Tamā, ma Ou te faia lona finagalo."
                },
                {
                    "number": 25,
                    "text": "O lenei foi, Ou te poloai atu ia te oe ia aua neʼi e manao i le ava a lē lua te tuaoi; pe e te saili le ola o lē lua te tuaoi."
                },
                {
                    "number": 26,
                    "text": "O lenei foi, Ou te toe poloai atu ia te oe ia aua neʼi e manumanu i au lava meatotino, ʼa ia foai fua atu mo le lomiga o le Tusi a Mamona, lea ua i ai le ʼupumoni ma le afioga a le Atua—"
                },
                {
                    "number": 27,
                    "text": "O laʼu upu lea i Nuuese, ina ia mafai ona vave ona alu atu i tagata Iutaia, o e o sa Lamanā o so latou toe vaega, ina ia latou talitonu i le talalelei, ma lē vaai mo se Mesia e afio mai o lē ua uma ona afio mai."
                },
                {
                    "number": 28,
                    "text": "O lenei foi, Ou te toe poloai atu ia te oe ia e tatalo atu ma le leo faapea foi i lou loto; ioe, i luma o le lalolagi faapea foi i le mealilo, i luma o tagata faapea foi i le nao oe."
                },
                {
                    "number": 29,
                    "text": "Ma ia e ʼalaga atu tala fiafia, ioe, faasalalau atu i luga o mauga, ma luga o nofoaga maualuluga uma, ma totonu o tagata uma e faatagaina oe e te vaai i ai."
                },
                {
                    "number": 30,
                    "text": "Ma ia e faia lena mea ma le lotomaualalo atoa, ma le faalagolago mai ia te aʼu, ma lē faifai atu i e e faifai mai."
                },
                {
                    "number": 31,
                    "text": "Ma aua e te tautala e uiga i taofiga, ae ia e talai atu le salamo ma le faatuatua i le Faaola, ma le faamagaloina o agasala i le papatisoga, ma i le afi, ioe, o le Agaga Paia lava lea."
                },
                {
                    "number": 32,
                    "text": "Faauta, o se poloaiga tele ma le mulimuli lenei Ou te tuu atu ia te oe e uiga i lenei mataupu; ona ua lava lea mo lau savali i aso taitasi, e oo lava i le iuga o lou ola."
                },
                {
                    "number": 33,
                    "text": "Ma o le a e maua le pagatia pe afai e te faatalalē i nei fautuaga, ioe, o le faaumatiaga lava lea o oe ma au meatotino."
                },
                {
                    "number": 34,
                    "text": "Foai atu se vaega o au meatotino, ioe, se vaega lava o ou fanua, ma mea uma vagana ai mea mo le tausiga o lou aiga."
                },
                {
                    "number": 35,
                    "text": "Totogi le ʼaitalafu na e konakalate ai ma le lomitusi. Tatala oe lava mai le nofo aitalafu."
                },
                {
                    "number": 36,
                    "text": "Ia tuu lou fale ma lou aiga, sei vagana ai pe a e manao e te fia vaai i lou aiga;"
                },
                {
                    "number": 37,
                    "text": "Ma tautalatala saoloto atu i tagata uma; ioe, talai atu, apoapoai atu, alaga atu le ʼupumoni, i se leo tele lava, i se leo o le olioli, ma alaga atu—Osana, osana, ia faamanūina lava le suafa o le Alii le Atua!"
                },
                {
                    "number": 38,
                    "text": "Tatalo e lē aunoa, ma o le a Ou sasaa atu loʼu Agaga i ou luga, ma o le a tele lava lou faamanuiaga—ioe, e sili atu lava nai lo ʼoa o le lalolagi pe afai e te mauaina faatasi ma le pala tele o i ai."
                },
                {
                    "number": 39,
                    "text": "Faauta, pe mafai ea ona e faitauina nei mea e aunoa ma le olioli ma le sii aʼe o lou loto i le fiafia?"
                },
                {
                    "number": 40,
                    "text": "Pe mafai ea ona e toe fetamoʼeaʼi solo e pei o se taitai tauaso?"
                },
                {
                    "number": 41,
                    "text": "Pe mafai ona e lotomaualalo ma agamalu, ma pulea oe lava ma le poto i oʼu luma? Ioe, sau ia ia te aʼu o lou Faaola. Amene."
                }
            ]
        },
        "/study/scriptures/dc-testament/dc/20": {
            "uri": "/study/scriptures/dc-testament/dc/20",
            "title": "Mataupu Faavae ma Feagaiga 20",
            "data_type": "chapter",
            "chapter_name": "Vaega 20",
            "chapter_summary": [
                "1–16, Ua faamaonia e le Tusi a Mamona le paia o le galuega o aso e gata ai; 17–28, Ua faamaonia mataupu faavae o le foafoaga, paʼū, togiola, ma le papatisoga; 29–37, Ua tuuina mai tulafono e agatonu ai le salamo, tauamiotonuina, faapaiaga, ma le papatisoga; 38–67, Ua otooto mai tiute o toeaina, ositaulaga, aoao, ma tiakono; 68–74, Ua faaali mai tiute o tagata o le Ekalesia, faamanuiaga o tamaiti, ma le ala e fai ai le papatisoga; 75–84, Ua tuuina mai tatalo o le faamanatuga ma tulafono e pulea ai le auai i le Ekalesia."
            ],
            "verses": [
                {
                    "number": 1,
                    "text": "O Le fanaʼe mai o le Ekalesia a Keriso i aso nei e gata ai, i le tasi afe valu selau ma le tolu sefulu lea o tausaga talu ai le afio mai o lo tatou Alii ma le Faaola o Iesu Keriso i la le tino, ua faatulaga ma faatu tatau ai e tusa ma tulafono a lo tatou atunuu, i le finagalo ma poloaiga a le Atua, i le masina lona fa, ma i le aso lona ono o le masina ua taua o Aperila—"
                },
                {
                    "number": 2,
                    "text": "O ia poloaiga na tuuina mai ia Iosefa Samita, Laitiiti, o lē na valaaulia e le Atua, ma faauuina o se aposetolo a Iesu Keriso, e avea ma toeaina muamua o lenei ekalesia;"
                },
                {
                    "number": 3,
                    "text": "Ma ia Oliva Kaotui, o lē foi na valaaulia e le Atua, o se aposetolo a Iesu Keriso, e avea ma toeaina lona lua o lenei ekalesia, ma faauuina i lalo o lona lima;"
                },
                {
                    "number": 4,
                    "text": "Ma ua faia lenei mea e tusa ai ma le alofa tunoa o lo tatou Alii ma le Faaola o Iesu Keriso, o lē ia i ai le mamalu uma, i le taimi nei atoa ma le faavavau. Amene."
                },
                {
                    "number": 5,
                    "text": "Ina ua uma ona faaali moni mai i lenei toeaina muamua ua maua e ia se faamagaloga o ana agasala, sa toe lavelavea o ia i mea lē aoga o le lalolagi;"
                },
                {
                    "number": 6,
                    "text": "Ae ina ua uma ona salamo, ma faalotomaualaloina o ia lava ma le faamaoni, e ala i le faatuatua, sa paʼau mai le Atua ia te ia e ala i se agelu paia, o lē o ona fofoga sa pei o le uila, ma o ona ofu sa mama ma papae silisili atu i luga o isi mea papae uma;"
                },
                {
                    "number": 7,
                    "text": "Ma tuu mai ia te ia poloaiga na musuia ai o ia;"
                },
                {
                    "number": 8,
                    "text": "Ma sa tuu mai ia te ia le mana mai i luga, e ala i auala na saunia muamua, e faaliliu ai le Tusi a Mamona;"
                },
                {
                    "number": 9,
                    "text": "Lea o loo i ai se talafaamaumau e uiga i se nuu paʼū, ma le atoatoa o le talalelei a Iesu Keriso i Nuuese ma i Iutaia foi;"
                },
                {
                    "number": 10,
                    "text": "Lea na tuu mai e ala mai i le musumusuga, ma ua faamaonia i isi i le auaunaga a agelu, ma ua alaga atu i le lalolagi e i latou—"
                },
                {
                    "number": 11,
                    "text": "E faamaonia atu ai i le lalolagi ua moni tusitusiga paia, ma e musuia e le Atua tagata ma valaaulia i latou i lana galuega paia i ona po nei ma lenei tupulaga, e pei lava o tupulaga anamua;"
                },
                {
                    "number": 12,
                    "text": "Ua faaali mai ai o ia lava o le Atua e tasi o ananafi, i le asō, ma le faavavau. Amene."
                },
                {
                    "number": 13,
                    "text": "O lea, ona ua latou maua ni molimau tetele faapea, o le a latou faamasinoina le lalolagi, le toatele lava lea o i latou o le a o mai i se malamalama o lenei galuega mulimuli ane."
                },
                {
                    "number": 14,
                    "text": "Ma i latou o e e taliaina i le faatuatua, ma faia le amiotonu, o le a latou maua se palealii o le ola e faavavau;"
                },
                {
                    "number": 15,
                    "text": "Ae o i latou o e e faamaaa o latou loto i le lē talitonu, ma tetee i ai, o le a liliuina mo lo latou lava tausalaga—"
                },
                {
                    "number": 16,
                    "text": "Ona o le Alii le Atua ua fetalaia; ma o i matou, o toeaina o le ekalesia, na faalogoina ma molimauina fetalaiga a le Afioga mamalu o i luga, o lē ia i ai le mamalu e faavavau ma faavavau lava. Amene."
                },
                {
                    "number": 17,
                    "text": "E ala i nei mea ona matou iloa o loo i ai se Atua i le lagi, o lē ua lē tuaoia ma faavavau, o le Atua lava lea e tasi e lē mafeliuai mai le tumau-faavavau i le tumau-faavavau, o lē na faia le lagi ma le lalolagi, ma mea uma o i ai;"
                },
                {
                    "number": 18,
                    "text": "Ma o ia na foafoaina le tagata, o le tane ma le fafine, e tusa ma lona lava faatusa ma i ona lava foliga, na foafoa ai e ia i laua;"
                },
                {
                    "number": 19,
                    "text": "Ma sa tuu atu ia te i laua poloaiga e tatau ona laua alolofa ma auauna atu ia te ia, le Atua soifua moni e toatasi, ma ia nao ia lava le tagata o lē e tatau ona laua tapuai atu i ai."
                },
                {
                    "number": 20,
                    "text": "Peitai o le soliga o nei tulafono paia na nautino ma faaletiapolo ai le tagata ma avea ai ma tagata paʼū."
                },
                {
                    "number": 21,
                    "text": "O le mea lea, na tuuina mai ai e le Atua Malosi Aoao lona Alo e Toatasi na Fanaua, e pei ona tusia i tusitusiga paia na ua tuuina mai e uiga ia te ia."
                },
                {
                    "number": 22,
                    "text": "Sa mafatia o ia i faaosoosoga ae sa lē gauai atu i ai."
                },
                {
                    "number": 23,
                    "text": "Sa faasatauroina o ia, maliu, ma toetu mai i le lona tolu o aso;"
                },
                {
                    "number": 24,
                    "text": "Ma sa afio aʼe i le lagi, e afio i lalo i le aao taumatau o le Tamā, e nofotupu ma le mana malosi aoao e tusa ai ma le finagalo o le Tamā;"
                },
                {
                    "number": 25,
                    "text": "Ina ia mafai ona faaolaina le toatele o i latou o e e talitonu ma papatiso i lona suafa paia, ma tumau i le faatuatua e oo i le iuga—"
                },
                {
                    "number": 26,
                    "text": "E lē nao i latou o e na talitonu ina ua mavae ona afio mai o ia i le meritiana o taimi, i la le tino, ae o i latou uma mai le amataga, e oo lava i le toatele sa i ai ae lei afio mai o ia, o e na talitonu i upu a perofeta paia, o e na tautatala atu e pei ona sa musuia ai i latou e le meaalofa a le Agaga Paia, o e na molimau moni mai e uiga ia te ia i mea uma, ona latou maua le ola e faavavau,"
                },
                {
                    "number": 27,
                    "text": "Faapea foi i latou o e o le a o mai mulimuli mai, o e e talitonu i meaalofa ma valaauga a le Atua e ala i le Agaga Paia, o lē e molimau e uiga i le Tamā ma e uiga i le Alo;"
                },
                {
                    "number": 28,
                    "text": "O le Tamā lea, ma le Alo, ma le Agaga Paia o ni Atua ua tasi, lē tuaoia ma faavavau, ua aunoa ma se gataaga. Amene."
                },
                {
                    "number": 29,
                    "text": "Ma ua matou iloa e ao i tagata uma ona salamo ma talitonu i le suafa o Iesu Keriso, ma tapuai atu i le Tamā i lona suafa, ma tumau i le faatuatua i lona suafa e oo i le iuga, a leai e lē mafai ona faaolaina i latou i le malo o le Atua."
                },
                {
                    "number": 30,
                    "text": "Ma ua matou iloa, o le tauamiotonuina e ala i le alofa tunoa o lo tatou Alii ma le Faaola o Iesu Keriso ua tonu ma moni;"
                },
                {
                    "number": 31,
                    "text": "Ma ua matou iloa foi, o le faapaiaga e ala i le alofa tunoa o lo tatou Alii ma le Faaola o Iesu Keriso ua tonu ma moni, ia i latou uma o e e alolofa ma auauna atu i le Atua ma o latou manatu atoa, mafaufau atoa, ma le malosi atoa."
                },
                {
                    "number": 32,
                    "text": "Peitai ua i ai se avanoa e mafai ai ona paʼū o le tagata mai le alofa tunoa ma alu ese mai le Atua soifua;"
                },
                {
                    "number": 33,
                    "text": "O lea ia faaeteete ai le ekalesia ma tatalo e lē aunoa, neʼi pauu atu i latou i faaosoosoga;"
                },
                {
                    "number": 34,
                    "text": "Ioe, ma e oo lava ia te i latou o e ua faapaiaina ia faaeteete foi."
                },
                {
                    "number": 35,
                    "text": "Ma ua matou iloa o nei mea ua moni ma ua tusa ma faaaliga a Ioane, ua lē faaopoopo i ai, pe ua toese mai valoaga a lana tusi, o tusitusiga paia, po o faaaliga a le Atua o le a oo mai i se taimi mulimuli e ala mai i le meaalofa ma le mana o le Agaga Paia, le siufofoga o le Atua, po o i le auaunaga a agelu."
                },
                {
                    "number": 36,
                    "text": "Ma o le Alii le Atua na fetalaia; ma ia avatu le mamalu, mana ma le viiga i lona suafa paia, i le taimi nei atoa ma le faavavau. Amene."
                },
                {
                    "number": 37,
                    "text": "O lenei foi, i se poloaiga i le ekalesia e uiga i le faiga o le papatisoga—O i latou uma o e e faalotomaualaloina i latou lava i luma o le Atua, ma mananao e papatiso, ma o mai i luma ma loto momomo ma agaga salamo, ma molimau atu i luma o le ekalesia ua latou salamo moni ia latou agasala uma, ma ua loto e ave i o latou luga le suafa o Iesu Keriso, ua i ai se naunautai e auauna atu ia te ia e oo i le iuga, ma faaali moni mai ia latou galuega ua latou maua le Agaga o Keriso mo le faamagaloina o a latou agasala, ia talia i totonu o lana ekalesia e ala i le papatisoga."
                },
                {
                    "number": 38,
                    "text": "O le tiute o toeaina, ositaulaga, aoao, tiakono, ma tagata o le ekalesia a Keriso—O se aposetolo o se toeaina, ma o lona valaauga o le papatiso atu;"
                },
                {
                    "number": 39,
                    "text": "Ma faauu isi toeaina, ositaulaga, aoao, ma tiakono;"
                },
                {
                    "number": 40,
                    "text": "Ma faamanuia le areto ma le uaina—o faatusa o le tino ma le toto o Keriso—"
                },
                {
                    "number": 41,
                    "text": "Ma faamau ia papatisoga o i latou o e ua papatiso i le ekalesia, i le faaee o lima mo le papatisoga i le afi ma le Agaga Paia, e tusa ai ma tusitusiga paia;"
                },
                {
                    "number": 42,
                    "text": "Ma aoao atu, faamalamalama atu, apoapoai atu, papatiso atu, ma leoleo i luga o le ekalesia;"
                },
                {
                    "number": 43,
                    "text": "Ma faamau ia papatisoga o tagata o le ekalesia e ala i le faaee o lima, ma le tuuina atu o le Agaga Paia;"
                },
                {
                    "number": 44,
                    "text": "Ma taitai sauniga-lotu uma."
                },
                {
                    "number": 45,
                    "text": "O toeaina e taitaia lotu e pei ona taitaia ai i latou e le Agaga Paia, e tusa ai ma poloaiga ma faaaliga a le Atua."
                },
                {
                    "number": 46,
                    "text": "O le tiute o le ositaulaga o le talai atu, aoao atu, faamalamalama atu, apoapoai atu, ma papatiso atu, ma faamanuia le faamanatuga,"
                },
                {
                    "number": 47,
                    "text": "Ma asiasi atu i fale o tagata taitoatasi o le ekalesia, ma apoapoai atu ia te i latou ia tatalo atu ma le leo ma i le mea lilo ma faasaga atu i tiute uma faaleaiga."
                },
                {
                    "number": 48,
                    "text": "Ma e mafai foi e ia ona faauu isi ositaulaga, aoao, ma tiakono."
                },
                {
                    "number": 49,
                    "text": "Ma o ia e taitaia sauniga-lotu pe a leai se toeaina e i ai;"
                },
                {
                    "number": 50,
                    "text": "Ae a i ai se toeaina e i ai, e nao le talai atu, aoao atu, faamalamalama atu, apoapoai atu, ma papatiso atu o ia,"
                },
                {
                    "number": 51,
                    "text": "Ma asiasi atu i fale o tagata taitoatasi o le ekalesia, ma apoapoai atu ia te i latou ia tatalo atu ma le leo ma i le mea lilo ma faasaga i tiute uma faaleaiga."
                },
                {
                    "number": 52,
                    "text": "I nei tiute uma, e fesoasoani le ositaulaga i le toeaina pe afai e manaomia ai i se tulaga."
                },
                {
                    "number": 53,
                    "text": "O le tiute o le aoao o le leoleo lea i luga o le ekalesia e lē aunoa, ma faatasi ma faamalosi i latou;"
                },
                {
                    "number": 54,
                    "text": "Ma vaai ia leai se amioletonu i totonu o le ekalesia, po o se feitagai ma le tasi, po o se pepelo, faatuaupua, po o se tautala leaga;"
                },
                {
                    "number": 55,
                    "text": "Ma vaai ia potopoto soo faatasi le ekalesia, ma vaai foi ia fai e tagata uma o le ekalesia o latou tiute."
                },
                {
                    "number": 56,
                    "text": "Ma o ia e taitaia sauniga-lotu pe a lē o i ai se toeaina po o se ositaulaga—"
                },
                {
                    "number": 57,
                    "text": "Ma e fesoasoani i ai tiakono i taimi uma, i ona tiute uma i le ekalesia, pe afai e manaomia ai i se tulaga."
                },
                {
                    "number": 58,
                    "text": "Peitai ua lē i ai i aoao po o tiakono le pule e papatiso atu ai, faamanuia ai le faamanatuga, pe faaee atu ai lima;"
                },
                {
                    "number": 59,
                    "text": "E ui i lea, latou te lapatai atu, faamalamalama atu, apoapoai atu, aoao atu, ma valaau atu i tagata uma ia o mai ia Keriso."
                },
                {
                    "number": 60,
                    "text": "O toeaina, ositaulaga, aoao, po o tiakono uma taitoatasi, ia faauuina e tusa ai ma meaalofa ma valaauga a le Atua ia te ia; ma ia faauu o ia e ala i le mana o le Agaga Paia, lea ua i lē e faauuina o ia."
                },
                {
                    "number": 61,
                    "text": "O toeaina eseese ua tino i ai lenei ekalesia a Keriso, ia faapotopoto i le konafesi e faa-tasi i le tolu masina, pe mai lea taimi i lea taimi, e pei ona faatonuina pe atofaina e ia konafesi ua taua;"
                },
                {
                    "number": 62,
                    "text": "Ma o ia konafesi ua taua ia faia ai soo se pisinisi faale-ekalesia e tatau ona faia i lea taimi."
                },
                {
                    "number": 63,
                    "text": "E tatau i toeaina ona maua o latou laisene mai isi toeaina, e ala i le siilima a le aulotu ua latou te auai, pe mai i konafesi."
                },
                {
                    "number": 64,
                    "text": "E mafai e ositaulaga, aoao, po o tiakono taitoatasi, o se na faauuina e se ositaulaga, ona ave se tusi faamaonia mai ia te ia i lea lava taimi, le tusi faamaonia lea, a tuu atu i se toeaina, o le a agavaa ai o ia mo se laisene, lea o le a tuu atu ai ia te ia le pule e fai ai tiute o lona valaauga, pe mafai ona maua e ia lea laisene mai i se konafesi."
                },
                {
                    "number": 65,
                    "text": "Ia leai se tagata e faauu i soo se tofi i le ekalesia lenei, i mea ua i ai se paranesi faatulagaina tatau o lea lava ekalesia, e aunoa ma le siilima a lena aulotu;"
                },
                {
                    "number": 66,
                    "text": "Ae o toeaina pulefaamalumalu, epikopo femalagaai, fautua maualuga, faitaulaga sili, ma toeaina, e mafai ona latou maua le avanoa o le faauu atu, i mea e lē o i ai se paranesi o le ekalesia e mafai ona fai ai o se siigalima."
                },
                {
                    "number": 67,
                    "text": "O peresitene taitoatasi o le perisitua maualuga (po o le toeaina pulefaamalumalu), epikopo, fautua maualuga, ma le faitaulaga sili, ia faauu e ala i le taitaiga a se aufono maualuga, po o le konafesi aoao."
                },
                {
                    "number": 68,
                    "text": "O le tiute o tagata o le ekalesia pe a uma ona talia o i latou e ala i le papatisoga.—E tatau i toeaina po o ositaulaga ona maua se taimi ua lava, e faamalamalama atu ai mea uma e uiga i le ekalesia a Keriso ina ia latou malamalama, ae lei taumamafa i latou i le faamanatuga ma faamauina o latou papatisoga e ala i le faaee o lima o toeaina, ina ia faia mea uma i le faasologa tatau ai."
                },
                {
                    "number": 69,
                    "text": "Ma ia faaali atu e tagata o le ekalesia i luma o le ekalesia, ma i luma foi o toeaina, e ala i le savali ma le tautala amio-atua, ua latou agavaa i ai, ina ia mafai ona i ai o galuega ma le faatuatua e tusa ai ma tusitusiga paia—ma savavali ma le paia i luma o le Alii."
                },
                {
                    "number": 70,
                    "text": "E tatau i tagata taitoatasi o le ekalesia a Keriso ua i ai fanau, ona aumai i latou i toeaina i luma o le ekalesia, o e e tatau ona faaee o latou lima i luga o i latou i le suafa o Iesu Keriso, ma faamanuia i latou i lona suafa."
                },
                {
                    "number": 71,
                    "text": "E leai se tasi e mafai ona talia i le ekalesia a Keriso vagana ai ua oo o ia i tausaga o le tali mai i luma o le Atua, ma ua mafai ona salamo."
                },
                {
                    "number": 72,
                    "text": "O le papatisoga e tatau ona faia i le ala lea o le a sosoo ai, ia i latou uma o e ua salamo—"
                },
                {
                    "number": 73,
                    "text": "O le tagata ua valaaulia e le Atua ma ua i ai le pule mai ia Iesu Keriso e papatiso atu ai, ia o ifo i lalo i le vai faatasi ma le tagata ua tuuina mai o ia lava e papatiso, ma valaau o ia i lona igoa, ma fai atu: Ona ua tofia aʼu e Iesu Keriso, ou te papatiso ia te oe i le suafa o le Tamā, ma le Alo, ma le Agaga Paia. Amene."
                },
                {
                    "number": 74,
                    "text": "Ona ia faatofu ai lea o ia i le vai, ma toe sau i fafo o le vai."
                },
                {
                    "number": 75,
                    "text": "E tatau ona potopoto soo faatasi le ekalesia e taumamafa i le areto ma le uaina i le faamanatuina o le Alii o Iesu;"
                },
                {
                    "number": 76,
                    "text": "Ma o le toeaina po o le ositaulaga ia faamanuiaina; ma o le ala lenei ia faamanuia ai e ia—ia tootuli o ia faatasi ma le ekalesia ma valaau atu i le Tamā i le tatalo faamaoni, fai atu:"
                },
                {
                    "number": 77,
                    "text": "Le Atua e, le Tamā Faavavau, matou te ole atu ia te oe i le suafa o lou Alo, o Iesu Keriso, ia e faamanuiaina ma faapaiaina lenei areto i agaga o i latou uma o e e fetagofi i ai, ina ia latou taumamafa i le faamanatuina o le tino o lou Alo, ma molimau atu ia te oe, le Atua e, le Tamā Faavavau, latou te loto ina e ave i o latou luga le suafa o lou Alo, ma manatua pea o ia ma tausi i ana poloaiga ua ia tuuina mai ia te i latou; ina ia latou maua pea lona Agaga e faatasi ma i latou. Amene."
                },
                {
                    "number": 78,
                    "text": "O le ala e faamanuia ai le uaina—ia ave foi e ia le ipu, ma fai atu:"
                },
                {
                    "number": 79,
                    "text": "Le Atua e, le Tamā Faavavau, matou te ole atu ia te oe i le suafa o lou Alo, o Iesu Keriso, ia e faamanuiaina ma faapaiaina lenei uaina i agaga o i latou uma o e e feinu ai, ina ia latou faia i le faamanatuina o le toto o lou Alo, sa faamaligiina mo i latou; ina ia latou molimau atu ia te oe, le Atua e, le Tamā Faavavau, latou te manatua pea o ia, ina ia latou maua lona Agaga e faatasi ma i latou. Amene."
                },
                {
                    "number": 80,
                    "text": "Soo se tasi o tagata o le ekalesia a Keriso ua solitulafono, pe maua ua faia se sese, ia faia ia te ia e pei ona faasino mai i tusitusiga paia."
                },
                {
                    "number": 81,
                    "text": "Ia fai ma tiute o aulotu eseese, ua tino ai le ekalesia a Keriso, le auina atu o se toatasi, pe sili atu, o o latou aoao, e auai i konafesi eseese e faia e toeaina o le ekalesia,"
                },
                {
                    "number": 82,
                    "text": "Faatasi ma se lisi o igoa o tagata eseese ua auai i latou lava faatasi ma le ekalesia talu mai le konafesi ua mavae; pe auina atu i le lima o se ositaulaga; ina ia mafai ona tausia o se lisi tatau ai o igoa uma o le ekalesia atoa i se tusi, e se tasi o toeaina, po o ai lava e tofia e isi toeaina mai lea taimi i lea taimi;"
                },
                {
                    "number": 83,
                    "text": "O lenei foi, pe afai e i ai ni isi ua faatea mai i le ekalesia, ina ia mafai ona soloia ese o latou igoa i fafo mai le talafaamaumau aoao o igoa o le ekalesia."
                },
                {
                    "number": 84,
                    "text": "O tagata uma o le ekalesia e o ese atu mai le aulotu ua latou nonofo ai, afai e o atu i se aulotu ua lē iloa ai i latou, e mafai ona latou ave o se tusi e faamaonia ai, o i latou o tagata auai ma tulelei o le ekalesia, ma e mafai ona saini lea tusi faamaonia e soo se toeaina po o se ositaulaga, pe afai o le tagata o le ekalesia e mauaina le tusi, e masani lelei ma le toeaina po o le ositaulaga, pe mafai foi ona saini e aoao po o tiakono o le ekalesia."
                }
            ]
        },
        "/study/scriptures/dc-testament/dc/21": {
            "uri": "/study/scriptures/dc-testament/dc/21",
            "title": "Mataupu Faavae ma Feagaiga 21",
            "data_type": "chapter",
            "chapter_name": "Vaega 21",
            "chapter_summary": [
                "1–3, Ua valaauina Iosefa Samita e avea o se tagatavāai, faaliliutusi, perofeta, aposetolo, ma se toeaina; 4–8, O lana upu o le a taitai ai le faamoemoe o Siona; 9–12, O le a talitonu le Au Paia i ana upu pe a tautala mai o ia e ala i le Faamafanafana."
            ],
            "verses": [
                {
                    "number": 1,
                    "text": "Faauta, ia i ai se tala faamaumau e tausia i totonu o outou; ma i totonu o lena tala faamaumau ia taua ai oe o se tagatavāai, o se faaliliutusi, o se perofeta, o se aposetolo a Iesu Keriso, o se toeaina o le ekalesia e ala i le finagalo o le Atua le Tamā, ma le alofa tunoa o lo outou Alii o Iesu Keriso,"
                },
                {
                    "number": 2,
                    "text": "O lē na musuia e le Agaga Paia e faataatia lona faavae, ma ati aʼe i luga i le faatuatuaga silisili ona paia."
                },
                {
                    "number": 3,
                    "text": "Le ekalesia lea na faatulaga ma faavaeina i le tausaga o lo outou Alii e afe valu selau tolu sefulu, i le masina lona fa, ma i le aso ono o le masina lea ua taua o Aperila."
                },
                {
                    "number": 4,
                    "text": "O le mea lea, ia outou, o lona uiga o le ekalesia, uai atu i ana upu uma ma poloaiga o le a ia tuu atu ia te outou e pei ona maua e ia, ma savavali i le paia atoa i oʼu luma;"
                },
                {
                    "number": 5,
                    "text": "Ona o lana upu ia outou talia, e pei lava ua mai i loʼu lava gutu, i le onosai ma le faatuatua atoa."
                },
                {
                    "number": 6,
                    "text": "Ona o le faia o nei mea o le a lē manumalo ai faitotoa o seoli ia te outou; ioe, ma o le a faamataa ese ai e le Alii le Atua mana o le pouliuli mai i o outou luma, ma faia ia luluina le lagi mo lo outou lelei, ma le mamalu o lona suafa."
                },
                {
                    "number": 7,
                    "text": "Ona ua faapea ona fetalai mai o le Alii le Atua: O ia ua Ou musuia na te uunai le faamoemoe o Siona i le mana malosi tele mo le lelei, ma ua Ou iloa lona filiga, ma ua Ou faalogoina ana tatalo."
                },
                {
                    "number": 8,
                    "text": "Ioe, ua Ou vaai i ana auega mo Siona, ma o le a Ou faia ina ia lē toe faanoanoa o ia mo ia; ona ua oo mai ona aso o le olioli i le faamagaloina o ana agasala, ma le faaalialia o aʼu faamanuiaga i luga o ana galuega."
                },
                {
                    "number": 9,
                    "text": "Aua, faauta, o le a Ou faamanuiaina i latou uma o e e galulue i loʼu tovine i se faamanuiaga tele, ma o le a latou talitonu i ana upu e tuu atu ia te ia e le Faamafanafana e ala atu ia te aʼu, ia e faaali atu ai o Iesu na faasatauroina e tagata e tumu i le agasala mo agasala a le lalolagi, ioe, mo le faamagaloina o agasala a lē ua loto salamo."
                },
                {
                    "number": 10,
                    "text": "O le mea lea ua tatau ai ia te aʼu ona faauu o ia e oe, Oliva Kaotui laʼu aposetolo;"
                },
                {
                    "number": 11,
                    "text": "Ona o lenei mea o se sauniga ia te oe, o oe o se toeaina i lalo o lona lima, ona e muamua o ia ia te oe, ina ia avea oe o se toeaina i le ekalesia lenei a Keriso, ua tauaveina loʼu igoa—"
                },
                {
                    "number": 12,
                    "text": "Ma o le failauga muamua o lenei ekalesia i le ekalesia, ma luma o le lalolagi, ioe, i luma o Nuuese; ioe, ma ua faapea ona fetalai mai o le Alii le Atua, faauta, faauta! i tagata Iutaia foi. Amene."
                }
            ]
        },
        "/study/scriptures/dc-testament/dc/22": {
            "uri": "/study/scriptures/dc-testament/dc/22",
            "title": "Mataupu Faavae ma Feagaiga 22",
            "data_type": "chapter",
            "chapter_name": "Vaega 22",
            "chapter_summary": [
                "1, O le papatisoga o se feagaiga fou ma tumau-faavavau; 2–4, E manaomia le papatisoga e fai i le pule."
            ],
            "verses": [
                {
                    "number": 1,
                    "text": "Faauta, Ou te fai atu ia te outou, ua Ou faia ia faamutaina i lenei mea feagaiga tuai uma; ma o se feagaiga fou ma tumau-faavavau lenei, lea lava sa i ai mai le amataga."
                },
                {
                    "number": 2,
                    "text": "O le mea lea, e ui ina papatiso faaselau se tagata e lē aoga lava ia te ia, ona e lē mafai ona outou ulu atu i le faitotoa vaapiapi e ala i le tulafono a Mose, pe ala ia outou galuega mamate."
                },
                {
                    "number": 3,
                    "text": "Auā ona o a outou galuega mamate ua Ou faia ai lenei feagaiga mulimuli ma lenei ekalesia ia ati aʼe i luga ia te aʼu, e pei lava o aso anamua."
                },
                {
                    "number": 4,
                    "text": "O le mea lea, ia outou ulu mai i totonu i le faitotoa, e pei ona Ou poloaiina, ma aua le saili e fautuaina lo outou Atua. Amene."
                }
            ]
        },
        "/study/scriptures/dc-testament/dc/23": {
            "uri": "/study/scriptures/dc-testament/dc/23",
            "title": "Mataupu Faavae ma Feagaiga 23",
            "data_type": "chapter",
            "chapter_name": "Vaega 23",
            "chapter_summary": [
                "1–7, Ua valaaulia ia soo muamua e talai, apoapoai atu, ma faamalosi le Ekalesia."
            ],
            "verses": [
                {
                    "number": 1,
                    "text": "Faauta, Ou te tautala atu ia te oe, Oliva, ni upu itiiti. Faauta, ua faamanuiaina oe, ma ua e lē o i lalo o se tausalaga. Peitai faaeteete i le faamaualuga, neʼi e ulu atu i faaosoosoga."
                },
                {
                    "number": 2,
                    "text": "Faailoa atu lou valaauga i le ekalesia, ma luma foi o le lalolagi, ma o le a tatalaina lou loto e talai atu le upumoni mai le taimi nei ma faavavau. Amene."
                },
                {
                    "number": 3,
                    "text": "Faauta, Ou te tautala atu ia te oe, Ailama, ni upu itiiti; ona ua lē o i ai foi oe i lalo o se tausalaga, ma ua tatalaina lou loto, ma tatalaina lou laulaufaiva; ma o lou valaauga o le apoapoai atu, ma faamalosi le ekalesia e lē aunoa. O le mea lea, o lou tiute ua i ai i le ekalesia e faavavau, ma ua pogai lenei mea ona o lou aiga. Amene."
                },
                {
                    "number": 4,
                    "text": "Faauta, Ou te tautala atu ni upu itiiti ia te oe, Samuelu; ona ua lē o i ai foi oe i lalo o se tausalaga, ma o lou valaauga o le apoapoai atu, ma faamalosi le ekalesia; ma e lei oo ina valaaulia oe e te talai atu i le lalolagi. Amene."
                },
                {
                    "number": 5,
                    "text": "Faauta, Ou te tautala atu ni upu itiiti ia te oe, Iosefa; ona ua lē o i ai foi oe i lalo o se tausalaga, ma o lou valaauga foi o le apoapoai atu, ma faamalosi le ekalesia; ma o lou tiute lenei mai le taimi nei ma faavavau. Amene."
                },
                {
                    "number": 6,
                    "text": "Faauta, Ou te faaali atu ia te oe, Iosefa Knight, i upu nei, e ao ina e ave i luga lau satauro, lea e ao ai ina e tatalo ai ma le leo i luma o le lalolagi faapea foi i le mea lilo, ma i lou aiga, ma i totonu o au uo, ma i nofoaga uma."
                },
                {
                    "number": 7,
                    "text": "Ma, faauta, o lou tiute o le auai faatasi lea ma le ekalesia moni, ma faapito lau tautala i le apoapoai atu e lē aunoa, ina ia e maua le taui o lē e galue. Amene."
                }
            ]
        },
        "/study/scriptures/dc-testament/dc/24": {
            "uri": "/study/scriptures/dc-testament/dc/24",
            "title": "Mataupu Faavae ma Feagaiga 24",
            "data_type": "chapter",
            "chapter_name": "Vaega 24",
            "chapter_summary": [
                "1–9, Ua valaaulia Iosefa Samita e faaliliu, talai, ma faamalamalama atu tusitusiga paia; 10–12, Ua valaaulia Oliva Kaotui e talai atu le talalelei; 13–19, Ua faailoa mai le tulafono e faatatau i vavega, fetuu, tutuina ese o le efuefu o vae o se tasi, ma le alu atu e aunoa ma se atotupe po o se ete."
            ],
            "verses": [
                {
                    "number": 1,
                    "text": "Faauta, na valaaulia ma filifilia oe e tusi le Tusi a Mamona, ma i laʼu auaunaga; ma ua Ou sii oe i luga i fafo o ou puapuaga, ma fautuaina oe, o lea ua laveaiina ai oe mai ou fili uma, ma ua laveaiina oe mai mana o Satani ma mai le pouliuli!"
                },
                {
                    "number": 2,
                    "text": "E ui i lea, ua lē tuufaanoia oe i au solitulafono; e ui i lea, alu i lou ala ma aua le toe agasala."
                },
                {
                    "number": 3,
                    "text": "Faalautele lou tofi; ma a uma ona e lulu o ou fanua ma puipui malu lelei i latou, alu atu vave i le ekalesia o loo i Kolesavile, Feiete, ma Manaseta, ma o le a latou tausia oe; ma o le a Ou faamanuia i latou faaleagaga ma faaletino;"
                },
                {
                    "number": 4,
                    "text": "Ae afai latou te lē talia oe, o le a Ou auina atu i o latou luga se fetuu nai lo o se faamanuiaga."
                },
                {
                    "number": 5,
                    "text": "Ma ia faaauau pea ona e valaau atu i le Atua i loʼu igoa, ma ia tusi mea o le a tuu atu ia te oe e le Faamafanafana, ma faamalamalama atu tusitusiga paia uma i le ekalesia."
                },
                {
                    "number": 6,
                    "text": "Ma o le a tuu atu ia te oe i le taimi tonu lava mea e te tautala atu ai ma tusia, ma o le a latou faalogo i ai, po o le a Ou auina atu ia te i latou se fetuu nai lo o se faamanuiaga."
                },
                {
                    "number": 7,
                    "text": "Aua ia e tuu atu lau auaunaga atoa i Siona; ma o le a e maua le malosi i lenei mea."
                },
                {
                    "number": 8,
                    "text": "Onosai i puapuaga, ona o le a tele o le a oo mai ia te oe; ae ia e onosaia i latou, aua, faauta, ua Ou faatasi ma oe, e oo lava i le iuga o ou aso."
                },
                {
                    "number": 9,
                    "text": "Ma o le a e lē maua le malosi i galuega faaletino, ona e lē o lou valaauga lea. Faasaga i lou valaaulia ma o le a e maua ai mea e faalautele ai lou tofi, ma ia faamalamalama atu tusitusiga paia uma, ma faaauau pea i le faaee atu o lima ma faamaumau aulotu."
                },
                {
                    "number": 10,
                    "text": "Ma ia faaauau pea lou uso o Oliva i le tautino atu o loʼu igoa i luma o le lalolagi, ma i le ekalesia foi. Ma aua neʼi manatu o ia e faapea e mafai ona lava ona ia fai atu e uiga i loʼu faamoemoe; ma faauta, ua Ou faatasi ma ia e oo i le iuga."
                },
                {
                    "number": 11,
                    "text": "O aʼu e maua ai e ia le mamalu, ae lē o ia lava, pe i le vaivai po o le malosi, pe i le pologa po o le saoloto;"
                },
                {
                    "number": 12,
                    "text": "Ma ia tatala atu e ia i taimi uma, ma i nofoaga uma, lona fofoga, ma alaga atu laʼu talalelei i le ao ma le po, e pei o le leo o se pu. Ma o le a Ou tuu atu ia te ia se ituaiga o malosi e lei iloa lava i totonu o tagata."
                },
                {
                    "number": 13,
                    "text": "Aua le mananao i vavega, vagana ai ua Ou poloaiina ai oulua, vagana ai le tutuli i fafo o tiapolo, le faamalologa o e mamai, ma e faasaga i gata uogo, ma faasaga i mea oona e oti ai;"
                },
                {
                    "number": 14,
                    "text": "Ma o nei mea ia oulua lē faia, vagana ua manaomia ai oulua e i latou o e e mananao i ai, ina ia faataunuuina tusitusiga paia; aua ia oulua faia e tusa ma le mea ua tusia."
                },
                {
                    "number": 15,
                    "text": "Ma i soo se nofoaga e te lua ulu atu i ai, ma latou lē talia oulua i loʼu igoa, ia oulua tuu ai se fetuu nai lo o se faamanuiaga, i le tutu ese lea o le efuefu o o oulua vae o se molimau e faasaga ia te i latou, ma faamama o oulua vae i le ala."
                },
                {
                    "number": 16,
                    "text": "Ma o le a oo mai, o soo se tasi e faaoo atu o latou lima i o oulua luga i le faasaua, ia oulua poloaiina i loʼu igoa ia taiaina; ma, faauta, o le a Ou taiaina i latou e tusa ma a oulua upu, i loʼu lava taimi e tatau ai."
                },
                {
                    "number": 17,
                    "text": "Ma o soo se tasi na te ave oe i le tulafono, o le a fetuu e le tulafono."
                },
                {
                    "number": 18,
                    "text": "Ma ia e lē ave se ʼatotupe, po o se ete, po o ni tootoo, po o ni peleue se lua, ona o le a tuu atu e le ekalesia ia te oe i le itula tonu lava mea e te manaomia mo meaai ma mo lavalava, ma mo seevae ma mo tupe, ma mo ete."
                },
                {
                    "number": 19,
                    "text": "Ona ua valaaulia oe e te teuteu loʼu tovine i se teuga tele, ioe, mo le taimi mulimuli lava; ioe, ma i latou uma foi o e ua e faauuina, ma ia latou faia e tusa ai ma lenei lava ala. Amene."
                }
            ]
        },
        "/study/scriptures/dc-testament/dc/25": {
            "uri": "/study/scriptures/dc-testament/dc/25",
            "title": "Mataupu Faavae ma Feagaiga 25",
            "data_type": "chapter",
            "chapter_name": "Vaega 25",
            "chapter_summary": [
                "1–6, O Emma Samita, o se tamaitai filifilia, ua valaaulia e fesoasoani ma faamafanafana i lana tane; 7–11, Ua valaaulia foi o ia e tusi, ma faamalamalama atu tusitusiga paia, ma filifili viiga; 12–14, O le pese a le amiotonu o se tatalo i le Alii; 15–16, O mataupu autu o le usiusitai ua i ai i lenei faaaliga ua faatatau i tagata uma."
            ],
            "verses": [
                {
                    "number": 1,
                    "text": "Faalogo mai i le leo o le Alii lou Atua, aʼo Ou tautala atu ia te oe, Emma Samita, loʼu afafine e; aua e moni Ou te fai atu ia te oe, o i latou uma o e e talia laʼu talalelei o atalii ma afafine i loʼu malo."
                },
                {
                    "number": 2,
                    "text": "Ou te tuu atu ia te oe se faaaliga e faatatau i loʼu manao; ma afai e te faamaoni ma savali i oʼu luma i ala o le amiomama, o le a Ou faasaoina lou ola, ma o le a e maua se tofi i Siona."
                },
                {
                    "number": 3,
                    "text": "Faauta, ua faamagaloina au agasala, ma o oe o se tamaitai filifilia, o lē ua Ou valaaulia."
                },
                {
                    "number": 4,
                    "text": "Aua le muimui ona o mea e te leʼi vaai i ai, ona ua taofia ia mea mai ia te oe ma mai le lalolagi, o se mea ua poto ia te aʼu mo se taimi o le a oo mai."
                },
                {
                    "number": 5,
                    "text": "Ma o le tofi o lou valaauga o le avea ma se faamafanafanaga i laʼu auauna, o Iosefa Samita, Laitiiti, lau tane, i ona puapuaga, i upu faamafanafana, i le agaga o le agamalu."
                },
                {
                    "number": 6,
                    "text": "Ma ia e alu faatasi ma ia i le taimi e alu ai o ia, ma avea ma tusiupu mo ia, aʼo lē o i ai se tasi e avea ma tusiupu mo ia, ina ia mafai ona Ou auina atu laʼu auauna, o Oliva Kaotui, i soo se mea Ou te loto i ai."
                },
                {
                    "number": 7,
                    "text": "Ma o le a faauuina oe i lalo o lona lima e faamalamalama atu tusitusiga paia, ma apoapoai atu i le ekalesia, e tusa ma mea o le a tuuina atu ia te oe e loʼu Agaga."
                },
                {
                    "number": 8,
                    "text": "Aua o le a ia faaee ona lima i ou luga, ma o le a e maua ai le Agaga Paia, ma ia tuu atu lou taimi i le tusitusi, ma le aoao tele."
                },
                {
                    "number": 9,
                    "text": "Ma e lē tatau ona e fefe, ona o le a lagolagoina oe e lau tane i le ekalesia; ona o lona valaauga ua ia te i latou, ina ia mafai ona faaalia o mea uma ia te i latou, i soo se mea Ou te loto i ai, e tusa ai ma lo latou faatuatua."
                },
                {
                    "number": 10,
                    "text": "Ma e moni Ou te fai atu ia te oe, ia e tuu ese mea o lenei lalolagi, ma saili mo mea o se lalolagi sili atu ona lelei."
                },
                {
                    "number": 11,
                    "text": "Ma o le a tuu atu foi ia te oe, e faia se filifiliga o viiga paia, e pei ona o le a tuu atu ia te oe, ua Ou fiafia i ai, ia i ai i laʼu ekalesia."
                },
                {
                    "number": 12,
                    "text": "Aua e fiafia loʼu agaga i le pese a le loto; ioe, o le pese a e amiotonu o se tatalo mai ia te aʼu, ma o le a talia ma se faamanuiaga i luga o o latou ulu."
                },
                {
                    "number": 13,
                    "text": "O le mea lea, ia sii aʼe i luga lou loto ma olioli, ma pipii i feagaiga ua e faia."
                },
                {
                    "number": 14,
                    "text": "Tumau pea i le agaga o le agamalu, ma faaeteete i le faamaualuga. Tuu atu lou agaga e fiafia i lau tane, ma le mamalu o le a oo mai i ona luga."
                },
                {
                    "number": 15,
                    "text": "Tausi i aʼu poloaiga e lē aunoa, ma o le a e maua ai se pale o le amiotonu. Ma vagana ai ua e faia lenei mea, o le mea ua Ou i ai, e lē mafai ona e sau i ai."
                },
                {
                    "number": 16,
                    "text": "Ma e moni, e moni, Ou te fai atu ia te oe, o loʼu leo lenei i tagata uma. Amene."
                }
            ]
        },
        "/study/scriptures/dc-testament/dc/26": {
            "uri": "/study/scriptures/dc-testament/dc/26",
            "title": "Mataupu Faavae ma Feagaiga 26",
            "data_type": "chapter",
            "chapter_name": "Vaega 26",
            "chapter_summary": [
                "1, Ua faatonuina i latou e suesue i tusitusiga paia ma talai atu; 2, Ua faamaonia mai le tulafono o le finagalo autasi."
            ],
            "verses": [
                {
                    "number": 1,
                    "text": "Faauta, Ou te fai atu ia te outou, ia outou tuu atu lo outou taimi i le suesue i tusitusiga paia, ma i le talai atu, ma i le faamaumauina o le aulotu i Kolesavile, ma i le faia o a outou galuega i le laueleele, e pei ona manaomia ai, seia mavae ona outou o atu i sisifo e fai le konafesi e sosoo ai; ma ona faailoa atu ai lea o le mea ia outou faia."
                },
                {
                    "number": 2,
                    "text": "Ma o mea uma lava i le ekalesia ia faia i le finagalo autasi, e ala i le tatalo malosi ma le faatuatua, ona o mea uma lava tou te maua e ala mai i le faatuatua. Amene."
                }
            ]
        },
        "/study/scriptures/dc-testament/dc/27": {
            "uri": "/study/scriptures/dc-testament/dc/27",
            "title": "Mataupu Faavae ma Feagaiga 27",
            "data_type": "chapter",
            "chapter_name": "Vaega 27",
            "chapter_summary": [
                "1–4, Ua faamatala mai faatusa ia faaaoga i le taumafaina o le faamanatuga; 5–14, O Keriso ma ana auauna mai tisipenisione uma o le a taumamafa i le faamanatuga; 15–18, Ia ofu le ofutau atoa o le Atua."
            ],
            "verses": [
                {
                    "number": 1,
                    "text": "Faalogo mai ia i le siufofoga o Iesu Keriso, lou Alii, lou Atua, ma lou Togiola, o lana afioga e vave ma mamana."
                },
                {
                    "number": 2,
                    "text": "Aua faauta, Ou te fai atu ia te oe, e lē afaina po o le a le mea tou te aina pe o le a foi le mea tou te inuina pe a outou taumamafa i le faamanatuga, pe afai tou te faia ma le manatu tasi i loʼu mamalu—e faamanatu ai i le Tamā loʼu tino sa tuu i lalo mo outou, ma loʼu toto sa faamaligi mo le faamagaloina o a outou agasala."
                },
                {
                    "number": 3,
                    "text": "O le mea lea, Ou te tuu atu ia te outou se poloaiga, ia aua tou te faatau mai se uaina po o se ava malosi mai i o outou fili;"
                },
                {
                    "number": 4,
                    "text": "O le mea lea, ia leai se uaina tou te inuina vagana ai ua faia o se uaina fou i totonu o outou; ioe, i le malo lenei o loʼu Tamā o le a ati aʼe i luga o le lalolagi."
                },
                {
                    "number": 5,
                    "text": "Faauta, o le poto lenei ua ia te aʼu; o le mea lea, aua le ofo, ona e oo mai le itula o le a Ou inu ai le fua o le vine faatasi ma outou i le lalolagi, ma faatasi ma Moronae, o lē na Ou auina atu ia te oe e faaali atu le Tusi a Mamona, ua i ai le atoatoaga o laʼu talalelei tumau-faavavau, o lē ua Ou tuu atu i ai ki o le tala faamaumau o le laau a Efaraima;"
                },
                {
                    "number": 6,
                    "text": "Ma faatasi foi ma Elaia, o lē ua Ou tuu i ai ki o le faataunuuga o le toefuataiga o mea uma na fetalai e fofoga o perofeta paia uma talu mai le amataga o le lalolagi, e faatatau i aso e gata ai;"
                },
                {
                    "number": 7,
                    "text": "Ma Ioane foi le atalii o Sakaria, o Sakaria lea na oo mai i ai o ia (Elaia) ma tuu mai i ai se folafolaga o le a maua e ia se atalii, ma o lona igoa o le a taua o Ioane, ma o le a tumu o ia i le agaga o Elaia;"
                },
                {
                    "number": 8,
                    "text": "O Ioane lea na Ou auina atu ia te oulua, aʼu auauna, o Iosefa Samita, Laitiiti, ma Oliva Kaotui, e faauu oulua i le perisitua muamua ua oulua maua, ina ia mafai ona valaaulia ma faauuina oulua e pei lava o Arona;"
                },
                {
                    "number": 9,
                    "text": "Ma Elia foi, o lē ua Ou tuu atu i ai ki o le mana e faaliliu ai loto o tamā i fanau, ma loto o fanau i tamā, ina ia lē taiaina le lalolagi atoa i se fetuu;"
                },
                {
                    "number": 10,
                    "text": "Ma faatasi foi ma Iosefa ma Iakopo, ma Isaako, ma Aperaamo, o oulua tamā, o e ua ala ai ona tumau o folafolaga;"
                },
                {
                    "number": 11,
                    "text": "Ma faatasi foi ma Mekaeli, po o Atamu, le tamā o tagata uma, le aloalii i luga o tagata uma, le anamua o aso;"
                },
                {
                    "number": 12,
                    "text": "Ma faatasi foi ma Peteru, ma Iakopo, ma Ioane, o e na Ou auina atu ia te oulua, ma o e na Ou faauuina ai oulua ma faamauina ai oulua e avea o ni aposetolo, ma molimau faapitoa o loʼu igoa, ma umia ki o la oulua auaunaga ma mea lava e tasi na Ou faaali atu ia te i latou;"
                },
                {
                    "number": 13,
                    "text": "I e ua Ou tuu atu i ai ki o loʼu malo, ma se tisipenisione o le talalelei mo taimi mulimuli; ma mo le atoaga o taimi, lea o le a Ou faapotopoto faatasi ai mea uma i le mea e tasi, o mea o i le lagi, atoa ma mea o i luga o le lalolagi;"
                },
                {
                    "number": 14,
                    "text": "Ma faatasi foi ma i latou uma o e ua tuuina mai e loʼu Tamā ia te aʼu mai le lalolagi."
                },
                {
                    "number": 15,
                    "text": "O le mea lea, ia sii aʼe i luga o outou loto ma olioli, ma fusi i o outou sulugatiti, ma ave i o outou luga loʼu ofutau atoa, ina ia mafai ona outou talitalia le aso leaga, ina ua uma lea ona outou faia o mea uma, ina ia mafai ona outou tutumau."
                },
                {
                    "number": 16,
                    "text": "O lea, ia tutumau ai, ua fusi faataamilo o outou sulugatiti i le ʼupumoni, ma ia faamaulu le ufifatafata o le amiotonu, ma faasee o outou vae i le sauniuniga o le talalelei o le filemu, lea na Ou auina atu aʼu agelu e tuu atu ia te outou;"
                },
                {
                    "number": 17,
                    "text": "Ma ave le talita o le faatuatua lea o le a mafai ai ona outou tineia o ufanafana mu uma a lē ua amioleaga;"
                },
                {
                    "number": 18,
                    "text": "Ma ave le puloutau o le olataga, ma le pelu a loʼu Agaga, lea o le a Ou sasaa atu i o outou luga, ma laʼu upu lea Ou te faaali atu ia te outou, ma ia lotogatasi e faatatau i mea uma o soo se mea tou te ole mai ai ia te aʼu, ma faamaoni seia Ou alu atu, ma o le a segia aʼe outou i luga, ina ia outou i ai foi i le mea Ou te i ai. Amene."
                }
            ]
        },
        "/study/scriptures/dc-testament/dc/28": {
            "uri": "/study/scriptures/dc-testament/dc/28",
            "title": "Mataupu Faavae ma Feagaiga 28",
            "data_type": "chapter",
            "chapter_name": "Vaega 28",
            "chapter_summary": [
                "1–7, Ua umia e Iosefa Samita ki o mealilo, ma ua nao ia e mauaina faaaliga mo le Ekalesia; 8–10, O Oliva Kaotui ia talai atu i sa Lamanā; 11–16, Ua faasese e Satani Ailama Page ma tuu mai ia te ia faaaliga sese."
            ],
            "verses": [
                {
                    "number": 1,
                    "text": "Faauta, Ou te fai atu ia te oe, Oliva, o le a tuu atu ia te oe ia faalogo le ekalesia ia te oe i mea uma i soo se mea o le a e aoao atu ia te i latou e ala i le Faamafanafana, e faatatau i faaaliga ma poloaiga ua Ou tuu atu."
                },
                {
                    "number": 2,
                    "text": "Ae, faauta, e moni, e moni, Ou te fai atu ia te oe, e leai se tasi e tofia na te mauaina poloaiga ma faaaliga i le ekalesia lenei, vagana ai laʼu auauna o Iosefa Samita, Laitiiti, ona e maua e ia poloaiga ma faaaliga e pei lava o Mose."
                },
                {
                    "number": 3,
                    "text": "Ma ia e usiusitai i mea o le a Ou tuu atu ia te ia, e pei lava o Arona, e alaga atu ma le faamaoni poloaiga ma faaaliga, i le mana ma le pule i le ekalesia."
                },
                {
                    "number": 4,
                    "text": "Ma afai e taitaia oe i soo se taimi e le Faamafanafana e te tautala atu pe e te aoao atu, po o i taimi uma i le ala faalepoloaiga i le ekalesia, e mafai ona e faia."
                },
                {
                    "number": 5,
                    "text": "Ae aua neʼi e tusi i le ala faalepoloaiga, ae i le poto:"
                },
                {
                    "number": 6,
                    "text": "Ma aua neʼi e faatonuina o ia o lē ua i lou ulu, ma ua i le ao o le ekalesia;"
                },
                {
                    "number": 7,
                    "text": "Aua ua Ou tuu atu ia te ia ki o mealilo, ma faaaliga ua faamaufaailogaina, seia Ou tofia mo i latou se isi i lona tulaga."
                },
                {
                    "number": 8,
                    "text": "Ma o lenei, faauta, Ou te fai atu ia te oe, ia e alu i sa Lamanā ma talai atu laʼu talalelei ia te i latou; ma o le tulaga e oo i ai la latou taliaina o au aoaoga, ia e faia ia faatuina laʼu ekalesia i totonu o i latou; ma o le a e maua faaaliga, ae aua neʼi tusia i latou i le ala faalepoloaiga."
                },
                {
                    "number": 9,
                    "text": "Ma o lenei, faauta, Ou te fai atu ia te oe, e leʼi faaalia mai, ma e leai se tagata ua iloaina le mea o le a faatu ai le aai o Siona, ae o le a tuuina mai i se taimi mulimuli mai. Faauta, Ou te fai atu ia te oe, o le a i ai i tuaoi latalata i sa Lamanā."
                },
                {
                    "number": 10,
                    "text": "Aua e te tuua le nofoaga lenei seia mavae le konafesi; ma o laʼu auauna o Iosefa o le a tofia e pulefaamalumalu i le konafesi i le leo o le faapotopotoga, ma o mea e fai atu ai o ia ia te oe, ia e tau atu."
                },
                {
                    "number": 11,
                    "text": "O lenei foi, ia e ave lou uso, o Ailama Page, i le va tau lava o ia ma oe, ma tau atu ia te ia o mea na ua ia tusia mai lena maa, ua lē mai ia te aʼu, ma ua faaseseina o ia e Satani;"
                },
                {
                    "number": 12,
                    "text": "Aua, faauta, sa leʼi tofia atu ia mea ia te ia, pe o le a tofia atu foi soo se mea i soo se tasi o le ekalesia lenei, ua lē tusa ai ma feagaiga o le ekalesia."
                },
                {
                    "number": 13,
                    "text": "Aua e ao ina faia mea uma i le faatulagaga tatau, ma i le finagalo autasi o le ekalesia, e ala i le tatalo o le faatuatua."
                },
                {
                    "number": 14,
                    "text": "Ma ia e fesoasoani e foia ia mea uma, e tusa ai ma feagaiga o le ekalesia, ae lei alu lau malaga i totonu o sa Lamanā."
                },
                {
                    "number": 15,
                    "text": "Ma o le a tuu atu ia te oe mai le taimi e te alu atu ai, sei oo i le taimi e te foi mai ai, mea e te faia."
                },
                {
                    "number": 16,
                    "text": "Ma ia e tatala atu lou gutu i taimi uma, e alaga atu laʼu talalelei ma le leo o le olioli. Amene."
                }
            ]
        },
        "/study/scriptures/dc-testament/dc/29": {
            "uri": "/study/scriptures/dc-testament/dc/29",
            "title": "Mataupu Faavae ma Feagaiga 29",
            "data_type": "chapter",
            "chapter_name": "Vaega 29",
            "chapter_summary": [
                "1–8, E faapotopoto e Keriso lana ʼau filifilia; 9–11, O lona afio mai e faafeao mai ai le Meleniuma; 12–13, O le Toasefululua o le a faamasinoina Isaraelu atoa; 14–21, O faailoga, mala, ma faatafunaga o le a muamua mai i le Afio Mai Faalua; 22–28, O le toetutu mulimuli ma le faamasinoga faaiu e mulimuli mai i le Meleniuma; 29–35, Ua faaleagaga mea uma i le Alii; 36–39, O le tiapolo ma ana ʼau sa tutuli ese i fafo mai le lagi e faaosooso i tagata; 40–45, O le Paʼū ma le Togiola e aumai ai le olataga; 46–50, Ua togiolaina tamaiti laiti e ala i le Togiola."
            ],
            "verses": [
                {
                    "number": 1,
                    "text": "Faalogo mai ia i le siufofoga o Iesu Keriso, lo outou Togiola, le O Aʼu Silisili, o lona aao alofa mutimutivale ua togiola mo a outou agasala;"
                },
                {
                    "number": 2,
                    "text": "O lē o le a faapotopotoina ona tagata e pei ona ofaofatai e se matuamoa lana toloai i lalo o ona apaau, le toatele lea o i latou o le a faalogo mai i loʼu leo ma faamaualalalo i latou lava i oʼu luma, ma valaau mai ia te aʼu i le tatalo faatauanau."
                },
                {
                    "number": 3,
                    "text": "Faauta, e moni, e moni, Ou te fai atu ia te outou, ua faamagaloina outou mai ia outou agasala i le taimi nei, o lea ua outou maua ai ia mea; a ia manatua aua le toe agasala, neʼi oo mai tugā i o outou luga."
                },
                {
                    "number": 4,
                    "text": "E moni, Ou te fai atu ia te outou, ua filifilia outou mai le lalolagi e alaga atu laʼu talalelei ma le leo o olioliga, e pei o le leo o se pu."
                },
                {
                    "number": 5,
                    "text": "Ia sii i luga o outou loto ma fiafia, ona ua Ou i ai i lo outou lotolotoi, ma o Aʼu o lo outou fautua i le Tamā; ma o lona finagalo agalelei ia tuu atu ia te outou le malo."
                },
                {
                    "number": 6,
                    "text": "Ma, e pei ona tusia—Soo se mea tou te ole mai ai i le faatuatua, ma le lotogatasi i le tatalo e tusa ai ma laʼu poloaiga, o le a outou maua."
                },
                {
                    "number": 7,
                    "text": "Ma ua valaaulia outou e faataunuu le faapotopotoina o laʼu ʼau filifilia; ona o laʼu ʼau filifilia e faalogo i loʼu leo ma lē faamaaaina o latou loto;"
                },
                {
                    "number": 8,
                    "text": "O le mea lea ua alu atu ai le poloaiga mai le Tamā ia faapotopoto mai i latou i le nofoaga e tasi i luga o lenei laueleele, e saunia o latou loto ma saunia ai i mea uma auā le aso pe a auina mai puapuaga ma faatafunaga i luga o e amioleaga."
                },
                {
                    "number": 9,
                    "text": "Ona ua lata mai le itula ma toeitiiti oo mai le aso e matua ai le lalolagi; ma o i latou uma o e faamaualuluga, ma i latou o e ua fai amioleaga, o le a avea faapei o tagutugutu o saito; ma o le a Ou susunuina i latou, ua fetalai mai ai le Alii o ʼAu, ina ia lē i ai se amioleaga i luga o le lalolagi;"
                },
                {
                    "number": 10,
                    "text": "Ona ua lata mai le itula, ma ua ao ona faataunuuina o mea na fetalaia e aʼu aposetolo; auā e pei ona latou fetalai o le a faapea lava ona faataunuuina;"
                },
                {
                    "number": 11,
                    "text": "Ona o le a Ou faaali atu aʼu lava mai le lagi i le mana ma le mamalu tele faatasi ma ona ʼau uma, ma mau faatasi ma tagata i le amiotonu i luga o le lalolagi i le afe o tausaga, ma o le a lē tutu e e amioleaga."
                },
                {
                    "number": 12,
                    "text": "O lenei foi, e moni, e moni, Ou te fai atu ia te outou, ma ua alu atu i se aveaʼi mausali, e ala i le finagalo o le Tamā, o aʼu aposetolo, le Toasefululua lea sa faatasi ma aʼu i laʼu auaunaga i Ierusalema, o le a tutu i loʼu lima taumatau i le aso o loʼu alu atu i se afi faaniutu, ua faaoofuina i ofu talaloa o le amiotonu, ma palealii i luga o o latou ulu, i le mamalu e pei lava o aʼu, e faamasino le aiga atoa o Isaraelu, le toatele lava lea o i latou o e na alolofa mai ia te aʼu ma tausi i aʼu poloaiga, ma e leai se isi."
                },
                {
                    "number": 13,
                    "text": "Ona o le a ili umi mai ma leo tele se pu, e pei lava i luga o le Mauga o Sinai, ma o le a lulu le lalolagi atoa, ma o le a latou o mai—ioe, tagata oti lava ia o e na maliliu ia te aʼu, e maua se palealii o le amiotonu, ma ia faaoofuina, e pei lava o Aʼu, e faatasi ma aʼu, ina ia tasi i matou."
                },
                {
                    "number": 14,
                    "text": "Ae, faauta, Ou te fai atu ia te outou, ae leʼi oo mai lea aso tele o le a faapouliuligia le la, ma o le a liu toto le masina, ma o le a pauu ifo fetu mai le lagi, ma o le a i ai faailoga tetele atu i le lagi i luga ma i le lalolagi o i lalo;"
                },
                {
                    "number": 15,
                    "text": "Ma o le a i ai le tagiaue ma auega i totonu o ʼau o tagata;"
                },
                {
                    "number": 16,
                    "text": "Ma o le a i ai se timu uatoa tele e auina mai e faaumatia ai laau totō o le lalolagi."
                },
                {
                    "number": 17,
                    "text": "Ma o le a oo mai, ona o le amioleaga o le lalolagi, o le a Ou taui atu ai ma sui i luga o e e amioleaga, ona o le a latou lē salamo; ona ua tumu le ipu o loʼu ita; aua faauta, o le a lē faamamaina i latou e loʼu toto pe afai latou te lē faalogo mai ia te aʼu."
                },
                {
                    "number": 18,
                    "text": "O le mea lea, o Aʼu o le Alii le Atua, o le a Ou auina atu lago i luga o le lalolagi, ia o le a fepiiti i tagata e i ai, ma o le a ʼaia o latou tino, ma faia ia oo mai ilo i luga o i latou;"
                },
                {
                    "number": 19,
                    "text": "Ma o le a taofia o latou laulaufaiva ina ia latou lē faia mai se upu e faasaga mai ia te aʼu; ma o le a pauu ese o latou aano mai i o latou ponaivi, ma o latou mata mai o latou pogaimata;"
                },
                {
                    "number": 20,
                    "text": "Ma o le a oo mai o le a ʼaia i latou e manu o le vao ma manu felelei o le ʼea."
                },
                {
                    "number": 21,
                    "text": "Ma o le ekalesia tele ma le inosia, le fafine talitane lea o le lalolagi uma, o le a lafo i lalo e le afi faaumatia, e pei ona fetalaia e le fofoga o Esekielu le perofeta, o lē na tautala e uiga i ia mea, ia e lei faataunuuina ae o le a faataunuuina moni lava, e pei ona Ou ola, ona o le a lē manumalo mea inosia."
                },
                {
                    "number": 22,
                    "text": "O lenei foi, e moni, e moni, Ou te fai atu ia te outou, a iʼu le afe o tausaga, ma toe amata e tagata ona teena lo latou Atua, ona Ou faasaoina ai lea o le lalolagi ae mo nao se vaitau itiiti;"
                },
                {
                    "number": 23,
                    "text": "Ma o le a oo mai le iuga, ma o le a susunuina ma mavae atu le lagi ma le lalolagi, ma o le a i ai se lagi fou ma se lalolagi fou."
                },
                {
                    "number": 24,
                    "text": "Ona o le a mavae atu mea tuai uma, ma o le a faafouina mea uma, e oo lava i le lagi ma le lalolagi, ma le atoaga o mea uma o i ai, o tagata atoa ma manu vaefa, o manu felelei o le ʼea, ma iʼa o le sami;"
                },
                {
                    "number": 25,
                    "text": "Ma e leai se lauulu e tasi, po o sina mea itiiti, o le a leiloa, ona o ia mea o le galuega a oʼu lima."
                },
                {
                    "number": 26,
                    "text": "Ae, faauta, e moni Ou te fai atu ia te outou, ae lei mavae atu le lalolagi, o le a ili e Mekaeli, laʼu agelu sili, lana pu, ona feala mai ai lea o e uma na oti, ona o le a tatalaina o latou tuugamau, ma o le a latou o mai i fafo—ioe, i latou uma lava."
                },
                {
                    "number": 27,
                    "text": "Ma o e ua amiotonu o le a faapotopotoina i loʼu lima taumatau mo le ola e faavavau; ma o e ua amioleaga e i loʼu lima tauagavale o le a Ou maasiasi e avea mo oʼu i luma o le Tamā;"
                },
                {
                    "number": 28,
                    "text": "O le mea lea o le a Ou fai atu ia te i latou—O ese atu ia mai ia te aʼu, outou ua fetuuina, i le afi tumau-faavavau, ua saunia mo le tiapolo ma ana agelu."
                },
                {
                    "number": 29,
                    "text": "Ma o lenei, faauta, Ou te fai atu ia te outou, Ou te lei fai atu i soo se taimi mai loʼu lava gutu e faapea o le a latou toe foi mai, ona o le mea Ou te i ai e lē mafai ona latou o mai i ai, ona ua leai se mana ua ia te i latou."
                },
                {
                    "number": 30,
                    "text": "Ae ia manatua e lē tuuina atu aʼu faamasinoga uma i tagata; ma e pei o upu na alu atu i fafo mai loʼu gutu, o le a faapea lava ona faataunuuina i latou, ina ia mulimuli lē ua muamua, ma ina ia muamua lē ua mulimuli i soo se mea o mea uma na Ou foafoaina i le upu a loʼu mana, o le mana lea o loʼu Agaga."
                },
                {
                    "number": 31,
                    "text": "Ona o le mana o loʼu Agaga na Ou foafoa ai mea uma; ioe, mea uma faaleagaga atoa ma faaletino—"
                },
                {
                    "number": 32,
                    "text": "E muamua le faaleagaga, lona lua le faaletino, o le amataga lea o laʼu galuega; o lenei foi, e muamua le faaletino, ma lona lua le faaleagaga, o le mulimuli lea o laʼu galuega—"
                },
                {
                    "number": 33,
                    "text": "I le tautala atu lea ia te outou ina ia outou malamalama e tusa ma o outou natura; ae ia te aʼu lava ia, e leai se gataaga o aʼu galuega, po o se amataga; ae ua Ou tuuina atu lenei mea ia te outou ina ia outou malamalama, ona ua outou ole mai ai ia te aʼu ma ua outou lotogatasi."
                },
                {
                    "number": 34,
                    "text": "O le mea lea, e moni Ou te fai atu ia te outou, ua faaleagaga mea uma lava ia te aʼu, ma Ou te lei tuuina atu lava ia te outou i soo se taimi se tulafono sa faaletino; pe i soo se tagata, po o le fanauga a tagata; pe ia Atamu, lo outou tamā, o lē na Ou foafoaina."
                },
                {
                    "number": 35,
                    "text": "Faauta, sa Ou tuu atu ia te ia ia avea o ia ma pule ia te ia lava; ma sa Ou tuu atu ia te ia poloaiga, peitai e leai se poloaiga faaletino na Ou tuu atu ia te ia, ona o aʼu poloaiga ua faaleagaga; ua lē faalenatura i latou pe faalelalolagi, pe faaletino pe faalenautino."
                },
                {
                    "number": 36,
                    "text": "Ma sa oo ina ua faaosoosoina Atamu, e le tiapolo—aua, faauta, sa i ai le tiapolo muamua atu ia Atamu, ona sa fouvale o ia faasaga mai ia te aʼu, fai mai, Tuu mai ia te aʼu lou mamalu, o loʼu mana lea; ma sa faaliliu ese foi e ia mai ia te aʼu le tasi vae tolu o ʼau o le lagi ona o la latou faitalia;"
                },
                {
                    "number": 37,
                    "text": "Ma sa lafoina i latou i lalo, ma faapea ona i ai o le tiapolo ma ana agelu;"
                },
                {
                    "number": 38,
                    "text": "Ma, faauta, e i ai se nofoaga ua saunia mo i latou mai le amataga, o lea nofoaga o seoli."
                },
                {
                    "number": 39,
                    "text": "Ma e ao ina faaosoosoina e le tiapolo le fanauga a tagata, po o e lē mafai ona avea i latou ma pule ia te i latou lava; auā afai e lē oo lava ia te i latou le oona e lē mafai ona latou iloa le suamalie—"
                },
                {
                    "number": 40,
                    "text": "O le mea lea, sa oo ina faaosoosoina Atamu e le tiapolo, ma sa ʼai o ia i le fua na faasaina ma soli ai le poloaiga, lea na pulea ai o ia i le loto o le tiapolo, ona ua tuu atu e ia i le faaosoosoga."
                },
                {
                    "number": 41,
                    "text": "O le mea lea, o Aʼu, o le Alii le Atua, na Ou faia ai ia tuli ese o ia i fafo mai le Faatoaga o Etena, mai oʼu luma, ona o lana solitulafono, lea na oti ai o ia faaleagaga, o le oti muamua lea, le oti lava lea o le oti mulimuli, le oti faaleagaga lea, lea o le a folafola atu i luga o e amioleaga pe a Ou fai atu: O ese atu ia, outou ua fetuuina."
                },
                {
                    "number": 42,
                    "text": "Ae, faauta, Ou te fai atu ia te outou, o Aʼu, o le Alii le Atua, na Ou tuu atu ia Atamu ma ana fanau, ia latou lē oti i le oti faaletino, seia auina atu e Aʼu, o le Alii le Atua, agelu e tau atu ia te i latou le salamo ma le togiolaina, e ala i le faatuatua i le suafa o loʼu Atalii e Toatasi na Fanaua."
                },
                {
                    "number": 43,
                    "text": "Ma sa faapea ona tofia e Aʼu, o le Alii le Atua, i le tagata, aso o lona vaavaaiga—ina ia mafai i lona oti faalenatura ona faatu mai o ia i le ola pea mo le ola e faavavau, le toatele lea o i latou o e e talitonu."
                },
                {
                    "number": 44,
                    "text": "Ma i le malaia e faavavau, i latou o e e lē talitonu; ona e lē mafai ona togiolaina i latou mai lo latou paʼū faaleagaga, ona ua latou lē salamo;"
                },
                {
                    "number": 45,
                    "text": "Ona ua latou fiafia i le pouliuli nai lo le malamalama, ma ua leaga a latou mea ua fai, ma latou te maua o latou taui mai lē ua latou loto e usiusitai i ai."
                },
                {
                    "number": 46,
                    "text": "Ae faauta, Ou te fai atu ia te outou, ua togiolaina tamaiti laiti mai le faavaega o le lalolagi e ala i loʼu Atalii e Toatasi na Fanaua;"
                },
                {
                    "number": 47,
                    "text": "O le mea lea, e lē mafai ona agasala i latou, ona ua lē tuuina atu ia Satani le mana e faaosooso ai i tamaiti laiti, sei oo ina amata ona tali mai i latou i oʼu luma."
                },
                {
                    "number": 48,
                    "text": "Ona e tuu atu ia te i latou e pei lava ona Ou loto i ai, e tusa ma laʼu lava filifiliga, ina ia manaomia mai lima o o latou tamā mea tetele."
                },
                {
                    "number": 49,
                    "text": "Ma, o le tasi, Ou te fai atu ia te outou, o ai se ua i ai le malamalama, Ou te lei poloaiina ia salamo?"
                },
                {
                    "number": 50,
                    "text": "Ma o ia o lē ua leai se malamalama o i ai, e tumau pea ia te aʼu e faia i ai e pei ona tusia. Ma o lenei Ou te lē toe tau atu ni isi mea ia te outou i le taimi nei. Amene."
                }
            ]
        },
        "/study/scriptures/dc-testament/dc/30": {
            "uri": "/study/scriptures/dc-testament/dc/30",
            "title": "Mataupu Faavae ma Feagaiga 30",
            "data_type": "chapter",
            "chapter_name": "Vaega 30",
            "chapter_summary": [
                "1–4, Ua aoaiina Tavita Uitimera i le lē auauna atu ma le filiga; 5–8, O Peter Uitimera, Laitiiti, ia o atu faatasi ma Oliva Kaotui i se misiona i sa Lamanā; 9–11, Ua valaaulia Ioane Uitimera e talai atu le talalelei."
            ],
            "verses": [
                {
                    "number": 1,
                    "text": "Faauta, Ou te fai atu ia te oe, Tavita, ua e fefe i tagata ma sa e lē faalagolago mai ia te aʼu mo le malosi e pei ona sa tatau ai ia te oe."
                },
                {
                    "number": 2,
                    "text": "Ae sa tele ona i ai o lou mafaufau i mea o le lalolagi nai lo o mea a aʼu, o lou Tufuga, ma le auaunaga na valaaulia i ai oe; ma sa e lē uai mai i loʼu Agaga, ma i latou o e sa faatutu i ou luga, ae sa faatosinaina oe e i latou o e Ou te lei poloaiina."
                },
                {
                    "number": 3,
                    "text": "O le mea lea, ua tuua ai oe e te ole mai mo oe lava i loʼu lima, ma mafaufau loloto e uiga i mea ua e mauaina."
                },
                {
                    "number": 4,
                    "text": "Ma ia fai ma ou aiga le fale o lou tamā, seia Ou tuu atu ia te oe ni isi poloaiga. Ma ia e faasaga i le auaunaga i le ekalesia, ma luma o le lalolagi, ma itulagi faataamilo ai. Amene."
                },
                {
                    "number": 5,
                    "text": "Faauta, Ou te fai atu ia te oe, Peteru, ia alu lau malaga faatasi ma lou uso o Oliva; ona ua oo mai le taimi ua tatau ai ia te aʼu ona e tatala atu o lou fofoga e talai atu laʼu talalelei; o lea, aua e te fefe, ae ia uai atu i upu ma fautuaga a lou uso, o le a tuu atu e ia ia te oe."
                },
                {
                    "number": 6,
                    "text": "Ma ia e puapuaga i ona puapuagatia uma, ma sii mai pea i luga lou loto ia te aʼu i le tatalo ma le faatuatua, mo lona ma lou laveaiga; ona ua Ou tuu atu ia te ia le mana e ati aʼe ai i luga laʼu ekalesia i totonu o sa Lamanā;"
                },
                {
                    "number": 7,
                    "text": "Ma e leai se tasi ua Ou tofia e fai ma ona fautua i luga o ia i le ekalesia, e faatatau i mataupu o le ekalesia, vagana ai o lona uso, o Iosefa Samita, Laitiiti."
                },
                {
                    "number": 8,
                    "text": "O le mea lea, ia uai atu ai i nei mea ma filiga i le tausiga o aʼu poloaiga, ma o le a faamanuiaina ai oe i le ola e faavavau. Amene."
                },
                {
                    "number": 9,
                    "text": "Faauta, Ou te fai atu ia te oe, o laʼu auauna o Ioane, ia e amata atu mai le taimi nei i luma ona e talai atu laʼu talalelei, ma le leo e pei o se pu."
                },
                {
                    "number": 10,
                    "text": "Ma o lau galuega o le a i le mea o i ai lou uso o Philip Burroughs, ma i le itulagi lena e faataamilo ai, ioe, i soo se mea e mafai ona faalogoina ai oe, seia Ou poloaiina oe e te alu ese mai iina."
                },
                {
                    "number": 11,
                    "text": "Ma o lau galuega atoa mai le taimi nei i luma, faatasi ma lou agaga atoa, o le a i Siona; ioe, ia e tatala atu pea lou gutu i laʼu savali, ma le lē fefe i mea e mafai ona faia e tagata, aua ua Ou faatasi ma oe. Amene."
                }
            ]
        },
        "/study/scriptures/dc-testament/dc/31": {
            "uri": "/study/scriptures/dc-testament/dc/31",
            "title": "Mataupu Faavae ma Feagaiga 31",
            "data_type": "chapter",
            "chapter_name": "Vaega 31",
            "chapter_summary": [
                "1–6, Ua valaaulia Thomas B. Marsh e talai atu le talalelei ma ua tautino mai ia te ia le manuia o lona aiga; 7–13, Ua fautuaina o ia ia onosai, tatalo e lē aunoa, ma mulimuli i le Faamafanafana."
            ],
            "verses": [
                {
                    "number": 1,
                    "text": "Tomasi, loʼu atalii e, amuia oe ona o lou faatuatua i laʼu galuega."
                },
                {
                    "number": 2,
                    "text": "Faauta, e tele puapuaga ua oo ia te oe ona o lou aiga; e ui i lea, o le a Ou faamanuiaina oe ma lou aiga, ioe, au fanau laiti; ma e oo mai le aso o le a latou talitonu ma iloa ai le upumoni ma tasi faatasi ai ma oe i laʼu ekalesia."
                },
                {
                    "number": 3,
                    "text": "Ia fiafia lou loto ma olioli, ona ua oo mai le itula o lau misiona; ma o le a tatala lou laulaufaiva, ma ia e folafola atu tala fiafia o le olioli tele i lenei tupulaga."
                },
                {
                    "number": 4,
                    "text": "Ia e folafola atu mea ua faaali atu i laʼu auauna, o Iosefa Samita, Laitiiti. Ia amata ona e talai atu mai le taimi nei i luma, ioe, e selesele i le fanua ua paʼe ua saunia e susunuina."
                },
                {
                    "number": 5,
                    "text": "O lea, sasau atu lau selesaito ma lou agaga atoa, ma ua faamagaloina oe i au agasala, ma o le a faafafa ia te oe fusisaito e tele i luga o lou tua, ona e agavaa lē e galue mo lona totogi. O le mea lea, o le a ola lou aiga."
                },
                {
                    "number": 6,
                    "text": "Faauta, e moni Ou te fai atu ia te oe, alu ese mai ia te i latou mo nao se taimi itiiti, ma folafola atu laʼu upu, ma o le a Ou saunia se nofoaga mo i latou."
                },
                {
                    "number": 7,
                    "text": "Ioe, o le a Ou tatalaina loto o tagata, ma o le a latou talia oe. Ma o le a Ou faatuina se aulotu e ala i lou lima;"
                },
                {
                    "number": 8,
                    "text": "Ma ia e faamalosia i latou ma saunia i latou aua le taimi o le a faapotopotoina ai i latou."
                },
                {
                    "number": 9,
                    "text": "Onosai i puapuaga, aua le faifai atu ia te i latou o e e faifai mai. Ia pulea lou aiga i le agamalu, ma ia tumau."
                },
                {
                    "number": 10,
                    "text": "Faauta, Ou te fai atu ia te oe, ia avea oe ma fofo i le ekalesia, ae lē o le lalolagi, ona o le a latou lē talia oe."
                },
                {
                    "number": 11,
                    "text": "Alu i lou ala i soo se mea Ou te loto i ai, ma o le a tuu atu ia te oe e le Faamafanafana le mea e te faia ma le mea e te alu i ai."
                },
                {
                    "number": 12,
                    "text": "Tatalo e lē aunoa, neʼi e ulu atu i faaosoosoga ma toesea ai lou taui."
                },
                {
                    "number": 13,
                    "text": "Ia faamaoni e oo i le iuga, ma faauta, ua Ou faatasi ma oe. O nei upu ua lē a se tagata pe a ni tagata, ae ua a aʼu, o Iesu Keriso lava, lou Togiola, e ala i le finagalo o le Tamā. Amene."
                }
            ]
        },
        "/study/scriptures/dc-testament/dc/32": {
            "uri": "/study/scriptures/dc-testament/dc/32",
            "title": "Mataupu Faavae ma Feagaiga 32",
            "data_type": "chapter",
            "chapter_name": "Vaega 32",
            "chapter_summary": [
                "1–3, Ua valaaulia Parley P. Pratt ma Ziba Peterson e talai i sa Lamanā ma malaga faatasi atu ma Oliva Kaotui ma Peter Uitimera, Laitiiti; 4–5, Ua faatonu i latou ia latou tatalo atu mo se malamalamaaga e uiga i tusitusiga paia."
            ],
            "verses": [
                {
                    "number": 1,
                    "text": "Ma o lenei e faatatau i laʼu auauna o Parley P. Pratt, faauta, Ou te fai atu ia te ia, e pei ona Ou ola, Ou te manao ia folafola atu e ia laʼu talalelei ma aoao e uiga ia te aʼu, ma ia agamalū ma maualalo i le loto."
                },
                {
                    "number": 2,
                    "text": "Ma o le mea ua Ou tofia i ai o ia o le alu atu lea o ia faatasi ma aʼu auauna, o Oliva Kaotui ma Peter Uitimera, Laitiiti, i le vao, i totonu o sa Lamanā."
                },
                {
                    "number": 3,
                    "text": "Ma ia alu atu foi Ziba Peterson faatasi ma i latou; ma o Aʼu lava o le a alu atu faatasi ma i latou ma i ai i totonu o lo latou lotolotoi; ma o Aʼu o lo latou fautua i le Tamā, ma o le a leai se mea e faasaga ia te i latou e manumalo."
                },
                {
                    "number": 4,
                    "text": "Ma ia latou uai atu i mea ua tusia, ma lē manatu i se isi lava faaaliga; ma ia latou tatalo e lē aunoa ina ia mafai ona Ou fofola atu ia lava mea e tasi i lo latou malamalamaaga."
                },
                {
                    "number": 5,
                    "text": "Ma ia latou uai mai i nei upu ma lē manatu mama i ai, ma o le a Ou faamanuiaina i latou. Amene."
                }
            ]
        },
        "/study/scriptures/dc-testament/dc/33": {
            "uri": "/study/scriptures/dc-testament/dc/33",
            "title": "Mataupu Faavae ma Feagaiga 33",
            "data_type": "chapter",
            "chapter_name": "Vaega 33",
            "chapter_summary": [
                "1–4, Ua valaaulia e e galulue e folafola atu le tala lelei i le itula e sefulutasi; 5–6, Ua faatuina le Ekalesia ma o le a faapotopotoina e ua filifilia; 7–10, Ia salamo, ona ua oo mai lava le malo o le lagi; 11–15, Ua ati aʼe le Ekalesia i luga o le papa o le talalelei; 16–18, Ia saunia mo le afio mai o le Faatoafaiavā."
            ],
            "verses": [
                {
                    "number": 1,
                    "text": "Faauta, Ou te fai atu ia te oulua, aʼu auauna o Esera ma Northrop, ia tatala o oulua taliga ma faalogo mai i le leo o le Alii lo oulua Atua, o lē o lana afioga ua vave ma mamana, ua sili atu le maai nai lo o se pelu mata-lua, i le vavaeina o sooga o ivi ma le su, tagata-ola ma le agaga; ma o se ua ia silafia mafaufauga ma faamoemoega o le loto."
                },
                {
                    "number": 2,
                    "text": "Aua e moni, e moni, Ou te fai atu ia te oulua, ua valaaulia oulua e sii i luga o oulua leo e pei o le leo o se pu, e folafola atu laʼu talalelei i se tupulaga piopio ma le faalogogata."
                },
                {
                    "number": 3,
                    "text": "Aua faauta, ua sinasina le fanua ua saunia e selesele; ma o le itula lenei e sefulutasi, ma o le taimi mulimuli lenei o le a Ou valaaulia ai e e galulue i loʼu tovine."
                },
                {
                    "number": 4,
                    "text": "Ma ua faaleagaina uma loʼu tovine; ma ua leai se tasi ua ia faia le lelei vagana ai se toaitiiti; ma ua latou sese i le tele o taimi ona o faafaitaulaga pepelo, ua eleelea uma o latou mafaufau."
                },
                {
                    "number": 5,
                    "text": "Ma e moni, e moni, Ou te fai atu ia te oulua, o lenei ekalesia na Ou faatuina ma valaauina i fafo mai le vao."
                },
                {
                    "number": 6,
                    "text": "Ma o le a faapea lava ona Ou faapotopotoina laʼu au filifilia mai itu e fa o le lalolagi, le toatele lea o i latou o e e talitonu mai ia te aʼu, ma faalogo mai i loʼu leo."
                },
                {
                    "number": 7,
                    "text": "Ioe, e moni, e moni, Ou te fai atu ia te oulua, ua sinasina le fanua ua saunia e selesele; o le mea lea, sasau atu a oulua selesaito, ma selesele ma o oulua manatu atoa, mafaufau atoa, ma le malosi atoa."
                },
                {
                    "number": 8,
                    "text": "Tatala o oulua gutu ma o le a faatutumuina, ma o le a avea oulua e pei lava o Nifae o anamua, o lē na malaga mai Ierusalema i le vao."
                },
                {
                    "number": 9,
                    "text": "Ioe, tatala o oulua gutu ma ia lē taofia, ma o le a faafafa ia te oulua fusisaito e tele i luga o o oulua tua, aua faauta, ua Ou faatasi ma oulua."
                },
                {
                    "number": 10,
                    "text": "Ioe, tatala o oulua gutu ma o le a faatutumuina, fai atu: Ina salamo ia, salamo ia, ma outou teuteu le ala o le Alii, ma faasaʼosaʼo ona ala; ona ua oo mai lava le malo o le lagi;"
                },
                {
                    "number": 11,
                    "text": "Ioe, ia salamo ma papatiso, outou uma taitoatasi, mo se faamagaloga o a outou agasala; ioe, ia papatiso i le vai lava, ona oo mai ai lea o le papatisoga i le afi ma i le Agaga Paia."
                },
                {
                    "number": 12,
                    "text": "Faauta, e moni, e moni, Ou te fai atu ia te oulua, o laʼu talalelei lenei; ma ia manatua e ao ina latou faatuatua mai ia te aʼu po o le a leai se ala e mafai ona faaolaina ai i latou;"
                },
                {
                    "number": 13,
                    "text": "Ma o luga o lenei papa o le a Ou ati aʼe ai laʼu ekalesia; ioe, o luga o lenei papa ua ati aʼe ai oulua, ma afai lua te faaauau ai pea, o le a lē manumalo faitotoa o seoli ia te oulua."
                },
                {
                    "number": 14,
                    "text": "Ma ia oulua manatua mataupu faavae ma feagaiga o le ekalesia ia tausi i ai."
                },
                {
                    "number": 15,
                    "text": "Ma o soo se tasi ua i ai le faatuatua ia oulua faamauina i laʼu ekalesia, i le faaee atu o lima, ma o le a Ou tuu atu le meaalofa o le Agaga Paia i o latou luga."
                },
                {
                    "number": 16,
                    "text": "Ma ua tuuina atu le Tusi a Mamona ma tusitusiga paia mai ia te aʼu mo lo oulua aoaoga; ma o le mana o loʼu Agaga e faaola ai mea uma."
                },
                {
                    "number": 17,
                    "text": "O le mea lea, ia faamaoni, ma tatalo i taimi uma, ma teuteu ma faamumu a oulua lamepa, ma ia i ai le suauu ia te oulua, ina ia mafai ona oulua saunia i le afio mai o le Faatoafaiavā—"
                },
                {
                    "number": 18,
                    "text": "Aua faauta, e moni, e moni, Ou te fai atu ia te oulua, e vave ona Ou alu atu. Ua faapea lava. Amene."
                }
            ]
        },
        "/study/scriptures/dc-testament/dc/34": {
            "uri": "/study/scriptures/dc-testament/dc/34",
            "title": "Mataupu Faavae ma Feagaiga 34",
            "data_type": "chapter",
            "chapter_name": "Vaega 34",
            "chapter_summary": [
                "1–4, O e faamaoni e avea ma atalii o le Atua e ala i le togiola; 5–9, O le talaiga o le talalelei e saunia ai le ala mo le Afio Mai Faalua; 10–12, O valoaga e oo mai e ala i le mana o le Agaga Paia."
            ],
            "verses": [
                {
                    "number": 1,
                    "text": "Loʼu atalii e, Osona, uai mai ma faalogo mai ma faauta mai i mea o le a fai atu ai ia te oe Aʼu, o le Alii le Atua, o Iesu Keriso lea, lou Togiola;"
                },
                {
                    "number": 2,
                    "text": "O le malamalama ma le ola o le lalolagi, o se malamalama ua susulu i le pouliuli ma ua lē malamalama i ai le pouliuli;"
                },
                {
                    "number": 3,
                    "text": "O lē na alofa tele i le lalolagi na ia tuu atu ai lona lava ola, ina ia mafai e le toatele o e talitonu ona avea ma atalii o le Atua. O le mea lea, o oe o loʼu atalii;"
                },
                {
                    "number": 4,
                    "text": "Ma amuia oe ona ua e talitonu;"
                },
                {
                    "number": 5,
                    "text": "Ma ua sili lava ona amuia o oe ona ua valaauina oe e aʼu e talai atu laʼu talalelei—"
                },
                {
                    "number": 6,
                    "text": "E sii i luga lou leo e pei o le leo o se pu, ia umi ma leotele, ma ʼalaga atu le salamo i se tupulaga piopio ma le faalogogata, e saunia ai le ala o le Alii mo lona afio mai faalua."
                },
                {
                    "number": 7,
                    "text": "Aua faauta, e moni, e moni, Ou te fai atu ia te oe, ua lata mai ona oo mai le taimi o le a Ou alu atu ai i se ao faatasi ma le mana ma le mamalu tele."
                },
                {
                    "number": 8,
                    "text": "Ma o le a avea ma se aso tele i le taimi o loʼu alu atu, ona o le a tetete atunuu uma."
                },
                {
                    "number": 9,
                    "text": "Peitai, ae leʼi oo mai lena aso tele, o le a faapouliuligia le la, ma o le a liu toto le masina; ma o le a mumusu fetu e tuu mai lo latou susulu, ma o ni isi o le a pauu, ma ua faatalitali mai faafanoga tetele mo e ua amioleaga."
                },
                {
                    "number": 10,
                    "text": "O le mea lea, ia sii ai i luga lou leo ma ia lē taofia, ona o le Alii le Atua ua fetalai mai ai; o lea ia vavalo atu, ma o le a tuu atu e ala atu i le mana o le Agaga Paia."
                },
                {
                    "number": 11,
                    "text": "Ma afai e te faamaoni, faauta, Ou te faatasi ma oe seia Ou alu atu—"
                },
                {
                    "number": 12,
                    "text": "Ma e moni, e moni, Ou te fai atu ia te oe, e vave ona Ou alu atu. O Aʼu o lou Alii ma lou Togiola. Ua faapea lava. Amene."
                }
            ]
        },
        "/study/scriptures/dc-testament/dc/35": {
            "uri": "/study/scriptures/dc-testament/dc/35",
            "title": "Mataupu Faavae ma Feagaiga 35",
            "data_type": "chapter",
            "chapter_name": "Vaega 35",
            "chapter_summary": [
                "1–2, O le ala e mafai ona avea ai tagata ma atalii o le Atua; 3–7, Ua valaauina Sini Rikitone e papatiso atu ma faaee atu le Agaga Paia; 8–12, O faailoga ma vavega e faia e ala i le faatuatua; 13–16, O le a soli e auauna a le Alii atunuu e ala i le mana o le Agaga; 17–19, Ua umia e Iosefa Samita ki o mealilo; 20–21, O le a gafatia e le au filifilia le aso o le afio mai o le Alii; 22–27, O le a laveaʼiina Isaraelu."
            ],
            "verses": [
                {
                    "number": 1,
                    "text": "Faalogo mai ia i le leo o le Alii lo outou Atua, o le Alefa ma le Omeka lava lea, o le amataga ma le gataaga, o lē o lona ala o se taamilosaga faavavau e tasi, ua tutusa i le asō e pei o ananafi, ma le faavavau."
                },
                {
                    "number": 2,
                    "text": "O Aʼu o Iesu Keriso, le Atalii o le Atua, o lē na faasatauroina mo agasala a le lalolagi, o le toatele lava lea o e e talitonu i loʼu igoa, ina ia mafai ona avea i latou ma atalii o le Atua, ia tasi lava ia te aʼu e pei ona Ou tasi ma le Tamā, e pei ona tasi le Tamā ma aʼu, ina ia tasi i tatou."
                },
                {
                    "number": 3,
                    "text": "Faauta, e moni, e moni, Ou te fai atu i laʼu auauna o Sini, ua Ou vaai atu ia te oe ma au galuega. Ua Ou faalogo i au tatalo, ma saunia oe mo se galuega tele."
                },
                {
                    "number": 4,
                    "text": "Ua faamanuiaina oe, ona o le a e faia mea tetele. Faauta sa auina atu oe, e pei lava o Ioane, e saunia le ala i oʼu luma, ma luma o Elia o lē o le a sau, ma sa e lē iloaina."
                },
                {
                    "number": 5,
                    "text": "Sa e papatiso atu i le vai i le salamo, ae sa latou lē mauaina le Agaga Paia."
                },
                {
                    "number": 6,
                    "text": "Ae Ou te tuu atu nei ia te oe se poloaiga, ia e papatiso atu i le vai, ma o le a latou maua le Agaga Paia e ala i le faaee atu o lima, e pei lava o aposetolo anamua."
                },
                {
                    "number": 7,
                    "text": "Ma o le a oo mai o le a i ai se galuega tele i le laueleele, i totonu lava o Nuuese, ona o le a faaalia lo latou sese ma a latou mea inosia i mata o tagata uma."
                },
                {
                    "number": 8,
                    "text": "Aua o Aʼu o le Atua, ma ua lē faapuupuuina loʼu lima; ma o le a Ou faaali atu vavega, faailoga, ma mea ofoofogia, ia te i latou uma o e talitonu i loʼu igoa."
                },
                {
                    "number": 9,
                    "text": "Ma ai se tasi e ole mai i loʼu igoa i le faatuatua, o le a latou tutuli ese tiapolo; o le a latou faamalolo i e e mamai; o le a latou faia ia faapupulaina tauaso, ma e tutuli ia faalogo, ma e gugu ia tautatala, ma e pipili ia savavali."
                },
                {
                    "number": 10,
                    "text": "Ma e vave ona oo mai o le taimi e faailoa atu ai mea tetele i le fanauga a tagata;"
                },
                {
                    "number": 11,
                    "text": "Ae a aunoa ma le faatuatua e leai se mea o le a faaali atu vagana ai faatafunaga i luga o Papelonia, o ia lava lea na ia faia ia feinu atunuu uma i le uaina o le toasa o lona faitaaga."
                },
                {
                    "number": 12,
                    "text": "Ma ua leai ni isi ua faia le lelei vagana i latou o e ua saunia e talia le atoatoaga o laʼu talalelei, lea ua Ou auina atu i lenei tupulaga."
                },
                {
                    "number": 13,
                    "text": "O le mea lea, Ou te valaau atu ai i mea vaivai o le lalolagi, i latou ia o e ua lē aoaoina ma inosia, e soli atunuu i le mana o loʼu Agaga;"
                },
                {
                    "number": 14,
                    "text": "Ma o lo latou lima o le a fai mo Oʼu lima, ma o le a avea aʼu ma o latou talita ma o latou talipupuni; ma o le a Ou fusia i o latou sulugatiti, ma o le a latou tau faatamatane mo aʼu; ma o le a i lalo o o latou vae o latou fili; ma o le a Ou faapaʼū atu le pelu mo i latou; ma o le a Ou faasaoina i latou i le afi o loʼu ita."
                },
                {
                    "number": 15,
                    "text": "Ma o e matitiva ma e agamalu o le a talai atu le talalelei ia te i latou, ma o le a latou tulimatai i luma mo le taimi o loʼu alu atu, ona ua lata mai lava oo mai—"
                },
                {
                    "number": 16,
                    "text": "Ma o le a latou malamalama i le faataoto e uiga i le laau o le mati, ona ua lata mai nei lava le taumafanafana."
                },
                {
                    "number": 17,
                    "text": "Ma ua ou auina atu le atoatoaga o laʼu talalelei e ala i le lima o laʼu auauna o Iosefa; ma ua ou faamanuiaina o ia i ona vaivai;"
                },
                {
                    "number": 18,
                    "text": "Ma ua Ou tuu atu ia te ia ki o mealilo o mea na ua faamaufaailogaina, o mea lava na sa mai i le faavaega o le lalolagi, ma mea o le a oo mai mai le taimi lenei seia oo i le taimi o loʼu alu atu, pe afai e tumau o ia ia te aʼu, ae afai e leai, o le a Ou faatu mai se tasi i lona tulaga."
                },
                {
                    "number": 19,
                    "text": "O le mea lea, leoleo i luga o ia ina ia lē vaivai lona faatuatua, ma o le a tuuina atu e ala atu i le Faamafanafana, o le Agaga Paia lea, o lē ua silafia mea uma."
                },
                {
                    "number": 20,
                    "text": "Ma Ou te tuu atu ia te oe se poloaiga—ia e tusi mo ia; ma o le a tuuina atu tusitusiga paia, e pei lava ona i ai i loʼu lava loto, mo le faaolataga o laʼu lava ʼau filifilia;"
                },
                {
                    "number": 21,
                    "text": "Ona o le a latou faalogo i loʼu leo, ma o le a vaai mai ia te aʼu, ma o le a lē momoe, ma o le a latou gafatia le aso o loʼu alu atu; ona o le a faamamaina i latou, e pei lava ona Ou mama."
                },
                {
                    "number": 22,
                    "text": "Ma o lenei Ou te fai atu ia te oe, nofo faatasi ma ia, ma o le a malaga o ia faatasi ma oe; aua e te tuulafoai ia te ia, ma e moni o le a faataunuuina lava nei mea."
                },
                {
                    "number": 23,
                    "text": "Ma o le tele e te lē tusi ai, faauta, o le a tuu atu ai ia te ia e te vavalo atu; ma ia e talai atu laʼu talalelei ma valaau atu i perofeta paia e faamaonia mai ana upu, e pei ona o le a tuuina atu ia upu ia te ia."
                },
                {
                    "number": 24,
                    "text": "Tausi i poloaiga ma feagaiga uma ua fusia ai oulua; ma o le a Ou faia ia luluina le lagi mo lo oulua lelei, ma o le a tetete Satani ma o le a olioli Siona i luga o mauga ma faauluolaina."
                },
                {
                    "number": 25,
                    "text": "Ma o le a faaolaina Isaraelu i laʼu lava taimi e tatau ai; ma o le a taitaia i latou i ki ua Ou tuuina atu, ma lē toe fenumiai lava."
                },
                {
                    "number": 26,
                    "text": "Ia sii aʼe o oulua loto ma fiafia, ua lata mai lo oulua togiolaina."
                },
                {
                    "number": 27,
                    "text": "Aua le matatau, le lafu mamoe itiiti e, ua a outou le malo seia Ou alu atu. Faauta, e vave ona Ou alu atu. Ua faapea lava. Amene."
                }
            ]
        },
        "/study/scriptures/dc-testament/dc/36": {
            "uri": "/study/scriptures/dc-testament/dc/36",
            "title": "Mataupu Faavae ma Feagaiga 36",
            "data_type": "chapter",
            "chapter_name": "Vaega 36",
            "chapter_summary": [
                "1–3, Ua faaee e le Alii lona aao i luga o Eteuati Paterika e ala atu i le lima o Sini Rikitone; 4–8, O alii uma taitoatasi ua mauaina le talalelei ma le perisitua ia valaaulia e o ma talai atu."
            ],
            "verses": [
                {
                    "number": 1,
                    "text": "Ua faapea ona fetalai mai o le Alii le Atua, le Malosi Aoao e Toatasi o Isaraelu: Faauta, Ou te fai atu ia te oe, laʼu auauna Eteuati, ua faamanuiaina oe, ma ua faamagaloina oe i au agasala, ma ua valaaulia oe e talai atu laʼu talalelei ma le leo e pei o se pu;"
                },
                {
                    "number": 2,
                    "text": "Ma o le a faaee loʼu lima i ou luga e ala i le lima o laʼu auauna o Sini Rikitone, ma o le a e maua loʼu Agaga, o le Agaga Paia lea, o le Faamafanafana lea, o lē o le a ia aoao atu ia te oe mea filemu o le malo;"
                },
                {
                    "number": 3,
                    "text": "Ma ia e talai atu le talalelei ma le leo tele, fai atu: Osana, ia faamanuina lava le suafa o le Atua silisili ese."
                },
                {
                    "number": 4,
                    "text": "Ma o le valaauga ma le poloaiga lenei Ou te tuu atu ia te oe e faatatau i tagata uma—"
                },
                {
                    "number": 5,
                    "text": "O le toatele o i latou e o mai i luma o aʼu auauna o Sini Rikitone ma Iosefa Samita, Laitiiti, ua latou talia lenei valaauga ma le poloaiga, ia faauuina ma auina atu e talai atu le talalelei tumau-faavavau i totonu o atunuu—"
                },
                {
                    "number": 6,
                    "text": "Ma alaga atu le salamo, fai atu: Ia outou laveai outou lava mai lenei tupulaga piʼopiʼo, ma o mai i fafo o le afi, ma le inoino e oo lava i ofu ua pisia i le tino."
                },
                {
                    "number": 7,
                    "text": "Ma ia tuu atu lenei poloaiga i toeaina o laʼu ekalesia, ina ia mafai ona faauuina ma auina atu tagata taitoatasi o e e taliaina lenei poloaiga ma le manatu tasi o le loto, e pei lava ona Ou tautala atu ai."
                },
                {
                    "number": 8,
                    "text": "O Aʼu o Iesu Keriso, le Atalii o le Atua; o le mea lea, ia fusi i ou sulugatiti ma o le a faafuasei ona Ou alu atu i loʼu malumalu. E faapea lava. Amene."
                }
            ]
        },
        "/study/scriptures/dc-testament/dc/37": {
            "uri": "/study/scriptures/dc-testament/dc/37",
            "title": "Mataupu Faavae ma Feagaiga 37",
            "data_type": "chapter",
            "chapter_name": "Vaega 37",
            "chapter_summary": [
                "1–4, Ua valaauina le Au Paia ia potopoto i le Ohaio."
            ],
            "verses": [
                {
                    "number": 1,
                    "text": "Faauta, Ou te fai atu ia te oulua ua lē tatau ia te aʼu ona oulua toe faaliliu seia oulua o atu i le Ohaio, ma o le pogai o lenei mea ona o le fili ma mo lo oulua lelei."
                },
                {
                    "number": 2,
                    "text": "O lenei foi, Ou te fai atu ia te oulua, ia oulua lē o atu seia oulua talai atu laʼu talalelei i vaega na, ma ua oulua faamalosia le ekalesia i soo se mea o i ai, ma aemaise lava i Kolesavile; aua faauta, ua latou tatalo mai ia te aʼu i le faatuatua tele."
                },
                {
                    "number": 3,
                    "text": "O lenei foi, Ou te tuu atu se poloaiga i le ekalesia, e faapea ua tatau ia te aʼu ona latou potopoto faatasi i le Ohaio, aua le taimi o le a toe foi atu ai laʼu auauna o Oliva Kaotui ia te i latou."
                },
                {
                    "number": 4,
                    "text": "Faauta, o le poto lenei, ma ia tuu atu i tagata uma taitoatasi e filifili mo ia lava seia Ou alu atu. E faapea lava. Amene."
                }
            ]
        },
        "/study/scriptures/dc-testament/dc/38": {
            "uri": "/study/scriptures/dc-testament/dc/38",
            "title": "Mataupu Faavae ma Feagaiga 38",
            "data_type": "chapter",
            "chapter_name": "Vaega 38",
            "chapter_summary": [
                "1–6, O Keriso na foafoaina mea uma; 7–8, Ua i ai o ia i le lotolotoi o lana Au Paia, o e ua lata ona vaai ia te ia; 9–12, Ua leaga tagata uma i ona luma; 13–22, Ua faasaoina e ia se laueleele o le folafolaga mo lana Au Paia mo le olaga nei ma le faavavau; 23–27, Ua poloaiina le Au Paia ia tasi ma manatu le tasi i le isi o ni uso; 28–29, Ua valoia taua; 30–33, O le a tuu mai i le Au Paia le mana mai luga ma ia o atu i totonu o atunuu uma; 34–42, Ua poloaiina le Ekalesia ia tausi i e ua matitiva ma e ua lē tagolima ma saili oa o le faavavau."
            ],
            "verses": [
                {
                    "number": 1,
                    "text": "Ua faapea ona fetalai mai o le Alii lo outou Atua, o Iesu Keriso lava, o le O Aʼu Silisili, o le Alefa ma le Omeka, o le amataga ma le gataaga, o ia lava lea na silasila atu i luga o le vavaloloa lautele o le faavavau, ma ʼau serafi uma o le lagi, ae lei faia le lalolagi;"
                },
                {
                    "number": 2,
                    "text": "O lea lava e tasi ua silafia mea uma, aua ua i luma o oʼu mata mea uma;"
                },
                {
                    "number": 3,
                    "text": "O Aʼu lava lea e tasi o lē na tautala atu, ma faia ai le lalolagi, ma o mea uma na oo mai e ala mai ia te aʼu."
                },
                {
                    "number": 4,
                    "text": "O Aʼu lava lea e tasi o lē na avea le Siona a Enoka i loʼu lava loto; ma e moni, Ou te fai atu, o le toatele lava lea o e na talitonu i loʼu igoa, ona o Aʼu o Keriso, ma o loʼu lava igoa, e ala i le mana o le toto na Ou faamasaaina, na Ou aioi atu ai i luma o le Tamā mo i latou."
                },
                {
                    "number": 5,
                    "text": "Ae faauta, o le toega o e ua amioleaga ua Ou taofia i filifili o le pouliuli seia oo i le faamasinoga o le aso tele, lea o le a oo mai i le iuga o le lalolagi;"
                },
                {
                    "number": 6,
                    "text": "Ma o le a faapea lava ona Ou faia ia taofia e ua amioleaga, o e e lē fia faalogo i loʼu leo ae faamaaa o latou loto, oi talofa, oi talofa, oi talofa, o lo latou malaia lea."
                },
                {
                    "number": 7,
                    "text": "Ae faauta, e moni, e moni, Ou te fai atu ia te outou ua i o outou luga oʼu mata. Ua Ou i ai i totonu ia te outou ae ua lē mafai ona outou vaai mai ia te aʼu;"
                },
                {
                    "number": 8,
                    "text": "Ae ua lata ona oo mai o le aso o le a outou vaai mai ai ia te aʼu, ma outou iloa ai ua i ai Aʼu; ona ua lata ona saeluaina o le veli o le pouliuli, ma o ia o lē e lei faamamaina o le a lē gafatiaina le aso."
                },
                {
                    "number": 9,
                    "text": "O le mea lea, fusi i o outou sulugatiti ma saunia. Faauta, ua a outou le malo, ma o le a lē manumalo le fili."
                },
                {
                    "number": 10,
                    "text": "E moni Ou te fai atu ia te outou, ua outou mama, ae lē o outou uma; ma ua leai ni isi tagata o e ua Ou fiafia tele i ai;"
                },
                {
                    "number": 11,
                    "text": "Ona ua leaga tagata uma i oʼu luma; ma ua sosolo le mana o le pouliuli i luga o le lalolagi, i totonu o le fanauga a tagata, i luma o ʼau uma o le lagi—"
                },
                {
                    "number": 12,
                    "text": "O lea ua mafua ai le nofotupu o le taaligoligoa, ma ua tiga ai le faavavau atoa, ma o loo faatali e agelu le poloaiga tele ia sele i lalo le lalolagi, e faaputu titania ina ia susunuina; ma, faauta, ua ʼau faatasi le fili."
                },
                {
                    "number": 13,
                    "text": "Ma o lenei Ou te faailoa atu ia te outou se mealilo, o se mea lea o loo faia i totonu o potu faalilolilo, e aumai ai lo outou faafanoga i le āluga o le taimi, ma sa outou lē iloaina;"
                },
                {
                    "number": 14,
                    "text": "Ae ua Ou taʼu atu nei ia te outou, ma ua faamanuiaina ai outou, ua lē ona o lo outou amioletonu, po o o outou loto lē talitonu; aua e moni e i ai ni isi o outou ua sala i oʼu luma, peitai o le a Ou alofagia lo outou vaivai."
                },
                {
                    "number": 15,
                    "text": "O lea, ia outou faamalolosi mai le taimi nei i luma; aua le matatau, aua ua a outou le malo."
                },
                {
                    "number": 16,
                    "text": "Ma Ou te tuu atu ia te outou se poloaiga mo lo outou olataga, aua ua Ou faalogoina a outou talosaga, ma ua tagi mai e ua matitiva i oʼu luma, ma o e ua mauoa na Ou faia, ma o tagata uma lava e a aʼu, ma e lē o Aʼu o se faailoga tagata."
                },
                {
                    "number": 17,
                    "text": "Ma ua Ou faia le eleele ia oa, ma faauta o loʼu tuuvae lea, o le mea lea, o le a Ou toe tu ai i ona luga."
                },
                {
                    "number": 18,
                    "text": "Ma Ou te tuu atu ma avatu ia te outou oa e tele atu, se laueleele lava lea o le folafolaga, o se laueleele ua tafe ai le susu ma le meli, lea o le a lē i ai i luga se mala pe a afio mai le Alii;"
                },
                {
                    "number": 19,
                    "text": "Ma o le a Ou tuu atu ia te outou e fai ma laueleele o lo outou tofi, pe afai tou te saili i ai ma o outou loto atoa."
                },
                {
                    "number": 20,
                    "text": "Ma o laʼu feagaiga lenei ma outou, o le a outou mauaina lenei laueleele mo laueleele o lo outou tofi, ma mo le tofi o a outou fanau e faavavau, aʼo tu pea le lalolagi, ma o le a outou toe mauaina i le faavavau, e lē toe mavae atu."
                },
                {
                    "number": 21,
                    "text": "Ae, e moni Ou te fai atu ia te outou, e oo mai le taimi o le a leai ai so outou tupu po o se pule, ona o le a avea Aʼu ma o outou tupu ma leoleo i luga o outou."
                },
                {
                    "number": 22,
                    "text": "O le mea lea, faalogo mai i loʼu leo ma mulimuli mai ia te aʼu, ma o le a avea outou ma tagata saoloto, ma o le a leai ni a outou tulafono nao aʼu tulafono pe a Ou alu atu, ona o Aʼu o lo outou faitulafono, ma o se a se mea e mafai ona taofia loʼu lima?"
                },
                {
                    "number": 23,
                    "text": "Peitai, e moni Ou te fai atu ia te outou, aoao le tasi i le isi e tusa ma le tofi lea na Ou tofia ai outou;"
                },
                {
                    "number": 24,
                    "text": "Ma ia taitasi le tagata ma manatu taua i lona uso e pei o ia lava ia te ia, ma fai le amiomama ma mea paia i oʼu luma."
                },
                {
                    "number": 25,
                    "text": "Ma Ou te toe fai atu ia te outou, ia taitasi le tagata ma manatu taua i lona uso e pei o ia lava ia te ia."
                },
                {
                    "number": 26,
                    "text": "Aua o ai se tagata e i totonu o outou ua i ai ni atalii e toasefululua, ma ua lē faailoga tagata ia te i latou, ma ua latou auauna ia te ia ma le usiusitai, ae fai atu o ia i le tasi: Ia e ofu i ofu talaloa ma e nofo i i; ae fai atu i le isi: Ia e ofu i ofu masaesae ma e nofo i ʼo—ma vaai atu i ona atalii ma fai mai ua ou amiotonu?"
                },
                {
                    "number": 27,
                    "text": "Faauta, ua Ou tuu atu ia te outou lenei mea o se faataoto, ma ua faapea lava e pei o Aʼu. Ou te fai atu ia te outou, ia tasi outou; ma afai tou te lē tasi e lē a aʼu outou."
                },
                {
                    "number": 28,
                    "text": "Ma Ou te toe fai atu ia te outou, ua saili e le fili o loo i potu faalilolilo o outou ola."
                },
                {
                    "number": 29,
                    "text": "Tou te faalogo i taua i atunuu mamao, ma outou fai ane ua lata ona i ai o taua tetele i atunuu mamao, ae ua outou lē iloa loto o tagata o loo i lo outou lava laueleele."
                },
                {
                    "number": 30,
                    "text": "Ua Ou taʼu atu ia te outou nei mea ona o a outou talosaga; o le mea lea, ia teu le poto i o outou loto, neʼi faaali atu e le amioleaga o tagata nei mea ia te outou e ala i lo latou amioleaga, i se ala o le a tautala atu ai i o outou taliga i se leo e leotele atu nai lo o lena o le a luluina ai le lalolagi; ae afai ua outou saunia o le a outou lē matataʼu."
                },
                {
                    "number": 31,
                    "text": "Ma ina ia mafai ona outou sao mai le mana o le fili, ma faapotopoto mai ia te aʼu o se nuu amiotonu, ua aunoa ma se ila ma se pona—"
                },
                {
                    "number": 32,
                    "text": "O le mea lea, o le pogai lenei na Ou tuu atu ai ia te outou se poloaiga ia outou o atu i le Ohaio; ma o iina o le a Ou tuu atu ai ia te outou laʼu tulafono; ma o iina o le a faaeeina ai outou i le mana mai luga;"
                },
                {
                    "number": 33,
                    "text": "Ma mai iina, soo se tasi Ou te loto i ai, o le a o atu i totonu o atunuu uma, ma o le a taʼu atu ia te i latou mea latou te faia; ona ua ia te Aʼu se galuega tele ua teuina, ona o le a laveaia Isaraelu, ma o le a Ou taitaia i latou i soo se mea Ou te loto i ai, ma e leai se mana e taofia loʼu lima."
                },
                {
                    "number": 34,
                    "text": "Ma o lenei, Ou te tuu atu i le ekalesia ua i ai i vaega nei se poloaiga, e faapea i ni alii faapitoa o i totonu o i latou o le a tofia, ma o le a tofia i latou i le leo o le ekalesia;"
                },
                {
                    "number": 35,
                    "text": "Ma o le a latou vaaia e ua matitiva ma e ua lē tagolima, ma auauna atu mo lo latou toomaga ina ia latou lē mafatia; ma auina atu i latou i le nofoaga ua Ou poloaiina ai i latou;"
                },
                {
                    "number": 36,
                    "text": "Ma o le latou galuega lenei, e pulea mataupu o meatotino a le ekalesia lenei."
                },
                {
                    "number": 37,
                    "text": "Ma o i latou ua i ai faatoaga ua lē mafai ona faatau atu, ia tuu pea i latou pe faaaoga-totogi e tusa ma le mea e lelei ia te i latou."
                },
                {
                    "number": 38,
                    "text": "Vaai ia faasaosaoina mea uma; ma a uma ona faaeeina o tagata i le mana mai luga ma auina atu, o le a faaputuputuina nei mea uma i totonu o le ekalesia."
                },
                {
                    "number": 39,
                    "text": "Ma afai tou te saili oa ua i ai i le finagalo o le Tamā e tuu atu ia te outou, o le a sili atu ona outou mauoa i tagata uma, aua o le a outou maua oa o le faavavau; ma ua tatau ai ona a aʼu oa o le lalolagi e tuu atu; ae ia faaeteete i le faamaualuga, neʼi avea outou e pei o sa Nifaē anamua."
                },
                {
                    "number": 40,
                    "text": "Ma Ou te toe fai atu ia te outou, Ou te tuu atu ia te outou se poloaiga, ia o atu tagata taitoatasi, e aofia ai le toeaina, le ositaulaga, le aoao, ma tagata o le ekalesia, ma lona malosi, ma le galue o ona lima, e sauni ma faataunuu mea ua Ou poloaiina ai."
                },
                {
                    "number": 41,
                    "text": "Ma ia tuu atu a outou talaiga e avea ma leo o le lapataiga, o tagata taitoatasi i lona tuaoi, i le mālū ma i le agamalu."
                },
                {
                    "number": 42,
                    "text": "Ma ia outou o ese atu i fafo mai totonu o e ua amioleaga. Ia outou laveai outou lava. Ia mama outou o e e tauaaoina ipu a le Alii. E faapea lava. Amene."
                }
            ]
        },
        "/study/scriptures/dc-testament/dc/39": {
            "uri": "/study/scriptures/dc-testament/dc/39",
            "title": "Mataupu Faavae ma Feagaiga 39",
            "data_type": "chapter",
            "chapter_name": "Vaega 39",
            "chapter_summary": [
                "1–4, Ua i ai i le Au Paia le mana e avea ai ma alo o le Atua; 5–6, O le talia o le talalelei o le talia lea o Keriso; 7–14, Ua poloaiina James Covill ia papatiso ma galue i le tovine o le Alii; 15–21, Ia talai atu e auauna a le Alii le talalelei ae lei oo i le Afio Mai Faalua; 22–24, O i latou o e e talia le talalelei o le a faapotopotoina i le olaga nei ma le faavavau."
            ],
            "verses": [
                {
                    "number": 1,
                    "text": "Faalogo mai ia ma faafofoga mai i le siufofoga o ia o lē ua mai i le faavavau atoa e oo i le faavavau atoa, le O Aʼu Silisili, o Iesu Keriso lava—"
                },
                {
                    "number": 2,
                    "text": "O le malamalama ma le ola o le lalolagi; o se malamalama ua susulu i le pouliuli a ua lē malamalama i ai le pouliuli;"
                },
                {
                    "number": 3,
                    "text": "O ia lava lea na alu atu i le meritiana o taimi i oʼu lava, ae sa lē talia aʼu e oʼu lava;"
                },
                {
                    "number": 4,
                    "text": "Ae i le toatele o i latou o e na talia aʼu, na Ou tuu atu i ai le mana e avea ai ma oʼu atalii; ma o le a faapea lava ona Ou tuu atu i le toatele o i latou o e o le a latou talia aʼu, le mana e avea ai ma oʼu atalii."
                },
                {
                    "number": 5,
                    "text": "Ma e moni, e moni, Ou te fai atu ia te oe, o ia o lē e talia laʼu talalelei ua ia talia aʼu; ma o ia o lē na te lē talia laʼu talalelei ua ia lē talia aʼu."
                },
                {
                    "number": 6,
                    "text": "Ma o laʼu talalelei lenei—o le salamo ma le papatisoga i le vai, ona oo mai ai lea o le papatisoga i le afi ma le Agaga Paia, o le Faamafanafana lava lea, o lē na te faailoa atu mea uma, ma aoao atu mea filemu o le malo."
                },
                {
                    "number": 7,
                    "text": "Ma o lenei, faauta, Ou te fai atu ia te oe, laʼu auauna Iakopo, ua Ou vaai i luga o au galuega ma ua Ou iloa oe."
                },
                {
                    "number": 8,
                    "text": "Ma e moni Ou te fai atu ia te oe, ua saʼo nei lou loto i oʼu luma i le taimi lenei; ma, faauta, ua Ou faaee atu faamanuiaga tetele i luga o lou ulu;"
                },
                {
                    "number": 9,
                    "text": "E ui i lea, sa e vaai i faanoanoaga tetele, ona sa e tetee ia te aʼu i le tele o taimi ona o le faamaualuga ma le popole i mea o le lalolagi."
                },
                {
                    "number": 10,
                    "text": "Ae, faauta, ua oo mai aso o lou laveaiga, pe afai e te faalogo mai i loʼu leo, lea ua fai atu ia te oe: Tulai ia ma papatiso, ma fufulu ese au agasala, ma valaau mai i loʼu igoa, ma o le a e maua ai loʼu Agaga, ma se faamanuiaga e matua tele lava e te lei iloaina lava."
                },
                {
                    "number": 11,
                    "text": "Ma afai e te faia lenei mea, ua Ou saunia oe mo se galuega tele atu. Ia e talai atu le atoatoaga o laʼu talalelei, lea ua Ou auina atu i nei aso e gata ai, o le feagaiga lea ua Ou auina atu e toe aumai oʼu tagata, o e o le aiga o Isaraelu."
                },
                {
                    "number": 12,
                    "text": "Ma o le a oo mai o le a tumau le mana i ou luga; o le a ia te oe le faatuatua tele, ma o le a Ou faatasi ma oe, ma muamua atu i ou luma."
                },
                {
                    "number": 13,
                    "text": "Ua valaaulia oe e te galue i loʼu tovine, ma ati aʼe i luga laʼu ekalesia, ma ʼaumai i luma Siona, ina ia olioli i luga o maupuʼepuʼe ma tupuolaola."
                },
                {
                    "number": 14,
                    "text": "Faauta, e moni, e moni, Ou te fai atu ia te oe, e lei valaaulia oe e te alu i itu-laueleele i sasae, ae ua valaaulia oe e te alu i le Ohaio."
                },
                {
                    "number": 15,
                    "text": "Ma talu ai ona o le a faapotopoto e oʼu tagata i latou lava i le Ohaio, sa Ou faapolopoloina se faamanuiaga e lei iloa lava i totonu o le fanauga a tagata, ma o le a sasaa atu i luga o o latou ulu. Ma mai iina o le a o atu ai alii i atunuu uma."
                },
                {
                    "number": 16,
                    "text": "Faauta, e moni, e moni, Ou te fai atu ia te oe, ua valaau mai tagata i Ohaio ia te aʼu i le faatuatua tele, i le manatu o le a Ou taofi loʼu lima mai le faamasino atu i luga o atunuu, ae e lē mafai ona Ou faafitia laʼu upu."
                },
                {
                    "number": 17,
                    "text": "O le mea lea, faasaga atu ma lou malosi ma valaaulia tagata galulue faamaoni i loʼu tovine, ina ia teuteuina mo le taimi mulimuli."
                },
                {
                    "number": 18,
                    "text": "Ma o le tulaga e oo i ai la latou salamo ma talia le atoatoaga o laʼu talalelei, ma faapaiaina, o le a Ou taofi loʼu lima mai le faamasino atu."
                },
                {
                    "number": 19,
                    "text": "O le mea lea, alu atu, ma alaga atu ma le leo tele, fai atu: Ua oo mai le malo o le lagi; alaga atu: Osana! ia faamanuina lava le suafa o le Atua Silisili Ese."
                },
                {
                    "number": 20,
                    "text": "Alu ma papatiso atu i le vai, ma teuteu le ala i luma o oʼu mata mo le taimi o loʼu alu atu;"
                },
                {
                    "number": 21,
                    "text": "Ona ua oo mai le taimi; o le aso po o le itula e leai se tagata na te iloaina; ae ua mautinoa o le a oo mai lava."
                },
                {
                    "number": 22,
                    "text": "Ma o ia o lē na te talia nei mea ua ia taliaina aʼu; ma o le a faapotopotoina i latou ia te aʼu i le olaga nei ma i le faavavau."
                },
                {
                    "number": 23,
                    "text": "O lenei foi, o le a oo mai, o le toatele o i latou o e o le a e papatisoina i le vai, ia e faaee i ai ou lima, ma o le a latou maua le meaalofa o le Agaga Paia, ma o le a tulimatai mo faailoga o loʼu alu atu, ma o le a latou iloa aʼu."
                },
                {
                    "number": 24,
                    "text": "Faauta, e vave ona Ou alu atu. E faapea lava. Amene."
                }
            ]
        },
        "/study/scriptures/dc-testament/dc/40": {
            "uri": "/study/scriptures/dc-testament/dc/40",
            "title": "Mataupu Faavae ma Feagaiga 40",
            "data_type": "chapter",
            "chapter_name": "Vaega 40",
            "chapter_summary": [
                "1–3, O le fefe i sauaga ma le popole i mea o le lalolagi ua mafua ai le teteeina o le talalelei."
            ],
            "verses": [
                {
                    "number": 1,
                    "text": "Faauta, e moni Ou te fai atu ia te oulua, sa saʼo le loto o laʼu auauna o James Covill i oʼu luma, ona sa osifeagaiga o ia ma aʼu o le a usiusitai o ia i laʼu upu."
                },
                {
                    "number": 2,
                    "text": "Ma sa ia talia le afioga ma le fiafia, peitai sa vave ona faaosoosoina o ia e Satani; ma o le fefe i sauaga ma le popole i mea o le lalolagi ua mafua ai ona ia teena le afioga."
                },
                {
                    "number": 3,
                    "text": "O le mea lea ua soli ai e ia laʼu feagaiga, ma ua tumau pea ia te aʼu e fai ia te ia e tusa ma le mea ua lelei ia te aʼu. Amene."
                }
            ]
        },
        "/study/scriptures/dc-testament/dc/41": {
            "uri": "/study/scriptures/dc-testament/dc/41",
            "title": "Mataupu Faavae ma Feagaiga 41",
            "data_type": "chapter",
            "chapter_name": "Vaega 41",
            "chapter_summary": [
                "1–3, Ia taitai e toeaina le Ekalesia e ala i le agaga o faaaliga; 4–6, O soo moni latou te talia ma tausia le tulafono a le Alii; 7–12, Ua tofia Eteuati Paterika o se epikopo i le Ekalesia."
            ],
            "verses": [
                {
                    "number": 1,
                    "text": "Faalogo mai ia ma faafofoga mai, outou e o oʼu tagata, ua fetalai mai ai le Alii ma lo outou Atua, outou o e ua ou fiafia e faamanuia i le faamanuiaga silisili o faamanuiaga uma, outou o e ua faalogo mai ia te aʼu; ma o outou o e ua lē faalogo mai ia te aʼu, i latou ia o e na latou taʼutaʼu loʼu igoa, o le a Ou fetuuina, i le fetuu sili atu ona mamafa o fetuu uma."
                },
                {
                    "number": 2,
                    "text": "Faalogo mai ia, outou e toeaina o laʼu ekalesia o e ua Ou valaaulia, faauta Ou te tuu atu ia te outou se poloaiga, ia outou faapotopoto faatasi outou lava ina ia outou autasi e faatatau i laʼu upu;"
                },
                {
                    "number": 3,
                    "text": "Ma o le tatalo o lo outou faatuatua o le a outou maua ai laʼu tulafono, ina ia outou iloa le ala e pulea ai laʼu ekalesia ma ina ia saʼo mea uma i oʼu luma."
                },
                {
                    "number": 4,
                    "text": "Ma o le a avea Aʼu ma o outou pule pe a Ou alu atu; ma faauta, e vave ona Ou alu atu, ma ia outou vaai ia tausia laʼu tulafono."
                },
                {
                    "number": 5,
                    "text": "O ia o lē e taliaina laʼu tulafono ma faia, o ia lava lea o loʼu soo; ma o ia o lē e fai mai ua ia taliaina ae ua ia lē faia, o ia lava lea e lē o soʼu soo, ma ia tuli i fafo mai totonu o outou;"
                },
                {
                    "number": 6,
                    "text": "Ona e lē tatau ona tuu atu o mea e a le fanau o le malo ia te i latou o e ua lē agavaa, pe i ʼulī, pe lafo atu penina i luma o puaa."
                },
                {
                    "number": 7,
                    "text": "O lenei foi, e tatau i laʼu auauna o Iosefa Samita, Laitiiti, ona maua se fale e fausia, e nofo ai ma faaliliu."
                },
                {
                    "number": 8,
                    "text": "O lenei foi, e tatau i laʼu auauna o Sini Rikitone ona ola e tusa ai ma le mea e foliga mai ua lelei ia te ia, i le tulaga e oo i ai lana tausiga o aʼu poloaiga."
                },
                {
                    "number": 9,
                    "text": "O lenei foi, ua Ou valaauina laʼu auauna o Eteuati Paterika; ma Ou te tuu atu se poloaiga, e tatau ona tofia o ia i le leo o le ekalesia, ma faauu o se epikopo mo le ekalesia, e tuu ana oloa ma faaaoga lona taimi atoa i galuega a le ekalesia."
                },
                {
                    "number": 10,
                    "text": "E vaaia mea uma e pei ona o le a tofia ia te ia i aʼu tulafono i le aso Ou te tuu atu ai i latou."
                },
                {
                    "number": 11,
                    "text": "Ma ua faia lenei mea ona ua mama lona loto i oʼu luma, ona ua faapei o ia o Natanielu o anamua, o lē ua leai se pepelo o i ai."
                },
                {
                    "number": 12,
                    "text": "O nei upu ua tuu atu ia te outou, ma ua mama i latou i oʼu luma; o le mea lea, ia faaeteete i le ala tou te manatu ai i ai, ona o le a tali i latou i luga o o outou agaga i le aso o le faamasinoga. E faapea lava. Amene."
                }
            ]
        },
        "/study/scriptures/dc-testament/dc/42": {
            "uri": "/study/scriptures/dc-testament/dc/42",
            "title": "Mataupu Faavae ma Feagaiga 42",
            "data_type": "chapter",
            "chapter_name": "Vaega 42",
            "chapter_summary": [
                "1–10, Ua valaaulia toeaina e talai le talalelei, papatiso tagata liliu mai, ma ati aʼe le Ekalesia; 11–12, E ao ina valaaulia ma faauuina i latou ma ia latou aoao atu mataupu autu o le talalelei ua maua i tusitusiga paia; 13–17, Ia latou aoao atu ma vavalo atu e ala i le mana o le Agaga; 18–29, Ua poloaiina le Au Paia ia lē fasioti tagata, gaoi, pepelo, tuinanau, mulilua, pe tautala leaga e faasaga i isi; 30–39, Ua tuuina mai tulafono e pulea ai le faapaiaina o meatotino; 40–42, Ua tausalaina le faamaualuga ma le faapaie; 43–52, Ia faamalolo e e mamai e ala i le faauu i le suauu ma le faaee o lima ma le faatuatua; 53–60, O tusitusiga paia e pulea le Ekalesia ma ia folafola atu i le lalolagi; 61–69, O le a faaali mai le mea o le a faatu ai le Ierusalema Fou ma o le a faaali mai mealilo o le malo; 70–73, O meatotino ua faapaiaina ia faaaoga e tausi ai e mautofi o le Ekalesia; 74–93, Ua tuuina mai tulafono e pulea ai le faitaaga, mulilua, fasioti tagata, gaoi, ma le taʼutaʼu atu o agasala."
            ],
            "verses": [
                {
                    "number": 1,
                    "text": "Faalogo mai ia, outou e toeaina o laʼu ekalesia, o e ua outou faapotopoto faatasi outou lava i loʼu igoa, o Iesu Keriso lava le Atalii o le Atua soifua, le Faaola o le lalolagi; talu ai ona ua outou talitonu i loʼu igoa ma tausi i aʼu poloaiga."
                },
                {
                    "number": 2,
                    "text": "Ou te toe fai atu ia te outou, faalogo ma faafofoga ma usiusitai i le tulafono o le a Ou tuu atu ia te outou."
                },
                {
                    "number": 3,
                    "text": "Aua e moni Ou te fai atu, talu ai ona ua outou faapotopoto faatasi outou lava e tusa ma le poloaiga na Ou poloaiina ai outou, ma ua outou autasi e faatatau i lenei mea e tasi, ma sa outou ole atu ai i le Tamā i loʼu igoa, o le a faapea lava ona outou maua."
                },
                {
                    "number": 4,
                    "text": "Faauta, e moni Ou te fai atu ia te outou, Ou te tuu atu ia te outou le poloaiga muamua lenei, ia outou o atu i loʼu igoa, outou uma taitoatasi, vagana ai aʼu auauna o Iosefa Samita, Laitiiti, ma Sini Rikitone."
                },
                {
                    "number": 5,
                    "text": "Ma Ou te tuu atu ia te i laua se poloaiga ia laua o atu mo se vaitau itiiti, ma o le a tuu atu e le mana o le Agaga le taimi la te toe foi mai ai."
                },
                {
                    "number": 6,
                    "text": "Ma ia outou o atu i le mana o loʼu Agaga, ma talai atu laʼu talalelei, taitoalua, i loʼu igoa, ma sii i luga o outou leo faapei o le leo o se pu, e alaga atu laʼu upu e pei o agelu a le Atua."
                },
                {
                    "number": 7,
                    "text": "Ma ia outou o atu ma papatiso atu i le vai, fai atu: Inā outou salamo ia, inā outou salamo ia, ona ua oo mai le malo o le lagi."
                },
                {
                    "number": 8,
                    "text": "Ma mai i lenei nofoaga, ia outou o atu ai i itulagi i sisifo; ma o le tulaga e oo i ai la outou mauaina o i latou o e o le a latou taliaina outou, ia outou ati aʼe laʼu ekalesia i itulagi uma—"
                },
                {
                    "number": 9,
                    "text": "Sei oo i le taimi o le a faaali atu ai ia te outou mai luga, le taimi o le a saunia ai le aai o le Ierusalema Fou, ina ia mafai ona faapotopotoina outou i se tino e tasi, ina ia mafai ona avea outou mo oʼu nuu ma o le a avea Aʼu ma o outou Atua."
                },
                {
                    "number": 10,
                    "text": "O lenei foi, Ou te fai atu ia te outou, o le a tu pea laʼu auauna o Eteuati Paterika i le tofiga ua Ou tofia i ai o ia. Ma o le a oo mai, afai e solitulafono o ia, o le a tofia se tasi i lona tulaga. E faapea lava. Amene."
                },
                {
                    "number": 11,
                    "text": "O lenei foi Ou te toe fai atu ia te outou, o le a lē tuuina atu i soo se tasi e alu e talai atu laʼu talalelei, pe ati aʼe laʼu ekalesia, vagana ai ua faauuina o ia e se tasi ua i ai le pule, ma ua lauiloa i le ekalesia ua ia te ia le pule ma ua faauuina o ia i le ala e tatau ai e ao o le ekalesia."
                },
                {
                    "number": 12,
                    "text": "O lenei foi, ia aoao atu e toeaina, ositaulaga ma aoao o lenei ekalesia, mataupu autu o laʼu talalelei, ua i ai i totonu o le Tusi Paia ma le Tusi a Mamona, ua i ai le atoatoaga o le talalelei."
                },
                {
                    "number": 13,
                    "text": "Ma ia latou vaai ia faia feagaiga ma mataupu faavae o le ekalesia, ma o mea ia ia latou aoao atu, e pei ona o le a taitaiina ai i latou e le Agaga."
                },
                {
                    "number": 14,
                    "text": "Ma o le a tuu atu ia te outou le Agaga e ala i le tatalo o le faatuatua; ma afai tou te lē maua le Agaga aua tou te aoao atu."
                },
                {
                    "number": 15,
                    "text": "Ma o nei mea uma ia outou vaai ia faia e pei ona Ou poloaiina e faatatau ia outou aoaoga, sei oo ina tuuina atu le atoatoaga o aʼu tusitusiga paia."
                },
                {
                    "number": 16,
                    "text": "Ma aʼo sii aʼe o outou leo e ala i le Faamafanafana, o le a outou tautatala ma vavalo atu e pei ona lelei ia te aʼu;"
                },
                {
                    "number": 17,
                    "text": "Aua, faauta, ua silafia e le Faamafanafana mea uma, ma ua molimau e uiga i le Tamā ma le Atalii."
                },
                {
                    "number": 18,
                    "text": "Ma o lenei, faauta, Ou te tautala atu i le ekalesia. Aua e te fasioti tagata; ma o ia o lē e fasioti tagata o le a lē maua se faamagaloga i le lalolagi lenei, po o i le lalolagi a sau."
                },
                {
                    "number": 19,
                    "text": "O lenei foi, Ou te fai atu, aua e te fasioti tagata; ae o ia e fasioti tagata o le a oti."
                },
                {
                    "number": 20,
                    "text": "Aua e te gaoi; ma o ia o lē e gaoi ma lē salamo o le a tuli i fafo."
                },
                {
                    "number": 21,
                    "text": "Aua e te pepelo; o ia o lē e pepelo ma lē salamo o le a tuli i fafo."
                },
                {
                    "number": 22,
                    "text": "Ia e alofa i lau ava ma lou loto atoa, ma ia e pipii atu ia te ia ae lē o se isi."
                },
                {
                    "number": 23,
                    "text": "Ma o ia o lē e vaai atu i se fafine i le manao ia te ia, o le a faafiti e ia le faatuatua, ma o le a lē maua e ia le Agaga; ma afai e lē salamo o ia o le a tuli o ia i fafo."
                },
                {
                    "number": 24,
                    "text": "Aua e te mulilua; ma o ia o lē e mulilua, ma lē salamo, o le a tuli i fafo."
                },
                {
                    "number": 25,
                    "text": "Peitai o ia o lē ua mulilua ma ua salamo ma lona loto atoa, ma lafoai i ai, ma lē toe faia, ia outou faamagaloina."
                },
                {
                    "number": 26,
                    "text": "Ae afai e toe faia e ia, o le a lē faamagaloina o ia, ae o le a tuli i fafo."
                },
                {
                    "number": 27,
                    "text": "Aua e te tautala leaga e uiga i lē lua te tuaoi, pe fai ia te ia se faatiga."
                },
                {
                    "number": 28,
                    "text": "Ua outou iloa o aʼu tulafono e faatatau i nei mea ua tuu atu i totonu o aʼu tusitusiga paia; o o ia o lē e agasala ma lē salamo o le a tuli i fafo."
                },
                {
                    "number": 29,
                    "text": "Afai e te alofa mai ia te aʼu, e te auauna mai ia te aʼu ma tausi i aʼu poloaiga uma."
                },
                {
                    "number": 30,
                    "text": "Ma faauta, ia e manatua e ua matitiva, ma ia faapaiaina mo lo latou tausiga ni mea mai au meatotino ua ia te oe e faasoa atu ia te i latou, faatasi ma se feagaiga ma se pepa mau faamaonia e lē mafai ona solia."
                },
                {
                    "number": 31,
                    "text": "Ma o le tulaga e oo i ai la outou faasoa atu a outou mea i e ua matitiva, ia outou faia ia te aʼu; ma ia faataatitia atu ia mea i luma o le epikopo o laʼu ekalesia ma ona fesoasoani, o ni toeaina e toalua, po o ni faitaulaga sili, o i laua ia o le a ia tofia pe ua ia tofia ma vaetofia mo lena faamoemoe."
                },
                {
                    "number": 32,
                    "text": "Ma o le a oo mai a uma ona faataatitia atu o ia mea i luma o le epikopo o laʼu ekalesia, ma a uma ona ia maua o ia molimau e faatatau i le faapaiaga o meatotino a laʼu ekalesia, e lē mafai ona aveesea o ia mea mai le ekalesia, e tusa ai ma aʼu poloaiga, ia faia ia tali mai tagata uma taitoatasi ia te aʼu, o se tausimea i luga o ana lava meatotino, po o mea ua ia maua e ala mai i le faapaiaga, e tusa ma le tele ua tatau ai mo ia lava ma le aiga."
                },
                {
                    "number": 33,
                    "text": "O lenei foi, afai e i ai ni meatotino i lima o le ekalesia, po o ni ona tagata taitoatasi, ua sili atu nai lo mea ua tatau ai mo lo latou tausiga pe a uma lenei faapaiaga muamua, o se toega lea e faapaia atu i le epikopo, ia teuina e avatu ia te i latou o e ua leai ni mea, mai lea taimi i lea taimi, ina ia lava tuuina atu ma maua e tagata uma taitoatasi o e ua manaomia ni mea, e tusa ma ona manao."
                },
                {
                    "number": 34,
                    "text": "O lea, o mea e totoe ia teu i loʼu faleteuoloa, e avatu i e ua matitiva ma e ua lē tagolima, e pei ona o le a tofia ai e le aufono maualuga o le ekalesia, ma le epikopo ma ana fautua;"
                },
                {
                    "number": 35,
                    "text": "Ma mo le faamoemoe o le faatauina mai o fanua mo le manuia lautele o le ekalesia, ma le fausia o fale tapuai, ma le atiaʼega i luga o le Ierusalema Fou lea o le a faaali atu mulimuli mai—"
                },
                {
                    "number": 36,
                    "text": "Ina ia mafai ona faapotopotoina o loʼu nuu o le feagaiga i se tino e tasi i lena aso pe a Ou alu atu i loʼu malumalu. Ma o le a Ou faia lenei mea mo le faaolataga o oʼu tagata."
                },
                {
                    "number": 37,
                    "text": "Ma o le a oo mai, o le a tuli ese i fafo o le ekalesia o ia o lē e agasala ma lē salamo, ma o le a lē toe mauaina e ia mea na ia faapaia mai mo e ua matitiva ma lē tagolima o laʼu ekalesia, po o i ni isi upu, ia te aʼu—"
                },
                {
                    "number": 38,
                    "text": "Aua o le tulaga e oo i ai la outou faia o ia mea i se aupito itiiti o i latou nei, ua outou faia ia mea ia te aʼu."
                },
                {
                    "number": 39,
                    "text": "Aua o le a oo mai o le a faataunuuina o mea na Ou tautala atu ai e ala i fofoga o aʼu perofeta; ona o le a Ou faapaiaina ni mea mai oloa a i latou o e e taliaina laʼu talalelei i totonu o Nuuese, mo e ua matitiva o loʼu nuu o e o le aiga o Isaraelu."
                },
                {
                    "number": 40,
                    "text": "O lenei foi, aua e te faamaualuga i lou loto; ia faafaigofia ou ofu uma, ma o lo latou matagofie ia tuu ia faia i le matagofie o galuega a ou lava lima;"
                },
                {
                    "number": 41,
                    "text": "Ma ia tuu atu i mea uma ia faia i le mama i oʼu luma."
                },
                {
                    "number": 42,
                    "text": "Aua e te paie; ona o ia e paie o le a lē ʼaia le areto pe ofu i ofu o lē e galue."
                },
                {
                    "number": 43,
                    "text": "Ma o soo se tasi e i totonu o outou ua maʼi, ma ua leai se faatuatua e faamaloloina ai, ae ua talitonu, ia tausia ma le faapelepele atoa, i laau-afu ma meaai vaivai, ae lē i le lima o se fili."
                },
                {
                    "number": 44,
                    "text": "Ma ia valaauina ni toeaina o le ekalesia, e toalua pe sili atu, e tatalo mo i latou ma faaee o latou lima i luga o i latou i loʼu igoa; ma afai e oti i latou e oti i latou ia te aʼu, ma afai e ola i latou e ola i latou ia te aʼu."
                },
                {
                    "number": 45,
                    "text": "Ia outou nonofo faatasi i le alofa, ia outou fetagisi ai i le toesea o i latou o e e oti, ma aemaise lava mo i latou o e ua leai se faamoemoe mo se toetutu mamalu."
                },
                {
                    "number": 46,
                    "text": "Ma o le a oo mai o le a lē tofo i le oti i latou o e e oti ia te aʼu, aua o le a suamalie ia te i latou;"
                },
                {
                    "number": 47,
                    "text": "Ma o i latou o e e lē oti ia te aʼu, oi talofa ia te i latou, aua e oona lo latou oti."
                },
                {
                    "number": 48,
                    "text": "O lenei foi, o le a oo mai e faamaloloina o ia o lē ua faatuatua mai ia te aʼu, ma ua lē tofia e oti, o le a faamaloloina."
                },
                {
                    "number": 49,
                    "text": "O ia o lē ua i ai le faatuatua e vaai ai o le a vaai."
                },
                {
                    "number": 50,
                    "text": "O ia o lē ua i ai le faatuatua e faalogo ai o le a faalogo."
                },
                {
                    "number": 51,
                    "text": "O le pipili o lē ua i ai le faatuatua e oso ai o le a oso."
                },
                {
                    "number": 52,
                    "text": "Ma o i latou o e ua lē i ai le faatuatua e faia ai nei mea, ae ua talitonu mai ia te aʼu, ua i ai le mana e avea ai mo oʼu atalii; ma o le tulaga e oo i ai le latou lē solia o aʼu tulafono, ia e tauaveina o latou vaivaiga."
                },
                {
                    "number": 53,
                    "text": "Ia e tu i le tulaga o lau mea-tausi."
                },
                {
                    "number": 54,
                    "text": "Aua e te ave le ofu o lou uso; ia e totogi mo mea e te maua mai lou uso."
                },
                {
                    "number": 55,
                    "text": "Ma afai e te maua ni mea e sili atu nai lo mea mo lou tausiga, ia e tuu atu ia mea i loʼu faleteuoloa, ina ia mafai ona faia o mea uma e tusa ai ma mea ua Ou fai atu ai."
                },
                {
                    "number": 56,
                    "text": "Ia e ole mai, ma o le a tuu atu ai aʼu tusitusiga paia e pei ona Ou tofia, ma o le a faasaoina i latou i le saogalemu;"
                },
                {
                    "number": 57,
                    "text": "Ma ua tatau ai ia te oe ona taofi lou filemu e faatatau i ia tusitusiga paia, ma lē aoaoina atu i latou seia e mauaina i latou i le atoatoa."
                },
                {
                    "number": 58,
                    "text": "Ma Ou te tuu atu ia te outou se poloaiga, ona outou aoao atu ai lea o i latou i tagata uma; ona o le a aoao atu i latou i atunuu uma, ituaiga, gagana ma nuu."
                },
                {
                    "number": 59,
                    "text": "Ia e ave mea ua e mauaina, ia na tuu atu ia te oe i aʼu tusitusiga paia mo se tulafono, e avea ma aʼu tulafono e pulea ai laʼu ekalesia;"
                },
                {
                    "number": 60,
                    "text": "Ma o ia o lē na te faia e tusa ma nei mea, o le a faaolaina, ma o ia o lē na te lē faia ia mea o le a malaia pe afai e faaauau pea o ia faapea."
                },
                {
                    "number": 61,
                    "text": "Afai e te ole mai, o le a e maua lea faaaliga e faaopoopo i luga o lea faaaliga, lea malamalama e faaopoopo i luga o lea malamalama, ina ia mafai ona e iloa mealilo ma mea filemu—o mea ia e maua ai le olioli, o mea ia e maua ai le ola e faavavau."
                },
                {
                    "number": 62,
                    "text": "Ia e ole mai, ma o le a faaali atu ia te oe i loʼu lava taimi e tatau ai le mea o le a faatu ai le Ierusalema Fou."
                },
                {
                    "number": 63,
                    "text": "Ma faauta, o le a oo mai o le a auina atu aʼu auauna i sasae ma sisifo, i matu ma i saute."
                },
                {
                    "number": 64,
                    "text": "Ma i le taimi nei lava, ia tuu atu ia te ia o lē e alu atu i sasae ia aoaoina i latou o e o le a liliu mai, ia sosola atu i sisifo, ma o le pogai o lenei mea ona o mea o le a oo mai i luga o le lalolagi, ma ona o faapotopotoga faalilolilo."
                },
                {
                    "number": 65,
                    "text": "Faauta, ia e tausia nei mea uma, ma o le a tele lava lou taui; ona ua tuu atu ia te outou ia outou iloaina mealilo o le malo, ae ua lē tuuina atu i le lalolagi ia latou iloaina."
                },
                {
                    "number": 66,
                    "text": "Ia outou tausia tulafono ua outou maua ma ia faamaoni."
                },
                {
                    "number": 67,
                    "text": "Ma o le a outou maua i se taimi o mulimuli mai feagaiga o le ekalesia, ia o le a lava e faatutumau ai outou iinei ma i le Ierusalema Fou."
                },
                {
                    "number": 68,
                    "text": "O lea, o ia o lē ua lē o i ai se poto, ia tuu atu ia te ia e ole mai ia te aʼu, ma o le a Ou foai tele atu ia te ia ma lē aoaiina o ia."
                },
                {
                    "number": 69,
                    "text": "Ia sii aʼe o outou loto ma olioli, ona ua tuu atu ia te outou le malo, pe i ni isi upu, ki o le ekalesia. Ua faapea lava. Amene."
                },
                {
                    "number": 70,
                    "text": "O le a maua e ositaulaga ma aoao a latou matafaioi, e pei lava o tagata o le ekalesia."
                },
                {
                    "number": 71,
                    "text": "Ma o toeaina po o faitaulaga sili o e ua tofia e lagolago i le epikopo o ni fesoasoani i mea uma, ia tausia o latou aiga mai meatotino ua faapaia atu i le epikopo, mo le lelei o e ua matitiva, ma mo isi faamoemoega, e pei ona taʼua atu muamua;"
                },
                {
                    "number": 72,
                    "text": "Pe ia latou maua se totogi tatau ai mo a latou auaunaga uma, pe i se mea-tausi po o se isi mea, e pei ona manatu pe filifili i ai le epikopo ma ona fesoasoani ua sili ona lelei."
                },
                {
                    "number": 73,
                    "text": "Ma ia maua foi e le epikopo lona tausiga, po o se totogi tatau ai, mo ana auaunaga uma i le ekalesia."
                },
                {
                    "number": 74,
                    "text": "Faauta, e moni Ou te fai atu ia te outou, o ai lava ni tagata i totonu o outou, ua tuu ese a latou soa ona o le faitaaga, po o i ni isi upu, afai latou te molimau mai i o outou luma i le maualalo atoa o le loto o le tulaga lea ua i ai, aua tou te tutuliesea i latou mai totonu o outou;"
                },
                {
                    "number": 75,
                    "text": "Ae afai tou te maua ni tagata ua latou tuua a latou soa ona o le mulilua, ma o i latou lava ua solitulafono, ma o loo soifua pea a latou soa, ia tutuliese i latou i fafo mai i totonu o outou."
                },
                {
                    "number": 76,
                    "text": "O lenei foi, Ou te fai atu ia te outou, ia outou mataala ma faaeteete, i le suesue lelei atoa, ina ia outou lē talia ni isi faapea i totonu o outou, pe afai ua faaipoipoina i latou;"
                },
                {
                    "number": 77,
                    "text": "Ma afai e lei faaipoipoina i latou, ia latou salamo ia latou agasala uma, po o ia outou lē taliaina i latou."
                },
                {
                    "number": 78,
                    "text": "O lenei foi, o tagata uma taitoatasi o e ua i ai i lenei ekalesia a Keriso, ia vaai ia latou tausia poloaiga ma feagaiga uma o le ekalesia."
                },
                {
                    "number": 79,
                    "text": "Ma o le a oo mai, afai e i ai ni tagata o outou e fasioti tagata, ia avatu i latou i luga ma faia ia te i latou e tusa ai ma tulafono o le laueleele; aua ia manatua ua leai se faamagaloga mo ia; ma ia faamaonia lena mea e tusa ma tulafono o le laueleele."
                },
                {
                    "number": 80,
                    "text": "Ma afai e faia e soo se alii po o se tamaitai le mulilua, ia faamasinoina o ia i luma o ni toeaina e toalua, pe sili atu, o le ekalesia, ma ia faamautuina upu uma e faasaga i lea alii po o le tamaitai e ni molimau e toalua o le ekalesia, ae lē o le fili; ae afai ua sili atu i le toalua ni molimau ua i ai, ua sili atu ona lelei."
                },
                {
                    "number": 81,
                    "text": "Peitai o fofoga o molimau e toalua e tausalaina ai lea alii po o le tamaitai; ma ia folasia atu e toeaina le moliaga i luma o le ekalesia, ma ia sii e le ekalesia i luga o latou lima e faasaga i lea alii po o le tamaitai, ina ia mafai ona faia ia te i laua e tusa ai ma le tulafono a le Atua."
                },
                {
                    "number": 82,
                    "text": "Ma afai e mafai, e tatau i le epikopo ona auai foi."
                },
                {
                    "number": 83,
                    "text": "Ma ia faapea ona outou faia i moliaga uma e oo mai i o outou luma."
                },
                {
                    "number": 84,
                    "text": "Ma afai e faomea se alii po o se tamaitai, ia avatu lea alii po o le tamaitai i luga i le tulafono o le laueleele."
                },
                {
                    "number": 85,
                    "text": "Ma afai e gaoi se alii po o se tamaitai, ia avatu lea alii po o le tamaitai i luga i le tulafono o le laueleele."
                },
                {
                    "number": 86,
                    "text": "Ma afai e pepelo se alii po o se tamaitai, ia avatu lea alii po o le tamaitai i luga i le tulafono o le laueleele."
                },
                {
                    "number": 87,
                    "text": "Ma afai e faia e se alii po o se tamaitai soo se ituaiga o amioletonu, ia avatu lea alii po o le tamaitai i le tulafono, le tulafono lava a le Atua."
                },
                {
                    "number": 88,
                    "text": "Ma afai e faatausuai mai sou uso po o sou tuafafine ia te oe, ia e ave lea uso po o lea tuafafine tau lava o ia ma oe; ma afai e taʼutaʼu mai e lea uso po o lea tuafafine, ia e faalelei atu i ai."
                },
                {
                    "number": 89,
                    "text": "Ma afai e lē taʼutaʼu mai e lea alii po o lea fafine, ia e avatu lea alii po o le fafine i luga i le ekalesia, e lē i tagata o le ekalesia, ae i toeaina. Ma ia faia i se fono, ae lē o luma o le lalolagi."
                },
                {
                    "number": 90,
                    "text": "Ma afai e faatausuai sou uso po o sou tuafafine i ni tagata e toatele, ia aoaia o ia i luma o tagata e toatele."
                },
                {
                    "number": 91,
                    "text": "Ma afai e faatausuai aliali se tasi, ia aoaiina faaaliali lea alii po o le tamaitai, ina ia faamaasiasi lea alii po o le tamaitai. Ma afai e lē taʼutaʼu mai e lea alii po o le tamaitai, ia avatu lea alii po o le tamaitai i luga i le tulafono a le Atua."
                },
                {
                    "number": 92,
                    "text": "Afai e i ai se e faatausuai faalilolilo, ia aoaiina faalilolilo lea alii po o le tamaitai, ina ia mafai ona maua e lea alii po o le tamaitai le avanoa e taʼutaʼu faalilolilo atu ai i le alii po o le tamaitai na faatausuai i ai, ma i le Atua, ina ia lē taʼu inosia lea alii po o le tamaitai e le ekalesia."
                },
                {
                    "number": 93,
                    "text": "Ma ia faapea ona outou faia i mea uma."
                }
            ]
        },
        "/study/scriptures/dc-testament/dc/43": {
            "uri": "/study/scriptures/dc-testament/dc/43",
            "title": "Mataupu Faavae ma Feagaiga 43",
            "data_type": "chapter",
            "chapter_name": "Vaega 43",
            "chapter_summary": [
                "1–7, O faaaliga ma poloaiga e nao lē ua tofia e ala mai ai; 8–14, E faapaiaina le Au Paia i le amio ma le paia atoatoa i luma o le Alii; 15–22, Ua auina atu toeaina e alaga atu le salamo ma saunia tagata mo le aso tele o le Alii; 23–28, E fetalai mai le Alii i tagata e ala mai i lona lava siufofoga ma ala mai i mea tutupu o le natura; 29–35, O le a oo mai le Meleniuma ma le saisaitiaina o Satani."
            ],
            "verses": [
                {
                    "number": 1,
                    "text": "Faalogo mai ia, outou toeaina o laʼu ekalesia, ma uai mai taliga i upu o le a Ou tautala atu ai ia te outou."
                },
                {
                    "number": 2,
                    "text": "Aua faauta, e moni, e moni, Ou te fai atu ia te outou, ua outou maua se poloaiga mo se tulafono i laʼu ekalesia, e ala atu ia te ia o lē na Ou tofi atu ia te outou na te mauaina poloaiga ma faaaliga mai loʼu lima."
                },
                {
                    "number": 3,
                    "text": "Ma o le mea lenei ia outou iloa ma le mautinoa—e leai se isi e ese mai ua tofia atu ia te outou na te mauaina poloaiga ma faaaliga seia oo ina aveesea o ia, pe afai e mau o ia ia te aʼu."
                },
                {
                    "number": 4,
                    "text": "Ae e moni, e moni, Ou te fai atu ia te outou, e leai se isi e ese mai e tofia i lenei meaalofa vagana ai ua ala mai ia te ia; aua afai e aveesea mai ia te ia, o le a leai se mana e ia te ia nao le tofia o se isi tagata i lona tulaga."
                },
                {
                    "number": 5,
                    "text": "Ma ia avea lenei mea o se tulafono ia te outou, ia outou lē taliaina aoaoga a soo se tasi e sau i o outou luma, o ni faaaliga po o ni poloaiga;"
                },
                {
                    "number": 6,
                    "text": "Ma ua Ou tuu atu ia te outou lenei mea ina ia lē faaseseina outou, ina ia outou iloa ua lē mai ia te aʼu i latou."
                },
                {
                    "number": 7,
                    "text": "Aua e moni Ou te fai atu ia te outou, o ia o lē ua Ou faauuina, e sau i totonu e ala mai i le faitotoa ma faauuina e pei ona Ou taʼu atu muamua ia te outou, e aoao atu faaaliga na ua outou mauaina ma o le a outou mauaina e ala atu ia te ia o lē ua Ou tofia."
                },
                {
                    "number": 8,
                    "text": "Ma o lenei, faauta, Ou te tuu atu ia te outou se poloaiga, a outou faapotopoto faatasi, ia outou aoao ma faagaeetia le tasi i le isi, ina ia outou iloa le ala tou te faia ma taitai ai laʼu ekalesia, le ala tou te faia ai e faatatau i matautu o laʼu tulafono ma poloaiga, ia ua uma ona Ou tuu atu."
                },
                {
                    "number": 9,
                    "text": "Ma o le a faapea ona aoaoina ai outou i le tulafono o laʼu ekalesia, ma faapaiaina ai i mea na ua outou mauaina, ma ia outou fusia faatasi ai outou lava ia outou faia ma le paia atoatoa i oʼu luma—"
                },
                {
                    "number": 10,
                    "text": "Ina o le tulaga e oo i ai la outou faia o lenei mea, o le a faaopoopo ai le mamalu i le malo ua outou maua. O le tulaga e oo i ai la outou lē faia, o le a ʼaveesea ai, e oo lava i mea ua outou maua."
                },
                {
                    "number": 11,
                    "text": "Ia outou faamama ese i fafo le amioletonu ua i ai i totonu o outou; ia outou faapaia outou lava i oʼu luma;"
                },
                {
                    "number": 12,
                    "text": "Ma afai tou te mananao i mamalu o le malo, ia outou tofia laʼu auauna o Iosefa Samita, Laitiiti, ma lagolago o ia i oʼu luma e ala i le tatalo o le faatuatua."
                },
                {
                    "number": 13,
                    "text": "O lenei foi, Ou te fai atu ia te outou, afai tou te mananao i mealilo o le malo, tuu atu ia te ia meaai ma ofu, ma soo se mea e manaomia e ia e faataunuu ai le galuega ua Ou poloaiina ai o ia;"
                },
                {
                    "number": 14,
                    "text": "Ma afai tou te lē faia o le a tumau pea o ia ia te i latou o e ua latou taliaina o ia, ina ia mafai ona Ou faasaoina mo aʼu lava se nuu mama i oʼu luma."
                },
                {
                    "number": 15,
                    "text": "Ou te toe fai atu, faalogo mai ia outou toeaina o laʼu ekalesia, o e ua Ou tofia: Ua lē auina atu outou ia aoaoina, ae ia aoao atu i le fanauga a tagata mea ua Ou tuu atu i o outou lima e ala i le mana o loʼu Agaga;"
                },
                {
                    "number": 16,
                    "text": "Ma o le a aoaoina outou mai luga. Ia outou faapaia outou lava ma o le a faaeeina outou ma le mana, ina ia mafai ona outou avatu e pei lava ona Ou tautala atu ai."
                },
                {
                    "number": 17,
                    "text": "Ia outou faalogo mai, aua, faauta, ua lata mai ona oo mai le aso tele o le Alii."
                },
                {
                    "number": 18,
                    "text": "Aua e oo mai le aso o le a tulei mai ai e le Alii lona siufofoga mai le lagi; o le a luluina le lagi ma o le a gatete le lalolagi, ma o le a umi ma leotele le iliga o le pu a le Atua, ma o le a fai atu i atunuu momoe: Outou le au paia e ia tutulai mai ia ma ola; outou e ua agasala ia nonofo ma momoe pea seia Ou toe valaau atu."
                },
                {
                    "number": 19,
                    "text": "O le mea lea ia fusi i o outou sulugatiti neʼi maua outou i totonu o e ua amioleaga."
                },
                {
                    "number": 20,
                    "text": "Sii i luga o outou leo ma lē taofia. Valaau atu i atunuu ia salamo, o e matutua ma e talavou, o e pologa ma e saoloto, ia fai atu: Ia outou saunia outou lava mo le aso tele o le Alii;"
                },
                {
                    "number": 21,
                    "text": "Aua afai e sii aʼe e aʼu, o se tagata, loʼu leo i luga ma valaau atu ia te outou ia salamo, ae outou inoino mai ia te aʼu, o le a se mea tou te fai mai pe a oo mai le aso o le a faataalilili mai ai e faititili o latou leo mai tuluiga o le lalolagi, e tautala mai i taliga o e uma e ola, fai mai—Ia salamo, ma sauni mo le aso tele o le Alii?"
                },
                {
                    "number": 22,
                    "text": "Ioe, o lenei foi, pe a feemo ane uila mai sasaʼe i sisifo, ma lologo atu o latou leo i e uma e ola, ma faia ia ī taliga o e uma e faalogoina, ma fai atu upu nei—Ia outou salamo, ona ua oo mai le aso tele o le Alii?"
                },
                {
                    "number": 23,
                    "text": "O lenei foi, o le a tulei mai e le Alii lona siufofoga i fafo mai le lagi, fai mai: Faalogo mai ia, outou e atunuu o le lalolagi, ma faalogo mai i fetalaiga a le Atua lena o lē na faia outou."
                },
                {
                    "number": 24,
                    "text": "E, outou e atunuu o le lalolagi, ua faafia ona po ua Ou faapotopotoina faatasi o outou e pei ona ofaofatai e se matuamoa lana toloai i lalo o ona apaau, ae outou lē mananao i ai!"
                },
                {
                    "number": 25,
                    "text": "Ua faafia ona Ou valaau atu ia te outou e ala i fofoga o aʼu auauna, ma i auaunaga a agelu, ma i loʼu lava leo, ma i le leo o faititili, ma i le leo o uila, ma i le leo o afā, ma i le leo o mafuie, ma uatoʼa tetele, ma i le leo o oge ma ituaiga o faamai eseese, ma i le leo tele o se pu, ma i le leo o le faamasinoga, ma i le leo o le alofa mutimutivale i le aso atoa, ma i le leo o le viiga ma le mamalu ma oa o le ola e faavavau, ma po ua Ou faaolaina outou i le olataga e faavavau, ae outou lē mananao i ai!"
                },
                {
                    "number": 26,
                    "text": "Faauta, ua oo mai le aso, ua tumu ai le ipu o le sauā o loʼu ita."
                },
                {
                    "number": 27,
                    "text": "Faauta, e moni Ou te fai atu ia te outou, o afioga nei a le Alii lo outou Atua."
                },
                {
                    "number": 28,
                    "text": "O le mea lea, ia outou galulue, ia outou galulue i loʼu tovine mo le taimi mulimuli—valaau atu i e o nonofo i le lalolagi mo le taimi mulimuli."
                },
                {
                    "number": 29,
                    "text": "Aua o le a Ou alu atu i loʼu lava taimi e tatau ai i luga o le lalolagi i le faamasinoga, ma o le a togiolaina loʼu nuu ma o le a nonofotupu faatasi ma aʼu i luga o le lalolagi."
                },
                {
                    "number": 30,
                    "text": "Aua o le a oo mai le Meleniuma tele, lea na Ou fai atu ai e ala i fofoga o aʼu auauna."
                },
                {
                    "number": 31,
                    "text": "Aua o le a noatia Satani, ma a toe tatalaina o ia, o le a nofotupu o ia mo nao se vaitau itiiti, ona oo mai ai lea o le iuga o le lalolagi."
                },
                {
                    "number": 32,
                    "text": "Ma o ia o lē e ola i le amiotonu o le a liua e pei o le emo o se mata, ma o le a mavae atu le lalolagi e peiseai o se afi."
                },
                {
                    "number": 33,
                    "text": "Ma o e e amioleaga o le a o ese atu i le afi e lē matineia, ma o lo latou iuga e leai se tasi i luga o le lalolagi ua iloaina, pe na te iloaina lava, seia latou o mai i oʼu luma i le faamasinoga."
                },
                {
                    "number": 34,
                    "text": "Ia outou faalogo mai i nei upu. Faauta, o Aʼu o Iesu Keriso, o le Faaola o le lalolagi. Ia teu i o outou loto nei mea, ma ia tuu le tulaga-mamalu o le faavavau ia mau i luga o o outou mafaufau."
                },
                {
                    "number": 35,
                    "text": "Ia faamamalu. Tausi i au poloaiga uma. Ia faapea lava. Amene."
                }
            ]
        },
        "/study/scriptures/dc-testament/dc/44": {
            "uri": "/study/scriptures/dc-testament/dc/44",
            "title": "Mataupu Faavae ma Feagaiga 44",
            "data_type": "chapter",
            "chapter_name": "Vaega 44",
            "chapter_summary": [
                "1–3, Ia faapotopoto faatasi toeaina i se konafesi; 4–6, Ia faatulagaina i latou e tusa ai ma tulafono o le laueleele ma ia tausi i e ua matitiva."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii ia te oulua o aʼu auauna, ua tatau ai ia te aʼu ona valaaulia toeaina o laʼu ekalesia ia faatasi mai, mai sasae ma sisifo, ma mai matu ma saute, i se tusi po o se isi ala."
                },
                {
                    "number": 2,
                    "text": "Ma o le a oo mai o le tulaga e oo i ai le latou faamaoni, ma faaaoga le faatuatua mai ia te aʼu, o le a Ou sasaa atu loʼu Agaga i luga o i latou i le aso o le a latou faapotopoto faatasi ai i latou lava."
                },
                {
                    "number": 3,
                    "text": "Ma o le a oo mai o le a latou o atu i itulagi faataamilo, ma talai atu le salamo i tagata."
                },
                {
                    "number": 4,
                    "text": "Ma e toatele o le a liliu mai, e oo ina outou maua ai le pule tou te faatulaga ai outou lava e tusa ma tulafono a tagata;"
                },
                {
                    "number": 5,
                    "text": "Ina ia leai se mana o o outou fili i luga o outou; ina ia mafai ona faasaoina o outou i mea uma; ina ia mafai ona outou tausia aʼu tulafono; ina ia mafai ona motusia o noanoaga uma ua saili le fili e faaumatia ai oʼu tagata."
                },
                {
                    "number": 6,
                    "text": "Faauta, Ou te fai atu ia te oulua, e ao ina oulua asiasi atu i e ua matitiva ma e ua lē tagolima ma fesoasoani atu i lo latou toomaga, ina ia mafai ona tausia i latou seia mafai ona faia o mea uma e tusa ai ma laʼu tulafono ua oulua maua. Amene."
                }
            ]
        },
        "/study/scriptures/dc-testament/dc/45": {
            "uri": "/study/scriptures/dc-testament/dc/45",
            "title": "Mataupu Faavae ma Feagaiga 45",
            "data_type": "chapter",
            "chapter_name": "Vaega 45",
            "chapter_summary": [
                "1–5, O Keriso o lo tatou fautua i le Tamā; 6–10, O le talalelei o se avefeau e saunia le ala i luma o le Alii; 11–15, O Enoka ma ona uso na ave e le Alii mo ia lava; 16–23, Ua faaali mai e Keriso faailoga o lona afio mai e pei ona tuu mai i luga o le Mauga o Olive; 24–38, O le a toefuatai mai le talalelei, o le a faataunuuina taimi o Nuuese, ma o le a ufitia le laueleele i se faamai faatafunaina; 39–47, O faailoga, o mea e ofo ai, ma le Toetutu mai, o le a oo mai i le Afio Mai Faalua; 48–53, O le a tu Keriso i luga o le Mauga o Olive, ma o le a vaai tagata Iutaia i manua i ona lima ma ona vae; 54–59, O le a nofotupu le Alii i le Meleniuma; 60–62, Ua faatonuina le Perofeta e amata le faaliliuga o le Feagaiga Fou, lea o le a faailoa mai ai ni faamatalaga taua; 63–75, Ua poloaiina le Au Paia ia faapotopoto ma fausia le Ierusalema Fou, lea o le a o mai i ai tagata mai atunuu uma."
            ],
            "verses": [
                {
                    "number": 1,
                    "text": "Faalogo mai ia, outou e tagata o laʼu ekalesia, o e ua tuu atu i ai le malo; ia outou faalogo mai ia ma uai mai o outou taliga ia te ia o lē na faataotoina le faavae o le lalolagi, o lē na faia le lagi ma ona ʼau uma, ma o lē na faia mea uma e ola, ma gaoioi, ma i ai."
                },
                {
                    "number": 2,
                    "text": "Ma Ou te toe fai atu, faalogo mai ia i loʼu leo, neʼi manumalo le oti ia te outou; i se itula tou te lē manatunatu ai o le a mavae atu ai le taumafanafana, ma uma ai le seleselega, ma lē faaolaina ai o outou agaga."
                },
                {
                    "number": 3,
                    "text": "Faalogo ia ia te ia o lē o le fautua i le Tamā, o lē o loo fautuaina la outou tagi i ona luma—"
                },
                {
                    "number": 4,
                    "text": "Ua fetalai atu: Le Tamā e, faauta i mafatiaga ma le oti o lē na lē faia e ia se agasala, o lē na e fiafia tele i ai; faauta i le toto o lou Atalii na faamaligiina, le toto o ia o lē na e tuu atu ina ia faamamaluina oe;"
                },
                {
                    "number": 5,
                    "text": "O le mea lea, le Tamā e, ia faasaoina i latou nei o oʼu uso o e ua talitonu i loʼu igoa, ina ia mafai ona latou o mai ia te aʼu ma maua le ola tumau-faavavau."
                },
                {
                    "number": 6,
                    "text": "Faalogo mai ia, outou e tagata o laʼu ekalesia, ma faalogo faatasi mai outou toeaina, ma faalogo mai i loʼu leo aʼo valaau atu i le aso, ma aua le faamaaaina o outou loto;"
                },
                {
                    "number": 7,
                    "text": "Aua e moni Ou te fai atu ia te outou, o Aʼu o le Alefa ma le Omeka, o le amataga ma le gataaga, o le malamalama ma le ola o le lalolagi—o se malamalama ua susulu i le pouliuli ma ua lē malamalama i ai le pouliuli."
                },
                {
                    "number": 8,
                    "text": "Na Ou sau i oʼu lava, ma sa lē talia aʼu e oʼu lava; ae o le toatele o i latou o e na talia aʼu na Ou tuu atu i ai le mana latou te faia ai vavega e tele, ma avea ai ma atalii o le Atua; ma o i latou na talitonu i loʼu igoa na Ou tuu atu lava i ai le mana latou te maua ai le ola e faavavau."
                },
                {
                    "number": 9,
                    "text": "Ma ua faapea lava ona Ou auina atu o laʼu feagaiga e faavavau i le lalolagi, e avea o se malamalama i le lalolagi, ma avea o se tagavai mo loʼu nuu, ma Nuuese ia saili i ai, ma avea o se avefeau i luma o oʼu mata e sauni le ala i oʼu luma."
                },
                {
                    "number": 10,
                    "text": "O le mea lea, ia outou o mai i ai, ma o le a Ou filifili faatasi ma ia o lē e sau e pei ona Ou faia ma tagata i aso anamua, ma o le a Ou faaali atu ia te outou le malosi o loʼu manatu."
                },
                {
                    "number": 11,
                    "text": "O le mea lea, ia outou faalogo mai faatasi ma tuu mai ia te aʼu e faailoa atu ia te outou loʼu poto lava—o le poto lea o ia o lē ua outou fai mai o le Atua o Enoka, ma ona uso,"
                },
                {
                    "number": 12,
                    "text": "O e na vavae ese mai le lalolagi, ma na Ou talia mo aʼu lava—o se aai ua faasaoina seia oo mai se aso o le amiotonu—o se aso lea sa saili i ai tagata paia uma, ma sa latou lē mauaina ona o le amioleaga ma mea inosia;"
                },
                {
                    "number": 13,
                    "text": "Ma latou fai mai ai o i latou o ni tagata ese ma e ua aumau i luga o le lalolagi;"
                },
                {
                    "number": 14,
                    "text": "Peitai sa latou maua se folafolaga o le a latou mauaina ma vaai i ai i o latou tino."
                },
                {
                    "number": 15,
                    "text": "O le mea lea, faalogo mai ma o le a Ou talatala faatasi ma outou, ma o le a Ou tautala atu ia te outou ma vavalo atu, e pei ona faia i tagata i aso anamua."
                },
                {
                    "number": 16,
                    "text": "Ma o le a Ou faaalia manino atu e pei ona sa Ou faaalia atu i oʼu soo aʼo Ou tu i o latou luma i le tino, ma tautala atu ia te i latou, ua fai atu: Ona ua outou ole mai ia te aʼu e uiga i faailoga o loʼu sau, i le aso pe a Ou alu atu i loʼu mamalu i ao o le lagi, e faataunuu ai folafolaga na Ou faia i o outou tamā,"
                },
                {
                    "number": 17,
                    "text": "Aua e pei ona outou vaai i le umi o le o ese o o outou agaga mai i o outou tino o se pologa, o le a Ou faaali atu ai ia te outou le ala o le a oo mai ai le aso o le togiolaina, ma le toefuataiga foi o Isaraelu ua faataapeapeina."
                },
                {
                    "number": 18,
                    "text": "Ma o lenei, ua outou vaai i lenei malumalu ua i Ierusalema, lea ua outou taʼua o le maota o le Atua, ma ua fai mai o outou fili o le a lē paʼū lava lenei fale."
                },
                {
                    "number": 19,
                    "text": "Ae, e moni Ou te fai atu ia te outou, o le a oo mai faatafunaga i luga o lenei tupulaga e pei o se gaoi i le po, ma o le a faaumatia lenei nuu ma faataapeapeina i totonu o atunuu uma."
                },
                {
                    "number": 20,
                    "text": "Ma o lenei malumalu ua outou vaai atu nei i ai o le a soloia i lalo o le a lē tuua se maa e taatia i luga o se tasi maa."
                },
                {
                    "number": 21,
                    "text": "Ma o le a oo mai, o le a lē mavae atu lenei tupulaga o tagata Iutaia seia faataunuuina faatafunaga uma na Ou fai atu ai ia te outou e faatatau ia te i latou."
                },
                {
                    "number": 22,
                    "text": "Ua outou fai mai ua outou iloa o le a oo mai le iuga o le lalolagi; ua outou fai mai foi ua outou iloa o le a mavae atu le lagi ma le lalolagi;"
                },
                {
                    "number": 23,
                    "text": "Ma i lenei mea, ua moni la outou upu, ona ua faapea lava; ae o nei mea ua Ou taʼu atu ia te outou o le a lē mavae atu seia faataunuuina mea uma."
                },
                {
                    "number": 24,
                    "text": "Ma ua Ou taʼu atu ia te outou lenei mea e faatatau ia Ierusalema; ma a oo mai lena aso, o le a faataapeapeina se toe vaega i atunuu uma;"
                },
                {
                    "number": 25,
                    "text": "Peitai o le a toe faapotopoto mai i latou; ae o le a latou nonofo pea seia faataunuuina aso o Nuuese."
                },
                {
                    "number": 26,
                    "text": "Ma i lena aso o le a faalogoina ai taua ma tala o taua, ma o le a vāvāō le lalolagi atoa, ma o le a faavaivaia loto o tagata, ma o le a latou fai mai ua tolopo e Keriso lona afio mai seia oo i le iuga o le lalolagi."
                },
                {
                    "number": 27,
                    "text": "Ma o le a faasolo maalili le alofa o tagata, ma o le a faateteleina le amioletonu."
                },
                {
                    "number": 28,
                    "text": "Ma a oo mai taimi o Nuuese, o le a susulu atu se malamalama i totonu o i latou o e o nonofo i le pouliuli, ma o le atoatoaga lea o laʼu talalelei;"
                },
                {
                    "number": 29,
                    "text": "Peitai latou te lē taliaina; ona latou te lē iloaina le malamalama, ma ua latou liliu ese o latou loto mai ia te aʼu ona o mataupu a tagata."
                },
                {
                    "number": 30,
                    "text": "Ma o le tupulaga lena o le a faataunuuina ai taimi o Nuuese."
                },
                {
                    "number": 31,
                    "text": "Ma o le a i ai ni tagata e tutu i le tupulaga lena o le a lē mavae atu seia latou vaai i se sasa sosolo masuasua; ona o le a ufitia le laueleele i se faamai faatafunaina."
                },
                {
                    "number": 32,
                    "text": "Ae o oʼu soo o le a tutu i nofoaga paia, ma o le a lē masii ese; ae i totonu o e e amioleaga, o le a sii aʼe i luga e tagata o latou leo ma upuleaga le Atua ma feoti."
                },
                {
                    "number": 33,
                    "text": "Ma o le a i ai foi mafuie i nofoaga eseese, ma faatafunaga e tele; peitai o le a faamaaa e tagata o latou loto faasaga mai ia te aʼu, ma o le a latou sii i luga le pelu, o le tasi e faasaga i le isi, ma o le a latou fasioti i le tasi."
                },
                {
                    "number": 34,
                    "text": "Ma o lenei, ina ua tautala atu e Aʼu o le Alii nei upu i oʼu soo, sa latou atuatuvale."
                },
                {
                    "number": 35,
                    "text": "Ma sa Ou fai atu ia te i latou: Aua tou te atuatuvale, aua, a faataunuuina nei mea uma, o le a mafai ona outou iloa o le a faataunuuina folafolaga na fai atu ia te outou."
                },
                {
                    "number": 36,
                    "text": "Ma a amata ona susulu atu o le malamalama, o le a i ai faatasi ma i latou e pei o se faataoto o le a Ou faaali atu ia te outou—"
                },
                {
                    "number": 37,
                    "text": "Tou te vaai ma iloa atu laau o mati, ma e tou te vaai atu ia te i latou i o outou mata, ma tou fai ane pe a amata ona latou totogo aʼe, ma aʼo muʼamuʼa pea o latou lau, ua lata mai nei le tau mafanafana;"
                },
                {
                    "number": 38,
                    "text": "O le a faapea lava ona i ai i lena aso pe a latou vaai i nei mea uma, ona latou iloa ai lea ua lata mai le itula."
                },
                {
                    "number": 39,
                    "text": "Ma o le a oo mai o le a tulimatai i luma o ia o lē e mataʼu ia te aʼu mo le oo mai o le aso tele o le Alii, e oo lava i faailoga o le afio mai o le Atalii o le Tagata."
                },
                {
                    "number": 40,
                    "text": "Ma o le a latou vaai i faailoga ma mea e ofo ai, ona o le a faaalia i latou i le lagi i luga, ma i le lalolagi o i lalo."
                },
                {
                    "number": 41,
                    "text": "Ma o le a latou vaaia le toto, ma le afi, ma le puao o le asu."
                },
                {
                    "number": 42,
                    "text": "Ma ae lei oo mai le aso o le Alii, o le a faapouliuligia le la, ma liu toto le masina, ma o le a pauu ifo fetu mai le lagi."
                },
                {
                    "number": 43,
                    "text": "Ma o le a faapotopoto mai le toe vaega i le nofoaga lenei;"
                },
                {
                    "number": 44,
                    "text": "Ma ona latou vaavaai lea mo aʼu, ma, faauta, o le a Ou sau; ma o le a latou vaaia aʼu i ao o le lagi, ua faaofuina i le mana ma le mamalu tele; faatasi ma agelu paia uma; ma o ia o lē e lē vaavaai mo aʼu o le a vavae ese."
                },
                {
                    "number": 45,
                    "text": "Peitai ae lei paʼū mai le aao o le Alii, o le a ilia e se agelu lana pu, ma o le a tutu mai le au paia o e na momoe e faafetaiai aʼu i le ao."
                },
                {
                    "number": 46,
                    "text": "O le mea lea, afai na outou momoe i le filemu, amuia outou; ona e pei ona outou vaai mai nei ia te aʼu ma iloa ua Ou i ai, o le a faapea lava ona outou o mai ia te aʼu ma ola ai o outou agaga, ma o le a faaatoatoaina lo outou togiolaina; ma o le a o mai le au paia mai i itu e fa o le lalolagi."
                },
                {
                    "number": 47,
                    "text": "Ona paʼū mai ai lea o le aao o le Alii i luga o atunuu."
                },
                {
                    "number": 48,
                    "text": "Ma ona faatu ai lea e le Alii lona vae i luga o le mauga lenei, ma o le a vaeluaina, ma o le a gatete le lalolagi, ma malualua solo, ma o le a luluina foi le lagi."
                },
                {
                    "number": 49,
                    "text": "Ma o le a tulei mai e le Alii lona siufofoga, ma o le a lagona e tuluiga uma o le lalolagi; ma o le a laue atunuu uma o le lalolagi, ma o i latou o e na toē o le a vaai i lo latou valea."
                },
                {
                    "number": 50,
                    "text": "Ma o le a ufitia i mala lē e tauemu, ma o lē e ʼamuʼamu o le a faaumatia; ma o i latou o e na vaavaai mo le amioletonu o le a tatuu i lalo ma lafo i le afi."
                },
                {
                    "number": 51,
                    "text": "Ma ona vaai mai ai lea o tagata Iutaia i luga ia te aʼu ma fai mai: O a ia manua ua i ou lima ma ou vae?"
                },
                {
                    "number": 52,
                    "text": "Ona latou iloa lea o Aʼu o le Alii; ona o le a Ou fai atu ia te i latou: O nei manua, o manua ia na Ou manua ai i le fale o aʼu uo. O Aʼu o lē na sii aʼe i luga. O Aʼu o Iesu o lē na faasatauroina. O Aʼu o le Atalii o le Atua."
                },
                {
                    "number": 53,
                    "text": "Ma ona latou fetagisi ai lea ona o a latou amioletonu; ona latou tagiauē ai lea ona ua latou sauaina lo latou tupu."
                },
                {
                    "number": 54,
                    "text": "Ma ona togiolaina ai lea o atunuu faapaupau, ma o i latou o e sa latou lē iloa se tulafono o le a i ai sa latou vaega i le uluai toetutu; ma o le a gafatia e i latou."
                },
                {
                    "number": 55,
                    "text": "Ma o le a noatia Satani, o le a lē maua ai e ia se nofoaga i totonu o loto o le fanauga a tagata."
                },
                {
                    "number": 56,
                    "text": "Ma i lena aso, pe a Ou alu atu i loʼu mamalu, o le a faataunuu ai le faataoto na Ou tautala atu ai e faatatau i taupou e toasefulu."
                },
                {
                    "number": 57,
                    "text": "Aua o i latou o e e popoto ma ua latou talia le upumoni, ma ua latou ave le Agaga Paia mo o latou taiala, ma sa lei faaseseina—e moni Ou te fai atu ia te outou, o le a lē tatuuina i latou i lalo ma lafo i le afi, ae o le a latou gafatia le aso."
                },
                {
                    "number": 58,
                    "text": "Ma o le a tuu atu ia te i latou le lalolagi e fai mo so latou tofi; ma o le a latou uluola ma solo malolosi, ma o le a tutupu aʼe i le olataga a latou fanau e aunoa ma le agasala."
                },
                {
                    "number": 59,
                    "text": "Ona o le a i ai le Alii i lo latou lotolotoi, ma o le a i ai lona mamalu i luga o i latou, ma o le a avea o ia ma o latou tupu ma o latou faitulafono."
                },
                {
                    "number": 60,
                    "text": "Ma o lenei, faauta, Ou te fai atu ia te outou, o le a lē tuu atu ia te outou ia outou iloa atili ni isi mea e faatatau i lenei mataupu, seia faaliliuina le Feagaiga Fou, ma o ona totonu o le a faailoa atu ai ia mea uma;"
                },
                {
                    "number": 61,
                    "text": "O le mea lea Ou te tuu atu ia te oe ia mafai nei ona e faaliliuina, ina ia mafai ona outou saunia mo mea o le a oo mai."
                },
                {
                    "number": 62,
                    "text": "Aua e moni Ou te fai atu ia te outou, e i ai mea silisili o loo faatali mai mo outou;"
                },
                {
                    "number": 63,
                    "text": "Ua outou faalogo i taua i laueleele ese; ae, faauta, Ou te fai atu ia te outou, ua lata mai i latou, ua i o outou faitotoa lava, ma e lē tele ni tausaga mai le taimi nei ae o le a outou faalogo i taua i o outou lava laueleele."
                },
                {
                    "number": 64,
                    "text": "O le mea lea o Aʼu, o le Alii, na Ou fai atu ai, ia outou faapotopoto i fafo mai laueleele i sasae, ia outou faapotopoto faatasi outou lava o toeaina o laʼu ekalesia; ia outou o atu i itu-laueleele i sisifo, valaau atu i e o nonofo ai ia salamo, ma o le tulaga e oo i ai la latou salamo, ia ati aʼe ai i luga aulotu ia te aʼu."
                },
                {
                    "number": 65,
                    "text": "Ma ia faaputuputu faatasi a outou oa ma le loto e tasi ma le mafaufau e tasi, ina ia mafai ona outou faatauina se tofi o le a tuu atu ia te outou pe a mavae le taimi nei."
                },
                {
                    "number": 66,
                    "text": "Ma o le a taʼua o le Ierusalema Fou, o se laueleele o le filemu, o se aai o le sulufaiga, o se nofoaga o le saogalemu mo le au paia a le Atua Silisili Ese;"
                },
                {
                    "number": 67,
                    "text": "Ma o le a i ai iina le mamalu o le Alii, ma o le i ai iina le mataʼu o le Alii, e oo ina lē o mai i ai e e amioleaga, ma o le a taʼua o Siona."
                },
                {
                    "number": 68,
                    "text": "Ma o le a oo mai i e e amioleaga, o tagata taitoatasi e lē tago i lana pelu e faasaga i lē la te tuaoi, e ao ina sola i Siona mo le saogalemu."
                },
                {
                    "number": 69,
                    "text": "Ma o iina o le a faapotopoto i ai tagata mai fafo o atunuu uma i lalo o le lagi; ma o le a nao le pau ia o tagata o le a lē tau le tasi ma le isi."
                },
                {
                    "number": 70,
                    "text": "Ma o le a faapea ane i totonu o e e amioleaga: Aua tatou te o aʼe i luga e tau faasaga ia Siona, ona ua matua matautia lava tagata o Siona; o le mea lea e lē mafai ai ona tatou tutu."
                },
                {
                    "number": 71,
                    "text": "Ma o le a oo mai o le a faapotopoto mai e e amiotonu i fafo mai atunuu uma, ma o le a o mai i Siona, ma pepese i pese o le olioli e tumau-faavavau."
                },
                {
                    "number": 72,
                    "text": "Ma o lenei Ou te fai atu ia te outou, ia taofi nei mea mai le o atu i le lautele o le lalolagi seia oo ina tatau ai ia te aʼu, ina ia mafai ona outou faataunuuina lenei galuega i luma o mata o tagata, ma i luma o mata o o outou fili, ina ia latou lē iloa a outou galuega seia outou faataunuuina le mea ua Ou poloaiina ai outou;"
                },
                {
                    "number": 73,
                    "text": "Ina ia a oo ina latou iloaina, ia mafai ona latou manatunatu i nei mea."
                },
                {
                    "number": 74,
                    "text": "Ona a afio mai le Alii o le a matautia tele o ia ia te i latou, ina ia maua i latou i le mataʼu, ma o le a latou tutu mamao ese ma tetete."
                },
                {
                    "number": 75,
                    "text": "Ma o le a matataʼu atunuu uma ona o le matautia o le Alii, ma le mana o lona malosi. E faapea lava. Amene."
                }
            ]
        },
        "/study/scriptures/dc-testament/dc/46": {
            "uri": "/study/scriptures/dc-testament/dc/46",
            "title": "Mataupu Faavae ma Feagaiga 46",
            "data_type": "chapter",
            "chapter_name": "Vaega 46",
            "chapter_summary": [
                "1–2, O toeaina e taitaia sauniga e pei ona taitai ai e le Agaga Paia; 3–6, E lē tatau ona taofia tagata sailiili faamaoni mai sauniga faamanatuga; 7–12, Ole atu i le Atua ma saili meaalofa a le Agaga; 13–26, Ua tuuina mai se lisi o ni isi o ia meaalofa; 27–33, Ua tuuina mai i taitai o le Ekalesia le mana e iloa ai meaalofa a le Agaga."
            ],
            "verses": [
                {
                    "number": 1,
                    "text": "Faalogo mai ia, outou e tagata o laʼu ekalesia; aua e moni Ou te fai atu ia te outou, sa tautala atu ia te outou i nei mea mo lo outou lelei ma aoaoga."
                },
                {
                    "number": 2,
                    "text": "Ae e ui i na mea ua tusia, sa tuu atu pea i taimi uma i toeaina o laʼu ekalesia mai le amataga, ma o le a faapea lava e faavavau, e taitai sauniga uma e pei ona faatonu ma taitaia ai i latou e le Agaga Paia."
                },
                {
                    "number": 3,
                    "text": "E ui i lea ua poloaiina outou ia aua lava neʼi tulia ese soo se tasi mai ia outou sauniga faitele, e fai i luma o le lalolagi."
                },
                {
                    "number": 4,
                    "text": "Ua poloaiina foi outou ia lē tulia ese i fafo soo se tasi e auai i le ekalesia mai ia outou sauniga faamanatuga; e ui i lea, afai ua agasala se tasi, ʼaua neʼi taumafa o ia seia faia e ia se faaleleiga."
                },
                {
                    "number": 5,
                    "text": "Ma Ou te toe fai atu ia te outou, aua tou te tuli ese i fafo o a outou sauniga faamanatuga soo se tasi o e o loo saili ma le faamaoni le malo—ua Ou tautala atu lenei mea e faatatau ia i latou o e ua lē o le ekalesia."
                },
                {
                    "number": 6,
                    "text": "Ma Ou te toe fai atu ia te outou, e faatatau ia outou sauniga faamauga o papatisoga, afai e i ai ni isi e lē o le ekalesia, o loo saili ma le faamaoni i le malo, aua tou te tutulia i latou i fafo."
                },
                {
                    "number": 7,
                    "text": "Ae ua poloaiina outou i mea uma ia ole atu i le Atua, o lē na te foai tele mai; ma o mea e molimau atu ai le Agaga ia te outou ua faapea lava ona ou loto ia outou faia i le paia atoatoa o le loto, ma savavali saʼo i oʼu luma, ma manatunatu i le iuga o lo outou olataga, ma faia mea uma faatasi ma le tatalo ma le faafetai, ina ia lē faaseseina outou e agaga leaga, po o mataupu faavae a tiapolo, po o poloaiga a tagata; aua o ni isi e ā tagata, ma o isi e ā tiapolo."
                },
                {
                    "number": 8,
                    "text": "O le mea lea, ia faaeteete neʼi faaseseina outou; ma ina ia lē faaseseina outou, ia outou saili ma le faamaoni meaalofa silisili ona lelei, ma manatua pea le pogai ua tuuina mai ai;"
                },
                {
                    "number": 9,
                    "text": "Aua e moni ou te fai atu ia te outou, ua tuuina mai ia meaalofa mo le lelei o i latou o e e alolofa mai ia te aʼu ma tausi i aʼu poloaiga uma, ma ia o lē ua saili na te faia faapea; ina ia aoga ia i latou uma o e e saili pe ole mai ia te aʼu, o e e ole mai ae lē mo se faailoga ina ia mafai ona latou faaaogaina i lo latou tuinanau."
                },
                {
                    "number": 10,
                    "text": "O lenei foi, e moni ou te fai atu ia te outou, ou te manao ia outou manatua pea, ma taofi pea i o outou mafaufau po o a ia meaalofa, ua tuu atu i le ekalesia."
                },
                {
                    "number": 11,
                    "text": "Aua ua lē tuʼuina atu i tagata uma meaalofa uma; ona e tele meaalofa, ma e tuu atu e le Agaga o le Atua i tagata taitoatasi se meaalofa."
                },
                {
                    "number": 12,
                    "text": "I ni isi ua tuuina mai i ai se tasi, ma i isi ua tuuina atu i ai se isi, ina ia mafai ona manuia ai o tagata uma."
                },
                {
                    "number": 13,
                    "text": "I ni isi ua tuuina mai i ai e le Agaga Paia ia latou iloa o Iesu Keriso o le Alo o le Atua, ma sa faasatauroina o ia mo agasala a le lalolagi."
                },
                {
                    "number": 14,
                    "text": "I ni isi ua tuuina mai i ai ia talitonu ia latou upu, ina ia mafai foi ona latou maua o le ola e faavavau pe afai latou te faamaoni pea."
                },
                {
                    "number": 15,
                    "text": "O lenei foi, ua tuuina mai i ni isi e le Agaga Paia ia latou iloa le eseesega o pulega, e pei ona finagalo malie i ai le Alii lava e tasi, e tusa ai ma le finagalo o le Alii, i le faatatau o ona alofa mutimutivale e tusa ma tulaga o le fanauga a tagata."
                },
                {
                    "number": 16,
                    "text": "O lenei foi, ua tuuina mai e le Agaga Paia i ni isi ia latou iloa le eseesega o faiga, pe mai le Atua, ina ia mafai ona tuuina mai o faaaliga a le Agaga i tagata taitoatasi ina ia manuia ai."
                },
                {
                    "number": 17,
                    "text": "O lenei foi, e moni ou te fai atu ia te outou, ua tuuina mai e le Agaga o le Atua i ni isi, le upu o le poto."
                },
                {
                    "number": 18,
                    "text": "I se tasi ua tuuina mai i ai le upu o le malamalama, ina ia mafai ona aʼoaoina o tagata uma ia atamamai ma ia latou maua le malamalama."
                },
                {
                    "number": 19,
                    "text": "O lenei foi, ua tuuina mai i ni isi ia latou maua le faatuatua e faamalolo ai;"
                },
                {
                    "number": 20,
                    "text": "Ma i isi ua tuuina mai i ai ia latou maua le faatuatua e faamalolo atu ai."
                },
                {
                    "number": 21,
                    "text": "O lenei foi, ua tuuina mai i ni isi le faia o vavega;"
                },
                {
                    "number": 22,
                    "text": "Ma i isi ua tuuina mai i ai e vavalo;"
                },
                {
                    "number": 23,
                    "text": "Ma i isi le iloaina o agaga."
                },
                {
                    "number": 24,
                    "text": "O lenei foi, ua tuuina mai i ni isi e tautala i gagana;"
                },
                {
                    "number": 25,
                    "text": "Ma i le tasi ua tuuina mai i ai le faaliliuga o gagana."
                },
                {
                    "number": 26,
                    "text": "Ma o nei meaalofa uma ua mai i le Atua, mo le manuia o fanau a le Atua."
                },
                {
                    "number": 27,
                    "text": "Ma i le epikopo o le ekalesia, ma ia i latou faapena e tofia ma faauu e le Atua e leoleo i le ekalesia ma avea ma toeaina i le ekalesia, o le a tuuina atu ia te i latou ia latou iloa ia meaalofa uma neʼi i ai se tasi i totonu o outou e fai mai ua ia te ia ia mea ae ua lē ā le Atua."
                },
                {
                    "number": 28,
                    "text": "Ma o le a oo mai o le a maua i le Agaga o ia o lē e ole atu i le Agaga;"
                },
                {
                    "number": 29,
                    "text": "Ina ia mafai ona tuuina mai o ia meaalofa uma i ni isi, ina ia mafai ona i ai o se ulu, ina ia mafai ona manuia ai tagata uma."
                },
                {
                    "number": 30,
                    "text": "O ia o lē e ole atu i le Agaga, e ole atu o ia e tusa ai ma le finagalo o le Atua; o lea e faia ai e pei lava ona ole atu ai o ia."
                },
                {
                    "number": 31,
                    "text": "O lenei foi, ou te fai atu ia te outou, e ao ona faia o mea uma o soo se mea lava tou te faia i le Agaga, i le suafa o Keriso;"
                },
                {
                    "number": 32,
                    "text": "Ma e ao ina outou faafetai atu i le Atua i le Agaga mo soo se faamanuiaga ua faamanuiaina ai outou."
                },
                {
                    "number": 33,
                    "text": "Ma e ao ina outou faia e lē aunoa le amiomama ma le paia i oʼu luma. Ia faapea lava. Amene."
                }
            ]
        },
        "/study/scriptures/dc-testament/dc/47": {
            "uri": "/study/scriptures/dc-testament/dc/47",
            "title": "Mataupu Faavae ma Feagaiga 47",
            "data_type": "chapter",
            "chapter_name": "Vaega 47",
            "chapter_summary": [
                "1–4, Ua tofia Ioane Uitimera e tausia le talafaasolopito o le Ekalesia ma tusi mo le Perofeta."
            ],
            "verses": [
                {
                    "number": 1,
                    "text": "Faauta, ua ao ia te aʼu ona tusi ma tausia e laʼu auauna o Ioane se talafaasolopito faia pea, ma fesoasoani ia te oe, laʼu auauna, Iosefa, i le tusia o mea uma o le a tuu atu ia te oe, seia oo ina valaauina o ia i ni isi tiute."
                },
                {
                    "number": 2,
                    "text": "O lenei foi, e moni Ou te fai atu ia te oe, e mafai foi ona ia sii aʼe lona leo i sauniga-lotu, i soo se taimi e tatau ai."
                },
                {
                    "number": 3,
                    "text": "O lenei foi, Ou te fai atu ia te oe ia tofia o ia na te tausia e lē aunoa le talafaamaumau ma le talafaasolopito o le ekalesia; aua ua Ou tofia Oliva Kaotui i se isi tofi."
                },
                {
                    "number": 4,
                    "text": "O le mea lea, o le a tuu atu ai ia te ia, i le tulaga e oo i ai le faamaoni o ia, e le Faamafanafana, na te tusia nei mea. Ia faapea lava. Amene."
                }
            ]
        },
        "/study/scriptures/dc-testament/dc/48": {
            "uri": "/study/scriptures/dc-testament/dc/48",
            "title": "Mataupu Faavae ma Feagaiga 48",
            "data_type": "chapter",
            "chapter_name": "Vaega 48",
            "chapter_summary": [
                "1–3, E tatau i le Au Paia i Ohaio ona faasoa atu o latou laueleele po o fanua i o latou uso; 4–6, E tatau i le Au Paia ona faatau fanua, ati aʼe se aai, ma mulimuli i le fautuaga a o latou taitai pulefaamalumalu."
            ],
            "verses": [
                {
                    "number": 1,
                    "text": "E Tatau ona outou nonofo pea i le taimi nei i o outou nofoaga ua outou nonofo ai, pe afai e talafeagai ai ma o outou tulaga."
                },
                {
                    "number": 2,
                    "text": "Ma o le tulaga e oo i ai la outou maua o fanua, ia outou faasoa atu i o outou uso mai sasae;"
                },
                {
                    "number": 3,
                    "text": "Ma o le tulaga e oo i ai le lē lava o tou fanua e faasoa, ia tuu atu ia te i latou e faatau mai mo le taimi nei i vailaueleele o loo faataamilo ai, e pei ona lelei ia te i latou, ona e ao ona tatau ona latou maua o ni nofoaga e nonofo ai mo le taimi nei."
                },
                {
                    "number": 4,
                    "text": "E tatau ona outou teu tupe uma e mafai ona outou teuina, ma ia outou maua tupe uma e mafai ona outou maua i le amiotonu, ina ia mafai ona outou faatauina i se taimi se laueleele mo se tofi, se aai lava lea."
                },
                {
                    "number": 5,
                    "text": "E lei faaalia mai lava le nofoaga; ae a mavae ona o mai o outou uso mai sasae, e i ai ni tagata faapitoa o le a tofia, ma o i latou o le a tuu atu i ai ia latou iloa le nofoaga, po o i latou o le a faaali atu i ai."
                },
                {
                    "number": 6,
                    "text": "Ma o le a tofia i latou e faatau mai fanua, ma faia se amataga e faataatia ai le faavae o le aai; ona amata ai lea ona outou faapotopoto faatasi ma o outou aiga, o tagata taitoatasi e tusa ma lona aiga, e tusa ma ona tulaga, ma e pei ona tofia ia te ia e le au peresitene ma le epikopo o le ekalesia, e tusa ma tulafono ma poloaiga ua outou maua, ma ia o le a outou maua i se taimi o mulimuli mai. E faapea lava. Amene."
                }
            ]
        },
        "/study/scriptures/dc-testament/dc/49": {
            "uri": "/study/scriptures/dc-testament/dc/49",
            "title": "Mataupu Faavae ma Feagaiga 49",
            "data_type": "chapter",
            "chapter_name": "Vaega 49",
            "chapter_summary": [
                "1–7, O le aso ma le itula o le afio mai o Keriso o le a tumau pea ona lē iloa seia afio mai o ia; 8–14, E ao i tagata ona salamo, talitonu i le talalelei, ma usiusitai i sauniga ina ia latou maua le olataga; 15–16, Ua faauuina e le Atua le faaipoipoga; 17–21, Ua faatagaina le ʼai o aano o manu; 22–28, O le a uluola Siona ma fuga mai sa Lamanā e pei o le rosa ae lei oo i le Afio Mai Faalua."
            ],
            "verses": [
                {
                    "number": 1,
                    "text": "Faalogo mai ia i laʼu upu, aʼu auauna e, Sini, ma Parley, ma Limani; aua faauta, e moni Ou te fai atu ia te outou, Ou te tuu atu ia te outou se poloaiga ia outou o atu ma talai atu i le Au Sieka laʼu talalelei ua outou mauaina, e pei lava ona outou mauaina."
                },
                {
                    "number": 2,
                    "text": "Faauta, Ou te fai atu ia te outou, ua latou mananao e fia iloa se vaega o le upu moni, ae lē o le atoa, ona e lē o saʼo i latou i oʼu luma ma e ao ina salamo."
                },
                {
                    "number": 3,
                    "text": "O le mea lea, Ou te auina atu ai oulua, aʼu auauna, o Sini ma Parley, e talai atu le talalelei ia te i latou."
                },
                {
                    "number": 4,
                    "text": "Ma ia faauu laʼu auauna o Limani i lenei galuega, ina ia mafai ona talatala o ia faatasi ma i latou, e lē tusa ai ma mea na ia maua mai ia te i latou, ae e tusa ai ma mea e aoao atu ia te ia e oulua o aʼu auauna; ma o le faia o lenei mea o le a Ou faamanuiaina ai o ia, a leai e lē manuia o ia."
                },
                {
                    "number": 5,
                    "text": "Ua faapea ona fetalai mai o le Alii; ona o Aʼu o le Atua, ma sa Ou auina atu loʼu Atalii e Toatasi na Fanaua i le lalolagi mo le togiolaina o le lalolagi, ma ua Ou folafola atu, o ia o lē na te talia o ia o le a faaolaina, ma o ia o lē na te lē talia o ia o le a faamalaiaina—"
                },
                {
                    "number": 6,
                    "text": "Ma ua latou faia i le Atalii o le Tagata e pei ona sa latou loto i ai; ma ave e ia lona mana i le lima taumatau o lona mamalu, ma ua nofotupu nei i le lagi, ma o le a nofotupu seia toe afio mai o ia i luga o le lalolagi e tuu i lalo o ona vae fili uma, o se taimi lea ua lata mai lava oo mai—"
                },
                {
                    "number": 7,
                    "text": "O Aʼu, o le Alii le Atua, ua Ou tautala atu ai; ae o le itula ma le aso e leai se tagata na te iloaina, po o agelu i le lagi, pe latou te iloaina seia oo ina afio mai o ia."
                },
                {
                    "number": 8,
                    "text": "O le mea lea, ou te manao ai ia salamo tagata uma, ona ua i lalo o le agasala i latou uma, vagana ai i latou o e o ni tagata paia tou te lē iloa e uiga i ai, ua Ou faasaoina mo aʼu lava."
                },
                {
                    "number": 9,
                    "text": "O le mea lea, Ou te fai atu ai ia te outou ua Ou auina atu ia te outou laʼu feagaiga tumau-faavavau, o le feagaiga lava lena ua mai i le amataga."
                },
                {
                    "number": 10,
                    "text": "Ma o le mea lena na Ou folafola atu ua faapea ona uma ona Ou faataunuuina, ma o le a ifo i ai atunuu o le lalolagi; ma, afai e lē faapea ona faia e i latou lava, o le a ave ifo i latou i lalo, ona o le mea o loo faamaualuga nei ia te ia lava, o le a faataatia maualalo i le mana."
                },
                {
                    "number": 11,
                    "text": "O le mea lea, Ou te tuu atu ai ia te outou se poloaiga ia outou o atu i totonu o nei tagata, ma fai atu ia te i latou, e pei o laʼu aposetolo anamua, o lē o lona igoa o Peteru:"
                },
                {
                    "number": 12,
                    "text": "Ia talitonu i le suafa o le Alii o Iesu, o lē sa i le lalolagi, ma o lē o le a afio mai, o le amataga ma le gataaga;"
                },
                {
                    "number": 13,
                    "text": "Ia salamo ma papatiso i le suafa o Iesu Keriso, e tusa ma le poloaiga paia, mo le faamagaloina o agasala;"
                },
                {
                    "number": 14,
                    "text": "Ma ai se na te faia lenei mea o le a maua e ia le meaalofa o le Agaga Paia, e ala i le faaee o lima o toeaina o le ekalesia."
                },
                {
                    "number": 15,
                    "text": "O lenei foi, e moni Ou te fai atu ia te outou, ai se na te faasa le faaipoipo ua lē faauuina o ia e le Atua, ona o le faaipoipoga ua faauuina e le Atua mo le tagata."
                },
                {
                    "number": 16,
                    "text": "O le mea lea, ua tusa ai ma le tulafono le tatau ai ona maua e ia o se ava e toatasi, ma avea i laua e toalua ma tino e tasi, ma ua faia lenei mea atoa ina ia mafai ona faataunuu e le lalolagi le faamoemoe o lona foafoaga;"
                },
                {
                    "number": 17,
                    "text": "Ma ina ia mafai ona faatumuina i le fuataga o le tagata, e tusa ma lona foafoaga ae lei faia le lalolagi."
                },
                {
                    "number": 18,
                    "text": "Ma ai se na te faasaina le ʼai i aano o manu, ina ia lē ʼai ai le tagata, ua lē faauuina o ia e le Atua;"
                },
                {
                    "number": 19,
                    "text": "Aua, faauta, o manu vaefa o le fanua ma manu felelei o le ea, ma mea e sau mai i le eleele, ua faauuina mo le faaaogaina e le tagata mo meaai ma mo lavalava, ma ina ia maua tele e ia."
                },
                {
                    "number": 20,
                    "text": "Peitai ua lē tuuina mai ia maua e se tagata e toatasi ni mea e sili atu i le tasi, o le mea lea ua taoto ai le lalolagi i le agasala."
                },
                {
                    "number": 21,
                    "text": "Ma oi talofa i le tagata na te faamasaa le toto pe na te faatauna aano o manu ae ua lē manaomia e ia."
                },
                {
                    "number": 22,
                    "text": "O lenei foi, e moni Ou te fai atu ia te outou, e lē afio mai le Atalii o le Tagata i le foaitino o se fafine, po o se alii o malaga i le lalolagi."
                },
                {
                    "number": 23,
                    "text": "O le mea lea, aua nei faaseseina outou, ae ia tutu mausali pea, ma tulimatai i luma mo le luluina o le lagi, ma le faagateteina o le lalolagi ma taumalua solo e pei o se tagata ʼonā, ma mo le faamaualulugaina o vanu, ma mo le faamaualalaloina o mauga, ma mo le faalauleleia o mea gaoā—ma o nei mea uma o le a oo mai pe a ili e le agelu lana pu."
                },
                {
                    "number": 24,
                    "text": "Peitai ae lei oo mai le aso tele o le Alii, o le a tupuolaola Iakopo i le vao, ma o le a fuga mai sa Lamanā e pei o le rosa."
                },
                {
                    "number": 25,
                    "text": "O le a tupuolaola Siona i luga o maupuepue ma olioli i luga o mauga, ma o le a faapotopopoto faatasi i le nofoaga ua Ou tofia."
                },
                {
                    "number": 26,
                    "text": "Faauta, Ou te fai atu ia te outou, o atu ia e pei ona Ou poloaiina ai outou; ia outou salamo mai ia outou agasala uma; ole mai ma o le a outou maua; tuʼituʼi mai ma o le a tatala atu ia te outou."
                },
                {
                    "number": 27,
                    "text": "Faauta, o le a Ou alu atu i o outou luma ma avea foi ma o outou muliʼau; ma o le a Ou i ai i lo outou lotolotoi, ma o le a lē faafememeaiina outou."
                },
                {
                    "number": 28,
                    "text": "Faauta, o Aʼu o Iesu Keriso, ma ua vave ona Ou alu atu. E faapea lava. Amene."
                }
            ]
        },
        "/study/scriptures/dc-testament/dc/50": {
            "uri": "/study/scriptures/dc-testament/dc/50",
            "title": "Mataupu Faavae ma Feagaiga 50",
            "data_type": "chapter",
            "chapter_name": "Vaega 50",
            "chapter_summary": [
                "1–5, E tele agaga sese o loo i luga o le salafa o le lalolagi; 6–9, Oi talofa i e e pepelo ma i latou o e ua vavae ese mai i le Ekalesia; 10–14, E tatau i toeaina ona talai atu le talalelei e ala i le Agaga; 15–22, E tatau i e e talai atu ma e e faalogologo mai ona faamalamalamaina i le Agaga; 23–25, O se mea e lē faagaeetia ai le tagata ua lē mai i le Atua; 26–28, O e e faamaoni o i latou ia e mauaina mea uma; 29–36, O tatalo a e ua faamamaina e talia; 37–46, O Keriso o le Leoleo Mamoe Lelei ma le Papa lea o Isaraelu."
            ],
            "verses": [
                {
                    "number": 1,
                    "text": "Faalogo mai ia, outou e toeaina o laʼu ekalesia, ma uaʼi mai o outou taliga i le siufofoga o le Atua soifua; ma faasaga i upu o le poto o le a tuu atu ia te outou, e pei ona outou ole mai ai ma autasi i ai e faatatau i le ekalesia, ma agaga ua o atu i le salafa o le lalolagi."
                },
                {
                    "number": 2,
                    "text": "Faauta, e moni Ou te fai atu ia te outou, e tele agaga o i ai o ni agaga sese, ua o atu i le lalolagi, ua faasese ai le lalolagi."
                },
                {
                    "number": 3,
                    "text": "Ma ua saili foi Satani e faasese outou, ina ia mafai ona ia faatoilalo outou."
                },
                {
                    "number": 4,
                    "text": "Faauta, o Aʼu, o le Alii, ua Ou vaai atu i luga o outou, ma ua Ou vaai i mea inosia i totonu o le ekalesia ua taʼua loʼu igoa."
                },
                {
                    "number": 5,
                    "text": "Ae amuia lava i latou o e ua faamaoni ma tutumau, pe i le olaga nei po o i le oti, ona o le a maua e i latou le ola e faavavau."
                },
                {
                    "number": 6,
                    "text": "Ae oi talofa ia te i latou o e o ni taufaasese ma pepelo, aua, ua faapea ona fetalai mai o le Alii, o le a Ou aumai i latou i le faamasinoga."
                },
                {
                    "number": 7,
                    "text": "Faauta, e moni Ou te fai atu ia te outou, o loo i ai ni e e pepelo i totonu o outou, o e ua latou faaseseina ni isi, lea ua tuu atu ai i le fili le mana; ae faauta o le a toe aumai i latou faapena;"
                },
                {
                    "number": 8,
                    "text": "Ae o e e pepelo o le a iloa i latou ma o le a vavae ese, pe i le olaga nei po o i le oti, e pei lava ona Ou loto i ai; ma oi talofa ia te i latou o e e vavae ese mai laʼu ekalesia, ona o i latou lava ia ua manumalo i ai le lalolagi."
                },
                {
                    "number": 9,
                    "text": "O le mea lea, ia faaeteete ai tagata taitoatasi nei faia e ia se mea ua lē moni ma lē amiotonu i oʼu luma."
                },
                {
                    "number": 10,
                    "text": "Ma o lenei o mai ia, ua fetalai mai ai le Alii, e ala i le Agaga, i toeaina o lana ekalesia, ma sei tatou talatala faatasi, ina ia outou malamalama;"
                },
                {
                    "number": 11,
                    "text": "Sei tatou talatala e pei lava ona talatala se tagata ma le tasi faafesagai."
                },
                {
                    "number": 12,
                    "text": "O lenei, a talatala se tagata e malamalama le tagata ia te ia, ona e talatala o ia e pei o se tagata; o le a faapea foi ia te Aʼu, o le Alii, ona talatala faatasi ma outou, ina ia outou malamalama."
                },
                {
                    "number": 13,
                    "text": "O le mea lea, o Aʼu o le Alii e fesili atu le fesili lenei ia te outou—o le a ea le mea na faauu i ai outou?"
                },
                {
                    "number": 14,
                    "text": "E talai atu laʼu talalelei e ala i le Agaga, le Faamafanafana lea na auina atu e aoao atu le upumoni."
                },
                {
                    "number": 15,
                    "text": "Ma ona outou talia ai lea o agaga ua lē mafai ona outou malamalama i ai, ma talia i latou e faapea ua mai i le Atua; ma pe taʼumamaina ea outou i lenei mea?"
                },
                {
                    "number": 16,
                    "text": "Faauta ia outou tali lenei fesili e outou lava; e ui i lea, o le a Ou alofa mutimutivale atu ia te outou; o ia o lē ua i totonu o outou e vaivai, o le a faamalosia mulimuli ane."
                },
                {
                    "number": 17,
                    "text": "E moni Ou te fai atu ia te outou, o ia o lē ua Ou faauuina ma auina atu e talai le afioga o le upumoni e ala i le Faamafanafana, i le Agaga o le upumoni, e talai atu ea e ia i le Agaga o le upumoni po o se isi ala?"
                },
                {
                    "number": 18,
                    "text": "Ma afai e talai atu i se isi ala ua lē mai i le Atua."
                },
                {
                    "number": 19,
                    "text": "O lenei foi, o ia o lē e talia le afioga o le upumoni, e talia ea e ia e ala i le Agaga o le upumoni po o se isi ala?"
                },
                {
                    "number": 20,
                    "text": "Afai e talia i se isi ala ua lē mai i le Atua."
                },
                {
                    "number": 21,
                    "text": "O lea, aisea ua lē mafai ai ona outou malamalama ma iloa, o ia o lē e mauaina le afioga e ala i le Agaga o le upumoni e maua e ia e pei ona talai atu i le Agaga o le upumoni?"
                },
                {
                    "number": 22,
                    "text": "O le mea lea, o ia o lē e talai atu atoa ma ia o lē e mauaina, e malamalama i le tasi, ma e faagaeetiaina ma olioli faatasi i laua uma."
                },
                {
                    "number": 23,
                    "text": "Ma o le mea ua lē faagaeetia ua lē mai i le Atua, ma o le pouliuli lea."
                },
                {
                    "number": 24,
                    "text": "O le mea e mai i le Atua o le malamalama lea; ma o ia o lē e mauaina le malamalama, ma tumau pea i le Atua, e mauaina le malamalama atili; ma o lena malamalama o le a tupu susulu malamalama tele pea lava pea seia oo i le aso e atoatoa ai."
                },
                {
                    "number": 25,
                    "text": "O lenei foi, e moni Ou te fai atu ia te outou, ma Ou te fai atu ai ina ia mafai ona outou iloa le upumoni, ina ia mafai ona outou tuli ese o le pouliuli mai i totonu o outou;"
                },
                {
                    "number": 26,
                    "text": "O ia o lē ua faauuina e le Atua ma auina atu, o ia lava lea ua tofia ia avea ma lē ua sili, e ui ina o ia e aupito faatauvaa ma o le auauna a tagata uma."
                },
                {
                    "number": 27,
                    "text": "O le mea lea, ua maua e ia mea uma; ona ua pule o ia i mea uma, o mea uma i le lagi ma i luga o le lalolagi, o le ola ma le malamalama, o le Agaga ma le mana, na auina mai i le finagalo o le Tamā, e ala mai ia Iesu Keriso, lona Alo."
                },
                {
                    "number": 28,
                    "text": "Ae e leai se tagata na te mauaina mea uma vagana ua taʼumama ma faamamaina o ia mai agasala uma."
                },
                {
                    "number": 29,
                    "text": "Ma afai ua taʼumama ma faamamaina outou mai agasala uma, soo se mea tou te ole atu ai i le suafa o Iesu o le a faia lava."
                },
                {
                    "number": 30,
                    "text": "Ae ia outou iloa le mea lenei, o le a tuu atu ia te outou mea tou te ole mai ai; ma talu ai ona ua tofia outou i le ulu, ua i ai agaga i lalo o la outou pule."
                },
                {
                    "number": 31,
                    "text": "O le mea lea, o le a oo mai foi afai tou te vaaia se agaga e faaali mai tou te lē malamalama i ai, ma ua outou lē mauaina lena agaga, ia outou ole atu i le Tamā i le suafa o Iesu; ma afai e lē tuuina mai e ia ia te outou lena agaga, ona outou iloa lea ua lē mai i le Atua."
                },
                {
                    "number": 32,
                    "text": "Ma o le a tuu atu ia te outou, le mana i luga o lena agaga; ma ia outou alaga atu ma se leo tele faasaga i lena agaga ua lē mai i le Atua—"
                },
                {
                    "number": 33,
                    "text": "E lē i se tuuaiga ʼinaʼinā, ina ia lē lafotuina outou, pe ma le mimita po o le sagisagi, nei maua ai outou."
                },
                {
                    "number": 34,
                    "text": "O ia o lē na te maua se mea mai i le Atua, ia tau e ia ua mai i le Atua; ma ia tuu atu ia te ia e olioli ua tau agavaa o ia e le Atua na te mauaina lena mea."
                },
                {
                    "number": 35,
                    "text": "Ma o le gauai atu ma le faia o ia mea ua outou maua, ma mea o le a outou maua mulimuli ane—ma ua tuu atu ia te outou e le Tamā le malo, ma le mana e manumalo ai i mea uma e lei faauuina e ia—"
                },
                {
                    "number": 36,
                    "text": "Ma faauta, e moni Ou te fai atu ia te outou, amuia lava outou o e o loo faalogo mai nei i aʼu upu nei mai le fofoga o laʼu auauna, ona ua faamagaloina a outou agasala mai ia te outou."
                },
                {
                    "number": 37,
                    "text": "Tuu atu i laʼu auauna o Iosefa Wakefield, o lē ua Ou fiafia lava i ai, ma laʼu auauna o Parley P. Pratt, e o atu i totonu o aulotu ma faamalolosi i latou e ala i le upu apoapoai;"
                },
                {
                    "number": 38,
                    "text": "Ma ia tuu atu foi i laʼu auauna o Ioane Corrill, po o le toatele o i latou o aʼu auauna ua faauuina i lenei tofi, e galulue i le tovine; ma ia lē tuua se tagata e faalavelave ia te i latou mai le faia o le mea ua Ou tofia i ai i latou—"
                },
                {
                    "number": 39,
                    "text": "O le mea lea, ua lē taʼuamiotonuina laʼu auauna o Eteuati Paterika i lenei mea; e ui i lea ia tuu atu ia te ia ia salamo ma o le a faamagaloina ai o ia."
                },
                {
                    "number": 40,
                    "text": "Faauta, o outou o ni fanau laiti, ma e lē mafai ona outou gafatia mea uma i le taimi nei; e ao ina outou tutupu aʼe i le malosi faaleagaga ma i le malamalama o le upumoni."
                },
                {
                    "number": 41,
                    "text": "Aua le matatau, le fanau laiti e, ona o outou o a aʼu, ma ua Ou manumalo i le lalolagi, ma o outou o ni o i latou o e ua tuuina mai e loʼu Tamā ia te aʼu;"
                },
                {
                    "number": 42,
                    "text": "Ma e leai so i latou o e ua tuuina mai e loʼu Tamā ia te aʼu e leiloa."
                },
                {
                    "number": 43,
                    "text": "Ma o le Tamā ma Aʼu ua tasi. Ua i ai Aʼu i le Tamā ma ua i ai le Tamā ia te Aʼu; ma talu ai ona ua outou talia aʼu, ua outou i ai ia te aʼu ma ua Ou i ai ia te outou."
                },
                {
                    "number": 44,
                    "text": "O le mea lea, ua Ou i ai i lo outou lotolotoi, ma o Aʼu o le leoleo mamoe lelei, ma le maa o Isaraelu. O ia o lē e ati aʼe i luga o lenei papa o le a lē paʼū lava."
                },
                {
                    "number": 45,
                    "text": "Ma e oo mai le aso o le a outou faalogo ai i loʼu leo ma vaai mai ai ia te aʼu, ma iloa ua Ou i ai."
                },
                {
                    "number": 46,
                    "text": "O le mea lea, ia mataala ai, ina ia outou saunia. Ua faapea lava. Amene."
                }
            ]
        },
        "/study/scriptures/dc-testament/dc/51": {
            "uri": "/study/scriptures/dc-testament/dc/51",
            "title": "Mataupu Faavae ma Feagaiga 51",
            "data_type": "chapter",
            "chapter_name": "Vaega 51",
            "chapter_summary": [
                "1–8, Ua tofia Eteuati Paterika e pulea matafaioi ma meatotino; 9–12, E tatau i le Au Paia ona faamaoni i mea e fai ma maua tutusa; 13–15, E tatau ona i ai ia i latou se faleteuoloa o le epikopo ma faatulaga meatotino e tusa ma le tulafono a le Alii; 16–20, Ia fai Ohaio ma nofoaga lē tumau e faapotopoto i ai."
            ],
            "verses": [
                {
                    "number": 1,
                    "text": "Faalogo mai ia ia te aʼu, ua fetalai mai ai le Alii lo outou Atua, ma o le a Ou tautala atu i laʼu auauna o Eteuati Paterika, ma tuu atu ia te ia ni faatonuga; aua e tatau ona maua e ia faatonuga e faatatau i le ala e faatulaga ai lenei nuu."
                },
                {
                    "number": 2,
                    "text": "Aua e tatau ona faatulagaina i latou e tusa ai ma aʼu tulafono; afai e ese ai, o le a vavaeeseina i latou."
                },
                {
                    "number": 3,
                    "text": "O le mea lea, ia tuu atu i laʼu auauna o Eteuati Paterika, ma i latou o e ua ia filifilia, o e ua Ou fiafia lava i ai, latou te tofi atu i lenei nuu a latou vaega, ia tutusa uma tagata taitoatasi e tusa ai ma lona aiga, e tusa ai ma ona tulaga ma ona manaoga ma mea ua tatau ai mo ia."
                },
                {
                    "number": 4,
                    "text": "Ma ia tuu atu i laʼu auauna o Eteuati Paterika, a ia tuu atu i se tagata lana vaega, ia tuu atu ia te ia se pepa tusia e faamau ai ia te ia lana vaega, ia umia e ia, lea lava aiā ma lea lava tofi i le ekalesia, seia vagana ai ua solitulafono o ia ma lē faitau agavaaina e le leo o le ekalesia, e tusa ai ma tulafono ma feagaiga o le ekalesia, e auai i le ekalesia."
                },
                {
                    "number": 5,
                    "text": "Ma afai e solitulafono o ia ma ua lē faitau agavaa e auai i le ekalesia, o le a lē maua e ia le aiā e maua ai le vaega lena na ia faapaʼia atu i le epikopo mo e ua matitiva ma e ua lē tagolima o laʼu ekalesia; o lea, o le a lē mafai e ia ona taofia le meaalofa, ae o le a nao le vaega lena na faamau atu ia te ia e aiā i ai."
                },
                {
                    "number": 6,
                    "text": "Ma ia faapea ona faia o mea uma ma le mautinoa, e tusa ai ma tulafono o le laueleele."
                },
                {
                    "number": 7,
                    "text": "Ma ia tuu mea e a lenei nuu e tofi atu i lenei nuu."
                },
                {
                    "number": 8,
                    "text": "Ma o le tupe e totoe mai i lenei nuu—ia tofia se sui i lenei nuu, na te ave le tupe e maua mai ai ni meaai ma lavalava, e tusa ma manaoga o lenei nuu."
                },
                {
                    "number": 9,
                    "text": "Ma ia tuu atu i tagata uma taitoatasi ia faamaoni i mea e fai, ma ia tutusa i totonu o lenei nuu, ma maua tutusa, ina ia tasi outou, e pei lava ona ou poloaiina ai outou."
                },
                {
                    "number": 10,
                    "text": "Ma ia tuu mea e a lenei nuu ia lē avea ma tuuina atu i se tasi aulotu."
                },
                {
                    "number": 11,
                    "text": "O le mea lea, afai e fia maua e se tasi aulotu se tupe mai i le aulotu lenei, ia tuu atu ia te i latou ia toe totogi mai i le aulotu lenei e pei ona latou ioe i ai."
                },
                {
                    "number": 12,
                    "text": "Ma ia faia lenei mea e ala atu i le epikopo po o le sui, lea ia tofia e ala i le leo o le aulotu."
                },
                {
                    "number": 13,
                    "text": "O lenei foi, ia tuu atu i le epikopo e faatu se faleteuoloa mo lenei aulotu; ma ia tuu atu mea uma e aofia ai tupe ma meaai, ua tele atu nai lo mea ua manaomia mo manaoga o lenei nuu, ia tausia e lima o le epikopo."
                },
                {
                    "number": 14,
                    "text": "Ma ia tuu atu foi ia te ia e faasao mo ia lava ni mea mo ona lava manaoga, ma mo manaoga o lona aiga, ona o le a faigaluega o ia i le taulimaina o lenei mataupu."
                },
                {
                    "number": 15,
                    "text": "Ma ua faapea ona ou tuu atu i lenei nuu se avanoa e faatulaga ai i latou lava e tusa ai ma aʼu tulafono."
                },
                {
                    "number": 16,
                    "text": "Ma ua ou faapaiaina mo i latou lenei laueleele mo se vaitau itiiti, seia oo ina faia e Aʼu, o le Alii, se isi mea mo i latou, ma poloaiina i latou e o atu i ai;"
                },
                {
                    "number": 17,
                    "text": "Ma o le itula ma le aso e lei tuuina atu ia te i latou, o le mea lea ia tuu atu ai ia te i latou ia galulue i luga o lenei laueleele e peiseai ua mo ni tausaga e tele, ma o le a liliu mai lenei mea ia te i latou mo lo latou lelei."
                },
                {
                    "number": 18,
                    "text": "Faauta, ia avea lenei mea ma se faataitaiga i laʼu auauna o Eteuati Paterika, i isi nofoaga, i aulotu uma."
                },
                {
                    "number": 19,
                    "text": "Ma ai se e maua o ia o se tausimea faamaoni, fai mea tonu, ma atamai, o le a ulu atu i le olioli o lona Alii, ma o le a maua e ia le ola e faavavau."
                },
                {
                    "number": 20,
                    "text": "E moni, Ou te fai atu ia te outou, o Aʼu o Iesu Keriso, o lē ua vave ona sau, i se itula tou te lē mafaufauina. E faapea lava. Amene."
                }
            ]
        },
        "/study/scriptures/dc-testament/dc/52": {
            "uri": "/study/scriptures/dc-testament/dc/52",
            "title": "Mataupu Faavae ma Feagaiga 52",
            "data_type": "chapter",
            "chapter_name": "Vaega 52",
            "chapter_summary": [
                "1–2, Ua fuafuaina le konafesi e sosoo ai e fai i Misuri; 3–8, Ua faia tofiga o ni isi o toeaina faapitoa ia malaga faatasi; 9–11, Ia aoao atu e toeaina mea ua tusia e aposetolo ma perofeta; 12–21, O i latou ua faamalamalamaina e le Agaga latou te aumai fua o le viiga ma le poto; 22–44, Ua tofia toeaina eseese e o atu e talai atu le talalelei aʼo malaga atu i Misuri mo le konafesi."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii i toeaina o e ua ia valaaulia ma filifilia i aso nei e gata ai, i le siufofoga o lona Agaga—"
                },
                {
                    "number": 2,
                    "text": "Ua fetalai mai: O Au, o le Alii, o le a faailoa atu ia te outou mea ua Ou loto ia outou faia mai le taimi nei seia oo atu i le konafesi e sosoo ai, lea o le a faia i Misuri, i luga o le laueleele o le a Ou faapaiaina mo loʼu nuu, o e o se toe vaega o Iakopo, ma i latou o e o suli e tusa ma le feagaiga."
                },
                {
                    "number": 3,
                    "text": "O le mea lea, e moni Ou te fai atu ia te outou, ia tuu atu i aʼu auauna o Iosefa Samita, Laitiiti, ma Sini Rikitone, e alu la laua malaga i le taimi lava e mafai ona faia ai o ni sauniuniga e tuua ai o laua aiga, ma malaga atu i le laueleele o Misuri."
                },
                {
                    "number": 4,
                    "text": "Ma o le tulaga e oo i ai le la faamaoni ia te aʼu, o le a faailoa atu ia te i laua mea la te faia;"
                },
                {
                    "number": 5,
                    "text": "Ma o le a faailoa atu foi, ia te i laua, i le tulaga e oo i ai le la faamaoni, o le laueleele o lo outou tofi."
                },
                {
                    "number": 6,
                    "text": "Ma o le tulaga e oo i ai le lē faamaoni o i laua, o le a vavae ese i laua, e pei lava ona Ou loto i ai, e pei ona lelei ia te aʼu."
                },
                {
                    "number": 7,
                    "text": "O lenei foi, e moni Ou te fai atu ia te outou, ia tuu atu i laʼu auauna o Laimani Uaite ma laʼu auauna o Ioane Corrill, ia alu atu vave la laua malaga;"
                },
                {
                    "number": 8,
                    "text": "Ma o laʼu auauna foi o Ioane Murdock, ma laʼu auauna o Ailama Samita, ia alu la laua malaga i le nofoaga lava lena e tasi e ui atu i Titeroi."
                },
                {
                    "number": 9,
                    "text": "Ma ia tuu i laua e malaga mai iina ma talai atu le afioga i le ala, ia lē fai atu ni isi lava mea nai lo mea ua tusia e perofeta ma aposetolo, ma mea e aoao atu ia te i laua e le Faamafanafana e ala i le tatalo o le faatuatua."
                },
                {
                    "number": 10,
                    "text": "Ia tuu atu ia te i latou e o atu taitoalua, ma ia faapea ona tuu atu ia te i latou e talai atu i le ala i faapotopotoga uma, ma papatiso atu i le vai, ma le faaee atu o lima i tafatafa o le vai."
                },
                {
                    "number": 11,
                    "text": "Ona ua faapea ona fetalai mai o le Alii, o le a Ou sele faapuupuu laʼu galuega i le amiotonu, ona e oo mai aso o le a Ou auina atu ai le faamasinoga mo le manumalo."
                },
                {
                    "number": 12,
                    "text": "Ma tuu atu i laʼu auauna o Laimani Uaite ia faaeteete, ona e manao Satani e lulu o ia e pei o le aputi."
                },
                {
                    "number": 13,
                    "text": "Ma faauta, o ia o lē e faamaoni o le a faia o ia ma pule i luga o mea e tele."
                },
                {
                    "number": 14,
                    "text": "O lenei foi, o le a Ou tuu atu ia te outou se ata i mea uma, ina ia lē faaseseina outou; ona ua i ai Satani i le salafa o le laueleele, ma ua fealuai o ia e faasese i atunuu—"
                },
                {
                    "number": 15,
                    "text": "O le mea lea, o ia o lē e tatalo, o lē ua agasalamo lona agaga, o ia lava lea Ou te talia pe afai e usiusitai o ia i aʼu sauniga."
                },
                {
                    "number": 16,
                    "text": "O ia o lē e tautala atu, o lē ua agasalamo lona agaga, o lē o lana gagana e agamalu ma faagaeetia, o ia lava lea ua mai le Atua pe afai e usiusitai o ia i aʼu sauniga."
                },
                {
                    "number": 17,
                    "text": "O lenei foi, o ia o lē e gatete i lalo o loʼu mana o le a faamalosia, o le a ia aumai fua o le viiga ma le poto, e tusa ma faaaliga ma upumoni ua Ou tuu atu ia te outou."
                },
                {
                    "number": 18,
                    "text": "O lenei foi, o ia o lē ua toilalo ma ua lē aumaia ni fua, e tusa lava ma lenei ata, ua lē a aʼu o ia."
                },
                {
                    "number": 19,
                    "text": "O le mea lea, o le ata lenei tou te iloa ai agaga i tulaga uma i lalo o le lagi atoa."
                },
                {
                    "number": 20,
                    "text": "Ma ua oo mai aso; e tusa ma le faatuatua o tagata o le a faapea lava ona faia ia te i latou."
                },
                {
                    "number": 21,
                    "text": "Faauta, ua tuu atu lenei poloaiga i toeaina uma o e ua Ou filifilia."
                },
                {
                    "number": 22,
                    "text": "O lenei foi, e moni Ou te fai atu ia te outou, ia tuu atu i laʼu auauna o Thomas B. Marsh ma laʼu auauna o Ezra Thayre, e alu foi la laua malaga, ma talai atu le afioga i le ala i lea lava laueleele."
                },
                {
                    "number": 23,
                    "text": "O lenei foi, ia tuu atu i laʼu auauna o Isaako Morley ma laʼu auauna o Ezra Booth e alu la laua malaga, ma talai atu foi le afioga i le ala i lea lava laueleele."
                },
                {
                    "number": 24,
                    "text": "O lenei foi, ia tuu atu i aʼu auauna o Eteuati Paterika ma Matini Harisi e alu la laua malaga faatasi ma aʼu auauna o Sini Rikitone ma Iosefa Samita, Laitiiti."
                },
                {
                    "number": 25,
                    "text": "Ia tuu atu i aʼu auauna o Tavita Uitimera ma Harvey Whitlock e alu foi la laua malaga, ma talai atu i le ala i lea lava laueleele."
                },
                {
                    "number": 26,
                    "text": "Ma ia tuu atu i aʼu auauna o Parley P. Pratt ma Orson Pratt e alu la laua malaga, ma talai atu i le ala, i lea lava laueleele."
                },
                {
                    "number": 27,
                    "text": "Ma ia tuu atu foi i aʼu auauna o Solomon Hancock ma Simeona Kata e alu la laua malaga i lea lava laueleele, ma talai atu i le ala."
                },
                {
                    "number": 28,
                    "text": "Tuu atu foi i aʼu auauna o Edson Fuller ma Jacob Scott e alu la laua malaga."
                },
                {
                    "number": 29,
                    "text": "Tuu atu foi i aʼu auauna o Levi W. Hancock ma Zebedee Coltrin e alu la laua malaga."
                },
                {
                    "number": 30,
                    "text": "Tuu atu foi i aʼu auauna o Reynolds Cahoon ma Samuel H. Samita e alu la laua malaga."
                },
                {
                    "number": 31,
                    "text": "Tuu atu foi i aʼu auauna o Wheeler Baldwin ma Viliamu Kata e alu la laua malaga."
                },
                {
                    "number": 32,
                    "text": "Ma tuu atu i aʼu auauna o Newel Knight ma Selah J. Griffin ia faauuina i laua uma, ma alu foi la laua malaga."
                },
                {
                    "number": 33,
                    "text": "Ioe, e moni Ou te fai atu, ia tuu atu ia te i latou uma nei e o a latou malaga i le nofoaga e tasi, i o latou ala eseese, ma ia lē ati aʼe le tasi tagata i luga o le faavae o le isi, pe malaga i le ala o le isi."
                },
                {
                    "number": 34,
                    "text": "O ia o lē e faamaoni, o ia lea o le a tausia ma faamanuiaina i fua e tele."
                },
                {
                    "number": 35,
                    "text": "O lenei foi, Ou te fai atu ia te outou, ia tuu atu i aʼu auauna o Iosefa Wakefield ma Solomon Humphrey e alu la laua malaga i laueleele i sasae;"
                },
                {
                    "number": 36,
                    "text": "Ia tuu atu ia te i laua e galulue i o laua aiga, ia lē talai atu ni isi lava mea nai lo o perofeta ma aposetolo, o mea ua la vaaia ma faalogoina ma talitonu moni i ai, ina ia faataunuuina valoaga."
                },
                {
                    "number": 37,
                    "text": "Ona o le solitulafono, ia tuu le mea na faaee i luga o Heman Basset ia aveesea mai ia te ia, ma tuu i luga o le ulu o Simonds Ryder."
                },
                {
                    "number": 38,
                    "text": "O lenei foi, e moni Ou te fai atu ia te outou, ia faauu Iareto Kata o se ositaulaga, ma ia faauu Siaosi James o se ositaulaga."
                },
                {
                    "number": 39,
                    "text": "Ia tuu atu i le toe o toeaina e leoleo i luga o aulotu, ma talai atu le afioga i itulagi faataamilo ia te i latou; ma ia tuu atu ia te i latou e galulue i o latou lava lima ina ia lē i ai se ifo i tupua po o se amioleaga e faia."
                },
                {
                    "number": 40,
                    "text": "Ma ia manatua i mea uma e ua matitiva ma e ua lē tagolima, e ua mamai ma e ua puapuagatia, ona o ia o lē na te lē faia ia mea, o ia lava lea e lē o soʼu soo."
                },
                {
                    "number": 41,
                    "text": "O lenei foi, ia tuu atu i aʼu auauna o Iosefa Samita, Laitiiti, ma Sini Rikitone ma Eteuati Paterika, ia latou ave faatasi ma i latou se tusi faamaonia mai le ekalesia. Ma ia i ai foi se tusi faamaonia e maua mo laʼu auauna o Oliva Kaotui."
                },
                {
                    "number": 42,
                    "text": "Ma e faapea ai, e pei lava ona Ou fai atu ai, afai tou te faamaoni o le a outou faapotopoto faatasi outou lava e olioli i luga o le laueleele o Misuri, le laueleele lea o lo outou tofi, lea o loo avea nei ma laueleele o outou fili."
                },
                {
                    "number": 43,
                    "text": "Ae, faauta, o Aʼu, o le Alii, o le a faavaveina le aai i lona taimi, ma o le a faapaleina e e faamaoni i le olioli ma le fiafia."
                },
                {
                    "number": 44,
                    "text": "Faauta, o Aʼu o Iesu Keriso, le Atalii o le Atua, ma o le a Ou sii aʼe i latou i luga i le aso e gata ai. E faapea lava. Amene."
                }
            ]
        },
        "/study/scriptures/dc-testament/dc/53": {
            "uri": "/study/scriptures/dc-testament/dc/53",
            "title": "Mataupu Faavae ma Feagaiga 53",
            "data_type": "chapter",
            "chapter_name": "Vaega 53",
            "chapter_summary": [
                "1–3, O le valaauga ma le filifiliga o Sini Gilbert i le Ekalesia o le faauu lea ia avea o se toeaina; 4–7, Ia auauna atu foi o ia o se sui o le epikopo."
            ],
            "verses": [
                {
                    "number": 1,
                    "text": "Faauta, Ou te fai atu ia te oe, laʼu auauna, o Sini Gilbert, ua Ou faalogoina au tatalo; ma sa e valaau mai ia te aʼu ia faailoa atu ia te oe, e le Alii lou Atua, e uiga i lou valaauga ma lou filifiliga i le ekalesia, lea ua faatu i luga e Aʼu, o le Alii, i aso nei e gata ai."
                },
                {
                    "number": 2,
                    "text": "Faauta, o Aʼu, o le Alii, o lē na faasatauroina mo agasala a le lalolagi, Ou te tuu atu ia te oe se poloaiga ia e lafoai i le lalolagi."
                },
                {
                    "number": 3,
                    "text": "Ia e ave i ou luga laʼu faauuga, o le toeaina lea, e talai atu le faatuatua ma le salamo ma le faamagaloina o agasala, e tusa ma laʼu upu, ma le mauaina o le Agaga Paia e ala i le faaee o lima;"
                },
                {
                    "number": 4,
                    "text": "Ma avea foi o se sui mo lenei ekalesia i le nofoaga lea o le a tofia e le epikopo, e tusa ma poloaiga o le a tuu atu pe a mavae nei."
                },
                {
                    "number": 5,
                    "text": "O lenei foi, e moni Ou te fai atu ia te oe, ia alu lau malaga faatasi ma aʼu auauna o Iosefa Samita, Laitiiti, ma Sini Rikitone."
                },
                {
                    "number": 6,
                    "text": "Faauta, o sauniga muamua nei o le a e maua; ma o le toega o le a faailoa atu i se taimi o le a oo mai, e tusa ma lau galuega i loʼu tovine."
                },
                {
                    "number": 7,
                    "text": "O lenei foi, Ou te manao ia e iloa, e nao ia o lē e tumau e oo i le iuga e faaolaina. E faapea lava. Amene."
                }
            ]
        },
        "/study/scriptures/dc-testament/dc/54": {
            "uri": "/study/scriptures/dc-testament/dc/54",
            "title": "Mataupu Faavae ma Feagaiga 54",
            "data_type": "chapter",
            "chapter_name": "Vaega 54",
            "chapter_summary": [
                "1–6, E ao i le Au Paia ona tausi le feagaiga o le talalelei ina ia latou maua le alofa mutimutivale; 7–10, E ao ina latou onosai i puapuaga."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii, o le Alefa ma le Omeka lava lea, o le amataga ma le gataaga, o ia lava lea o lē na faasatauroina mo agasala a le lalolagi—"
                },
                {
                    "number": 2,
                    "text": "Faauta, e moni, e moni, Ou te fai atu ia te oe, laʼu auauna, o Newel Knight, ia e tu mausalī i le tofi ua Ou tofia i ai oe."
                },
                {
                    "number": 3,
                    "text": "Ma afai e mananao ou uso ia sao mai o latou fili, ia tuu atu ia te i latou ia salamo mai ia latou agasala uma, ma lotomaualalo moni i oʼu luma ma agasalamo."
                },
                {
                    "number": 4,
                    "text": "Ma ona ua solia le feagaiga sa latou faia mai ia te aʼu, ua faapea lava ona talafua ma lē aoga."
                },
                {
                    "number": 5,
                    "text": "Ma oi talofa ia te ia o lē na oo mai ai lenei soligafeagaiga, ona sa sili ai ona lelei mo ia pe a na lelemo o ia i le loloto o le sami."
                },
                {
                    "number": 6,
                    "text": "Ae amuia lava i latou o e na tausia le feagaiga ma usiusitai i le poloaiga, ona o le a latou maua le alofa mutimutivale."
                },
                {
                    "number": 7,
                    "text": "O le mea lea, ia o atu nei ma sosola ese mai le laueleele, neʼi o mai o outou fili i o outou luga; ma alu la outou malaga, ma tofi se tasi tou te loto i ai e avea ma o outou taitai, ma totogi tupe mo outou."
                },
                {
                    "number": 8,
                    "text": "Ma ia faapea ona alu o la outou malaga i itulagi i sisifo, i le laueleele o Misuri, i tuaoi o sa Lamanā."
                },
                {
                    "number": 9,
                    "text": "Ma a uma la outou malaga, faauta, Ou te fai atu ia te outou, ia outou saili se mea tou te ola ai e pei o isi tagata, seia Ou saunia se nofoaga mo outou."
                },
                {
                    "number": 10,
                    "text": "O lenei foi, ia outou onosai i puapuaga seia Ou alu atu, ma, faauta, Ou te vave alu atu, ma ua i ai ia te aʼu laʼu taui, ma o i latou o e na vave saili mai ia te aʼu o le a latou maua le malologa i o latou agaga. E faapea lava. Amene."
                }
            ]
        },
        "/study/scriptures/dc-testament/dc/55": {
            "uri": "/study/scriptures/dc-testament/dc/55",
            "title": "Mataupu Faavae ma Feagaiga 55",
            "data_type": "chapter",
            "chapter_name": "Vaega 55",
            "chapter_summary": [
                "1–3, Ua valaaulia ma filifilia Viliamu V. Phelps ia papatiso, ma ia faauu o se toeaina, ma talai atu le talalelei; 4, Ia tusia foi e ia tusi mo tamaiti i aʼoga o le Ekalesia; 5–6, Ia malaga atu o ia i Misuri, le eria lea o le a galue ai."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii, le Alii lava lea o le lalolagi atoa, ia te oe, laʼu auauna, o Viliamu, ua valaaulia ma filifilia oe; ma a uma ona papatisoina o oe i le vai, o se mea afai e te faia ma le manatu tasi i loʼu mamalu, o le a e maua se faamagaloga o au agasala ma le mauaina o le Agaga Paia e ala i le faaee o lima."
                },
                {
                    "number": 2,
                    "text": "Ma ona faauu ai lea o oe i le lima o laʼu auauna o Iosefa Samita, Laitiiti, e avea o se toeaina i lenei ekalesia, e talai atu le salamo ma le faamagaloina o agasala e ala i le papatisoga i le suafa o Iesu Keriso, le Alo o le Atua soifua."
                },
                {
                    "number": 3,
                    "text": "Ma o soo se tasi e te faaee atu i ai ou lima, afai ua agasalamo i latou i oʼu luma, o le a ia te oe le mana e tuu atu ai le Agaga Paia."
                },
                {
                    "number": 4,
                    "text": "O lenei foi, o le a faauuina oe e te fesoasoani i laʼu auauna o Oliva Kaotui e fai le galuega o le lomitusi, ma le filifiliga ma le tusia o tusi mo aʼoga i lenei ekalesia, ina ia mafai ona maua foi e fanau laiti aoaoga i oʼu luma e pei ona ou fiafia i ai."
                },
                {
                    "number": 5,
                    "text": "O lenei foi, e moni Ou te fai atu ia te oe, o le pogai lenei ia alu ai lau malaga faatasi ma aʼu auauna o Iosefa Samita, Laitiiti, ma Sini Rikitone, ina ia faamautuina oe i le laueleele o lou tofi e fai lenei galuega."
                },
                {
                    "number": 6,
                    "text": "O lenei foi, tuu atu foi i laʼu auauna o Iosefa Kou e alu lana malaga faatasi ma i latou. O le toega o le a faailoa atu i se taimi o mulimuli mai, e pei lava ona Ou loto i ai. Amene."
                }
            ]
        },
        "/study/scriptures/dc-testament/dc/56": {
            "uri": "/study/scriptures/dc-testament/dc/56",
            "title": "Mataupu Faavae ma Feagaiga 56",
            "data_type": "chapter",
            "chapter_name": "Vaega 56",
            "chapter_summary": [
                "1–2, E tatau i le Au Paia ona ave i luga a latou satauro ma mulimuli i le Alii ina ia latou maua le olataga; 3–13, O le Alii e poloaia ma aveesea, ma o e e lē usiusitai e lafo ese; 14–17, Oi talofa i e e mauoa o e latou te lē fesoasoani i e ua matitiva, ma oi talofa i e ua matitiva o e e lē momomo o latou loto; 18–20, Amuia e ua matitiva o e ua mama i le loto, ona o le a fai mo o latou tofi le lalolagi."
            ],
            "verses": [
                {
                    "number": 1,
                    "text": "Faalogo mai ia, outou e tagata o e ua taʼua loʼu igoa, ua fetalai mai ai le Alii lo outou Atua; aua faauta, ua mumu aʼe loʼu ita e faasaga i e e fouvale, ma o le a latou iloa loʼu lima ma loʼu ita, i le aso o le oo atu ma le sauā i luga o atunuu."
                },
                {
                    "number": 2,
                    "text": "Ma o ia o lē na te lē ave i luga lana satauro ma mulimuli mai ia te aʼu, ma tausi i aʼu poloaiga, o ia lava lea o le a lē faaolaina."
                },
                {
                    "number": 3,
                    "text": "Faauta, o Aʼu, o le Alii, e poloai atu; ma o ia o lē e lē usiusitai o le a vavae ese i loʼu lava taimi e tatau ai, pe a uma ona Ou poloai atu ae ua soli le poloaiga."
                },
                {
                    "number": 4,
                    "text": "O le mea lea, o Aʼu, o le Alii, e poloaia ma aveesea, e pei ona lelei ia te aʼu; ma o nei mea uma o le a tali i luga o e e fouvale, ua fetalai mai ai le Alii."
                },
                {
                    "number": 5,
                    "text": "O le mea lea, Ou te aveesea ai le poloaiga na tuu atu i aʼu auauna o Thomas B. Marsh ma Ezra Thayre, ma tuu atu se poloaiga fou i laʼu auauna o Thomas, ia alu vave atu lana malaga i le laueleele o Misuri, ma ia alu atu foi laʼu auauna o Selah J. Griffin faatasi ma ia."
                },
                {
                    "number": 6,
                    "text": "Aua faauta, ua Ou aveesea le poloaiga na tuu atu i aʼu auauna o Selah J. Griffin ma Newel Knight, ona o le ua maaa o loʼu nuu o loo i Tomasone, ma a latou fouvalega."
                },
                {
                    "number": 7,
                    "text": "O le mea lea, ia tuu atu i laʼu auauna o Newel Knight e nofo pea faatasi ma i latou; ma o le toatele o i latou o e ua agasalamo i oʼu luma e fia o, e mafai ona o, ma taitai atu e ia i le laueleele ua Ou tofia."
                },
                {
                    "number": 8,
                    "text": "O lenei foi, e moni Ou te fai atu ia te outou, e ao i laʼu auauna o Ezra Thayre ona salamo i lona faamaualuga, ma i lona manatu faapito, ma usiusitai i le poloaiga muamua na Ou tuu atu ia te ia e uiga i le nofoaga o loo nofo ai o ia i luga."
                },
                {
                    "number": 9,
                    "text": "Ma afai e faia e ia lenei mea, ona o le a leai ni vaevaega e faia i le laueleele, o le a tofia pea o ia e alu i le laueleele o Misuri;"
                },
                {
                    "number": 10,
                    "text": "A lē o lea, ia tuu atu ia te ia le tupe na ia totogi mai, ma alu ese mai le nofoaga, ma ia vavae ese o ia mai laʼu ekalesia, ua fetalai mai ai le Alii le Atua o ʼau;"
                },
                {
                    "number": 11,
                    "text": "Ma e ui ina mavae atu le lagi ma le lalolagi, o le a lē mavae atu lava nei upu, ae o le a faataunuuina."
                },
                {
                    "number": 12,
                    "text": "Ma afai e tatau ai i laʼu auauna o Iosefa Samita, Laitiiti, ona ia totogi atu le tupe, faauta, o Aʼu, o le Alii, o le a Ou toe totogi atu ia te ia i le laueleele o Misuri, ina ia mafai ona toe tauia i latou o e na ia maua mai ai, e tusa ma mea ua latou faia;"
                },
                {
                    "number": 13,
                    "text": "Aua o le a latou maua e tusa ma mea ua latou faia, i laueleele lava ua mo o latou tofi."
                },
                {
                    "number": 14,
                    "text": "Faauta, ua faapea ona fetalai mai o le Alii i loʼu nuu—atonu e tele mea ua ia te outou e fai ma salamo ai; aua faauta, ua oo mai i luga ia te aʼu a outou agasala, ma ua lē faamagaloina, ona ua outou saili e taupulepule i o outou lava ala."
                },
                {
                    "number": 15,
                    "text": "Ma ua lē faamalieina o outou loto. Ma ua outou lē usiusitai i le upumoni, ae ua outou fiafia i le amiolētonu."
                },
                {
                    "number": 16,
                    "text": "Oi talofa ia te outou tagata mauoa, o e ua outou lē tuu atu ni a outou mea i e ua matitiva, ona o le a faaeleeleaina o outou agaga ia outou oa; ma o la outou auega lenei i le aso o le oo mai, ma le aso o le faamasinoga, ma le aso o le toatamai: Ua mavae le seleselega, ua iu le tau o le mafanafana, ae ua lē faaolaina loʼu agaga!"
                },
                {
                    "number": 17,
                    "text": "Oi talofa ia te outou tagata matitiva, o e ua lē momomo o latou loto, o e ua lē agasalamo o latou agaga, ma e ua lē maoona o latou manava, ma o e ua lē taofia o latou lima mai le fetagofi atu i mea a isi tagata, o e o o latou mata ua tumu i le matapeapea, ma o e ua mumusu e galulue i o latou lava lima!"
                },
                {
                    "number": 18,
                    "text": "Ae amuia lava e ua matitiva ua mama i le loto, o e ua momomo o latou loto, ma e ua agasalamo o latou agaga, ona o le a latou vaai i le oo mai o le malo o le Atua i le mana ma le mamalu tele mo lo latou laveaiga; ona o le a a i latou le lololo o le lalolagi."
                },
                {
                    "number": 19,
                    "text": "Aua faauta, o le a afio mai le Alii, ma o le a faatasi ma ia lana taui, ma o le a ia tauia tagata uma taitoatasi, ma o le a olioli e ua matitiva;"
                },
                {
                    "number": 20,
                    "text": "Ma o le a fai ma tofi o a latou tupulaga le lalolagi mai lea tupulaga i lea tupulaga, e faavavau ma faavavau lava. Ma o lenei Ou te faaiu le tautala atu ia te outou. E faapea lava. Amene."
                }
            ]
        },
        "/study/scriptures/dc-testament/dc/57": {
            "uri": "/study/scriptures/dc-testament/dc/57",
            "title": "Mataupu Faavae ma Feagaiga 57",
            "data_type": "chapter",
            "chapter_name": "Vaega 57",
            "chapter_summary": [
                "1–3, O Initipene, Misuri, o le nofoaga lea mo le Aai o Siona ma le malumalu; 4–7, Ia faatau mai e le au paia fanua ma maua ni tofi i le eria lena; 8–16, Ia faatu e Sini Gilbert se faleoloa, ia avea V. V. Phelps o se lomitusi, ma ia faatonutonu e Oliva Kaotui tusitusiga mo le faasalalauga."
            ],
            "verses": [
                {
                    "number": 1,
                    "text": "Faalogo mai ia, outou e toeaina o laʼu ekalesia, ua fetalai mai ai le Alii lo outou Atua, o e ua outou faapotopoto faatasi outou lava, e tusa ma aʼu poloaiga, i lenei laueleele, le laueleele lea o Misuri, le laueleele lea ua Ou tofia ma faapaiaina mo le faapotopotoina o le au paia."
                },
                {
                    "number": 2,
                    "text": "O le mea lea, o le laueleele lea o le folafolaga, ma o le nofoaga lea mo le aai o Siona."
                },
                {
                    "number": 3,
                    "text": "Ma ua faapea ona fetalai mai o le Alii lo outou Atua, afai tou te fia maua le poto, o le poto lenei. Faauta, o le nofoaga ua taʼua nei o Initipene o le nofoaga tutotonu lea; ma o le tulaga mo le malumalu o loo taoto i le itu i sisifo, i luga o se fasi fanua e lē mamao atu mai le falefaamasino."
                },
                {
                    "number": 4,
                    "text": "O le mea lea, o se mea poto le tatau ona faatau o le laueleele e le au paia, ma fasi fanua uma foi o taooto i le itu i sisifo, e oo atu lava i le laina o loo sosolo tonu atu i le va o tagata Iutaia ma Nuuese;"
                },
                {
                    "number": 5,
                    "text": "Ma fasi fanua uma foi e tuaoi i tafatafa ane o fanua lauvao, o le tulaga e oo i ai le mafai e oʼu soo ona faatau mai o fanua. Faauta, o se mea poto lenei, ina ia mafai ai ona latou maua o fanua mo se tofi e faavavau."
                },
                {
                    "number": 6,
                    "text": "Ma ia tuu atu i laʼu auauna o Sini Gilbert ia tu i le tofi na Ou tofia i ai o ia, e tali tupe, e avea o se sui mo le ekalesia, e faatau mai fanua i vailaueleele uma faataamilo, o le tulaga e oo i ai le mafai ona faia ai i le amiotonu, ma e pei ona taitaia ai i le poto."
                },
                {
                    "number": 7,
                    "text": "Ma ia tuu atu i laʼu auauna o Eteuati Paterika ia tu i le tofi na Ou tofia i ai o ia, ma vaevae atu i le au paia o latou tofi, e pei lava ona Ou poloaiina; ma i latou foi o e ua ia tofia e fesoasoani ia te ia."
                },
                {
                    "number": 8,
                    "text": "O lenei foi, e moni Ou te fai atu ia te outou, ia tuu atu i laʼu auauna o Sini Gilbert ia faamautuina o ia lava i lenei nofoaga, ma faatu se faleoloa, ina ia mafai ona ia faatau atu oloa e aunoa ma le faasese, ina ia mafai ona ia maua o tupe e faatau mai ai fanua mo le lelei o le au paia, ma ina ia mafai ona ia maua o soo se mea atonu e manaomia e soo e faamautu ai i latou i o latou tofi."
                },
                {
                    "number": 9,
                    "text": "Ma ia tuu atu foi i laʼu auauna o Sini Gilbert ia maua e ia se laisene—faauta, o le poto lenei, ma ʼai se e faitau, ia malamalama o ia—ina ia mafai e ia ona auina atu foi oloa i tagata, e ala atu lava i e e faafaigaluega e ia o ni failautusi i lana auaunaga;"
                },
                {
                    "number": 10,
                    "text": "Ma e faapea ona faia ai o mea mo laʼu au paia, ina ia mafai ona talai atu laʼu talalelei ia i latou o e ua nonofo i le pouliuli ma i le itulagi ma le ata o le oti."
                },
                {
                    "number": 11,
                    "text": "O lenei foi, e moni Ou te fai atu ia te outou, ia tuu atu i laʼu auauna o Viliamu V. Phelps e faamautu i lenei nofoaga, ma nofo o se lomitusi mo le ekalesia."
                },
                {
                    "number": 12,
                    "text": "Ma faauta, afai e talia e le lalolagi ana tusitusiga—faauta o le poto lenei—ia tuu atu ia te ia ia ona maua soo se mea e mafai ona ia maua i le amiotonu, mo le lelei o le au paia."
                },
                {
                    "number": 13,
                    "text": "Ma ia tuu atu i laʼu auauna o Oliva Kaotui e fesoasoani ia te ia, e pei lava ona Ou poloaiina, i soo se mea Ou te tofia i ai o ia, e kopi, ma faasao, ma filifili, ina ia mafai ona saʼo o mea uma i oʼu luma, e pei ona o le a faamaonia ai e le Agaga e ala atu ia te ia."
                },
                {
                    "number": 14,
                    "text": "Ma ia faapea ona tuu atu i e ua Ou tautala atu ai ia faamautu i le laueleele o Siona, i le vave e mafai ai, faatasi ma o latou aiga, e fai mea na e pei lava ona Ou tautala atu ai."
                },
                {
                    "number": 15,
                    "text": "Ma o lenei, e faatatau i le faapotopotoina—Ia tuu atu i le epikopo ma le sui e fai sauniuniga mo aiga na na poloaiina e o mai i le laueleele lenei, i le vave e mafai ai, ma faamautu i latou i o latou tofi."
                },
                {
                    "number": 16,
                    "text": "Ma i le toega o toeaina ma tagata o le ekalesia, o le a tuu atu i ai ni isi faatonuga i se taimi o mulimuli mai. E faapea lava. Amene."
                }
            ]
        },
        "/study/scriptures/dc-testament/dc/58": {
            "uri": "/study/scriptures/dc-testament/dc/58",
            "title": "Mataupu Faavae ma Feagaiga 58",
            "data_type": "chapter",
            "chapter_name": "Vaega 58",
            "chapter_summary": [
                "1–5, O i latou o e e onosaia puapuaga o le a faapaleina i le mamalu; 6–12, Ia saunia le Au Paia mo le tausamaaga a le Tamai Mamoe ma le talisuaga a le Alii; 13–18, O epikopo o faamasino i Isaraelu; 19–23, E tatau i le Au Paia ona usiusitai i tulafono o le laueleele; 24–29, E tatau i tagata ona faaaoga la latou faitalia e fai ai mea lelei; 30–33, O le Alii e poloaia ma aveesea; 34–43, Ina ia salamo, e ao i tagata ona taʼutaʼu atu ma lafoai a latou agasala; 44–58, E tatau i le Au Paia ona faatau mai lo latou tofi ma faapotopoto i Misuri; 59–65, E ao ina talai atu le talalelei i tagata uma."
            ],
            "verses": [
                {
                    "number": 1,
                    "text": "Faalogo mai ia, outou e toeaina o laʼu ekalesia, ma uai mai o outou taliga i laʼu upu, ma iloa mai ia te aʼu mea ua Ou loto i ai e faatatau ia te outou, ma e faatatau foi i laueleele lenei lea ua Ou auina atu i ai outou."
                },
                {
                    "number": 2,
                    "text": "Aua e moni Ou te fai atu ia te outou, amuia lava o ia o lē e tausi i aʼu poloaiga, pe i le olaga nei po o i le oti; ma o ia o lē e faamaoni i puapuaga, ua sili atu le tele o le taui o lea lava tagata i totonu o le malo o le lagi."
                },
                {
                    "number": 3,
                    "text": "E lē mafai ona outou vaaia i o outou mata faalenatura, i le taimi nei, le fuafuaga a lo outou Atua e faatatau i mea o le a oo mai pe a mavae le taimi nei, ma le mamalu e mulimuli mai pe a mavae puapuaga e tele."
                },
                {
                    "number": 4,
                    "text": "Aua a mavae puapuaga e tele ona oo mai lea o faamanuiaga. O le mea lea, e oo mai le aso o le a faapaleina ai outou i le mamalu tele; e lei oo mai le itula, ae ua lata mai lava oo mai."
                },
                {
                    "number": 5,
                    "text": "Ia manatua le mea lenei, lea ou te taʼu muamua atu, ina ia outou teuina i le loto, ma maua ai mea o le a mulimuli mai."
                },
                {
                    "number": 6,
                    "text": "Faauta, e moni Ou te fai atu ia te outou, o le pogai lenei na Ou auina atu ai outou—ina ia outou usiusitai, ma ina ia mafai ona saunia o o outou loto e molimau atu e uiga i mea o le a oo mai;"
                },
                {
                    "number": 7,
                    "text": "Ma ina ia mafai foi ona faamamaluina outou i le faataatiaina o le faavae, ma i le molimau atu e uiga i le laueleele lea o le a tu ai i luga le Siona a le Atua;"
                },
                {
                    "number": 8,
                    "text": "Ma ina ia mafai foi ona saunia o se taumafataga o mea lololo mo e ua matitiva; ioe, o se ʼaiga o mea lololo, o uaina ua i ai le ʼalu ua faamamaina lelei, ina ia iloa e le lalolagi o le a lē iuvale lava fofoga o perofeta;"
                },
                {
                    "number": 9,
                    "text": "Ioe, o se taumafataga o le maota o le Alii, ua saunia lelei, lea o le a valaaulia i ai atunuu uma."
                },
                {
                    "number": 10,
                    "text": "Muamua, o e ua mauoa ma e ua aoaoina, o e ua atamamai ma e ua tamalii;"
                },
                {
                    "number": 11,
                    "text": "Ma a mavae lena ona oo mai lea o le aso o loʼu mana; ona o mai lea o e ua matitiva, o e ua pipili, ma e ua tauaso, ma e ua tutuli, i le tausamaaga a le Tamai Mamoe, ma taumamafa i le talisuaga afiafi a le Alii, ua saunia mo le aso tele o le a oo mai."
                },
                {
                    "number": 12,
                    "text": "Faauta, o Aʼu, o le Alii, ua Ou tautala atu ai."
                },
                {
                    "number": 13,
                    "text": "Ma ina ia mafai ona alu atu le molimau mai Siona, ioe, mai le fofoga o le aai o le tofi o le Atua—"
                },
                {
                    "number": 14,
                    "text": "Ioe, o le pogai lenei na Ou auina mai ai outou iinei, ma Ou filifilia ai laʼu auauna o Eteuati Paterika, ma Ou tofi atu ai ia te ia lana misiona i le laueleele lenei."
                },
                {
                    "number": 15,
                    "text": "Ae afai e lē salamo o ia i ana agasala, o le lē talitonu lea ma le tauaso o le loto, ia faaeteete o ia neʼi paʼū."
                },
                {
                    "number": 16,
                    "text": "Faauta ua tuu atu ia te ia lana misiona, ma e lē toe tuuina atu."
                },
                {
                    "number": 17,
                    "text": "Ma ai se e tu i lenei misiona, ua tofia e avea ma faamasino i Isaraelu, e pei ona sa i ai i aso anamua, e vaevae laueleele o le tofi a le Atua i ana fanau;"
                },
                {
                    "number": 18,
                    "text": "Ma e faamasino lona nuu i le molimau a e ua tonu, ma i le fesoasoani a ona fesoasoani, e tusa ma tulafono o le malo o le Atua e tuu atu e perofeta a le Atua."
                },
                {
                    "number": 19,
                    "text": "Aua e moni Ou te fai atu ia te outou, ia tausia laʼu tulafono i luga o lenei laueleele."
                },
                {
                    "number": 20,
                    "text": "Ia lē tuu atu i se tagata ia manatu ua pule o ia; ae ia tuu atu i le Atua e pulea o ia o lē ua faamasino atu, e tusa ma taupulepulega a lona lava loto, po o i ni isi upu, o ia lea o lē ua faufautua atu pe ua nofo i luga o le nofoa faamasino."
                },
                {
                    "number": 21,
                    "text": "Ia lē tuu atu i se tagata ia soli e ia le tulafono o le laueleele, ona o ia o lē e tausia tulafono a le Atua e leai se mea e manaomia ai e ia ona soli o tulafono o le laueleele."
                },
                {
                    "number": 22,
                    "text": "O le mea lea, ia outou tuu atu outou i lalo o pule ua i ai, seia nofotupu o ia o lē e ona le aiā e nofotupu ai, ma faatoilalo fili uma i lalo o ona vae."
                },
                {
                    "number": 23,
                    "text": "Faauta, o tulafono ua outou maua mai loʼu lima o tulafono ia o le ekalesia, ma o le malamalama lenei ia outou umia ai. Faauta, o le poto lea."
                },
                {
                    "number": 24,
                    "text": "Ma o lenei, e pei ona Ou tautala atu e uiga i laʼu auauna o Eteuati Paterika, o le laueleele lenei o le laueleele lea o lona alaalafaga, ma i latou o e ua ia tofia mo ona fesoasoani; ma o le laueleele foi lea o le alaalafaga o ia o lē ua Ou tofia e tausia loʼu faleteuoloa;"
                },
                {
                    "number": 25,
                    "text": "O le mea lea, ia tuu atu ia te i latou e aumai o latou aiga i le laueleele lenei, e pei ona latou taupulepule ai i le va o i latou lava ma aʼu."
                },
                {
                    "number": 26,
                    "text": "Aua faauta, e lē tatau ona Ou poloai atu i mea uma; aua o ia o lē e tau faamalosia i mea uma, o ia lava lea o se auauna paie ma lē poto; o le mea lea e lē maua e ia se taui."
                },
                {
                    "number": 27,
                    "text": "E moni Ou te fai atu, e tatau i tagata ona auai ma le naunautai i se faamoemoega lelei, ma fai mea e tele i lo latou lava loto malie, ma aumai le amiotonu tele;"
                },
                {
                    "number": 28,
                    "text": "Aua ua i totonu ia te i latou le mana, lea ua latou pule ai ia te i latou lava. O le a lava o le tulaga e oo i ai le faiga e tagata o mea lelei, o le a leai lava se ala o le a aveesea ai lo latou taui."
                },
                {
                    "number": 29,
                    "text": "Ae o ia o lē e lē faia e ia se mea seia poloaiina ai o ia, ma talia se poloaiga ma le loto masalosalo, ma ia tausia ma le paie, o ia lava lea e tausalaina."
                },
                {
                    "number": 30,
                    "text": "O ai Aʼu o lē na faia le tagata, ua fetalai mai ai le Alii, o le a ia lē tausalaina ai o ia o lē e lē usiusitai i aʼu poloaiga?"
                },
                {
                    "number": 31,
                    "text": "O ai Aʼu, ua fetalai mai ai le Alii, ua Ou folafola atu ma Ou lē faataunuuina?"
                },
                {
                    "number": 32,
                    "text": "Ou te poloai atu a ua lē usiusitai mai tagata; ou te aveese ma latou lē maua ai le faamanuiaga."
                },
                {
                    "number": 33,
                    "text": "Ona latou fai ifo lea i o latou loto: E lē o le galuega lenei a le Alii, ona ua lē taunuu ana folafolaga. Ae oi talofa i e faapea, ona o loo faapuna mai lalo lo latou taui, ae ua lē mai i lugā."
                },
                {
                    "number": 34,
                    "text": "Ma Ou te tuu atu nei ia te outou ni isi faatonuga e faatatau i le laueleele lenei."
                },
                {
                    "number": 35,
                    "text": "O se mea poto ia te aʼu, le tatau ona avea o laʼu auauna o Matini Harisi ma faataitaiga i le ekalesia, i le tuu atu o ana tupe i luma o le epikopo o le ekalesia."
                },
                {
                    "number": 36,
                    "text": "O lenei foi, o se tulafono lenei i tagata uma o e e o mai i le laueleele lenei e maua ai se tofi; ma ia faia e ia i ana tupe e pei ona faatonuina e le tulafono."
                },
                {
                    "number": 37,
                    "text": "Ma o se mea poto foi, le tatau ona faatau mai o ni laueleele i Initipene, mo le tulaga o le faleteuoloa, ma le fale lomitusi foi."
                },
                {
                    "number": 38,
                    "text": "Ma o isi faatonuga e faatatau i laʼu auauna o Matini Harisi o le a tuu atu ia te ia e le Agaga, ina ia mafai e ia ona maua lona tofi e pei ona lelei ia te ia;"
                },
                {
                    "number": 39,
                    "text": "Ma ia tuu atu ia te ia ia salamo i ana agasala, ona ua saili e ia le viiga a le lalolagi."
                },
                {
                    "number": 40,
                    "text": "Ma ia tuu atu foi i laʼu auauna o Viliamu V. Phelps ia tu i le tofi ua Ou tofia i ai o ia, ma talia lona tofi i le laueleele;"
                },
                {
                    "number": 41,
                    "text": "Ma ua ia te ia foi se mea e tatau ona salamo ai, aua, o Aʼu, o le Alii, ua Ou lē fiafia tele ia te ia, ona ua saili o ia e fia sili, ma ua lē lava lona agamalu i oʼu luma."
                },
                {
                    "number": 42,
                    "text": "Faauta, o ia o lē ua salamo i ana agasala, o ia lava lea ua faamagaloina, ma o Aʼu, o le Alii, e lē toe manatuaina lava i latou."
                },
                {
                    "number": 43,
                    "text": "O le mea lenei e mafai ai ona outou iloa pe afai ua salamo se tagata i ana agasala—faauta, e taʼutaʼu atu e ia i latou ma lafoai i ai."
                },
                {
                    "number": 44,
                    "text": "Ma o lenei, e moni, Ou te fai atu e faatatau i le toega o toeaina o laʼu ekalesia, e lei oo mai le taimi, mo le tele o tausaga, mo i latou e maua ai lo latou tofi i le laueleele lenei, tau lava ona pei o le a tofia atu ai e le Alii ia te i latou, vagana ai ua latou mananao i ai e ala i le tatalo o le faatuatua."
                },
                {
                    "number": 45,
                    "text": "Aua, faauta, o le a latou tulei faatasi tagata mai tuluiga o le lalolagi."
                },
                {
                    "number": 46,
                    "text": "O le mea lea, ia outou faapotopoto faatasi outou lava; ma o i latou o e e lei tofia e nonofo i le laueleele lenei, ia tuu atu ia te i latou e talai atu le talalelei i itulagi faataamilo ai; ma a mavae lena ia tuu atu ia te i latou e foi atu i o latou aiga."
                },
                {
                    "number": 47,
                    "text": "Tuu atu ia te i latou e talai atu i le ala, ma molimau atu e uiga i le upumoni i nofoaga uma, ma valaau atu i e ua mauoa, e ua maualuluga ma e ua maualalalo, ma e ua matitiva, ia salamo."
                },
                {
                    "number": 48,
                    "text": "Ma ia tuu atu ia te i latou e ati aʼe i luga aulotu, i le tulaga e oo i ai le salamo o tagata o le lalolagi."
                },
                {
                    "number": 49,
                    "text": "Ma ia i ai se sui e tofia i le leo o le ekalesia, mo le aulotu i Ohaio, e talia tupe e faatau mai ai laueleele i Siona."
                },
                {
                    "number": 50,
                    "text": "Ma Ou te tuu atu i laʼu auauna o Sini Rikitone se poloaiga, ia tusi e ia se faamatalaga o le laueleele o Siona, ma se faamatalaga o le finagalo o le Atua, e pei ona o le a faailoa atu e le Agaga ia te ia;"
                },
                {
                    "number": 51,
                    "text": "Ma se tusi ma se pepa o le faasologa o igoa, e tuu atu i aulotu uma e maua ai tupe, e tuu atu i lima o le epikopo, o ia lava po o le sui, e pei ona lelei ia te ia, pe e pei ona ia faatonuina, e faatau mai ai laueleele mo se tofi mo le fanau a le Atua."
                },
                {
                    "number": 52,
                    "text": "Aua, faauta, e moni Ou te fai atu ia te outou, ua finagalo le Alii ia tatala e soo ma le fanau a tagata o latou loto, e oo lava i le faatauina mai o le itulagi atoa lenei o le atunuu, i le vave o le taimi e mafai ai."
                },
                {
                    "number": 53,
                    "text": "Faauta, o le poto lenei. Ia tuu atu ia te i latou e fai lenei mea neʼi lē maua e i latou se tofi, vagana ai i le faamasaaina o le toto."
                },
                {
                    "number": 54,
                    "text": "O lenei foi, o le tulaga e oo i ai le mauaina o se fanua, ia auina atu tagata faigaluega ituaiga eseese uma i le fanua lenei, e galulue mo le au paia a le Atua."
                },
                {
                    "number": 55,
                    "text": "Ia tuu atu nei mea uma ia faia i le faasologa tatau; ma ia tuu atu avanoa o le laueleele ia faailoa atu mai lea taimi i lea taimi, e le epikopo po o le sui o le ekalesia."
                },
                {
                    "number": 56,
                    "text": "Ma ia tuu atu le galuega o le faapotopotoina ia lē faanatinatia, pe i se solaaga; ae ia tuu atu e faia e pei ona o le a taupulepuleina e toeaina o le ekalesia i konafesi, e tusa ma le malamalama latou te maua mai lea taimi i lea taimi."
                },
                {
                    "number": 57,
                    "text": "Ma ia tuu atu i laʼu auauna o Sini Rikitone na te faapaia ma faasaina lenei laueleele, ma le tulaga mo le malumalu, mo le Alii."
                },
                {
                    "number": 58,
                    "text": "Ma ia tuu atu ia taloina se fonotaga o le konafesi; ma a mavae lena ia tuu atu i aʼu auauna o Sini Rikitone ma Iosefa Samita, Laitiiti, e foi atu, ma Oliva Kaotui foi faatasi ma i laua, e faauma le toega o le galuega na Ou tofia ia te i latou i lo latou lava laueleele, ma le toega e pei ona o le a faatonuina ai i konafesi."
                },
                {
                    "number": 59,
                    "text": "Ma ia lē tuu atu i se tagata e foi mai lenei laueleele vagana ai ia molimau atu o ia i le ala, e uiga i mea ua ia iloa ma ua talitonu moni i ai."
                },
                {
                    "number": 60,
                    "text": "Ia tuu mea na faaee atu i luga o Ziba Peterson ia aveesea mai ia te ia; ma ia tuu atu ia te ia e tu e pei o se tasi o le ekalesia, ma galue i ona lava lima, faatasi ma le au uso, seia lava ona aoaia o ia mo ana agasala uma; ona ua lē taʼutaʼu mai e ia i latou, ma ua manatu o ia e nanā i latou."
                },
                {
                    "number": 61,
                    "text": "Ia tuu atu i le toega o toeaina o lenei ekalesia, o e o loo o mai i le laueleele lenei, o ni isi o i latou ua faamanuiaina tele i luga atu o le tulaga fuaina, ia latou faia foi se konafesi i luga o le laueleele lenei."
                },
                {
                    "number": 62,
                    "text": "Ma ia tuu atu i laʼu auauna o Eteuati Paterika na te taitaia le konafesi o le a latou faia."
                },
                {
                    "number": 63,
                    "text": "Ma ia tuu atu foi ia te i latou ia foi atu, ma talai atu le talalelei i le ala, ma molimau atu e uiga i mea ua faaali mai ia te i latou."
                },
                {
                    "number": 64,
                    "text": "Aua, e moni, e ao ona alu atu le leo mai lenei nofoaga i le lalolagi atoa, ma i vaega aupito mamao o le lalolagi—e ao ina talai atu le talalelei i tagata uma lava, ma faailoga e mulimuli atu ia te i latou o e e talitonu."
                },
                {
                    "number": 65,
                    "text": "Ma faauta ua afio mai le Atalii o le Tagata. Amene."
                }
            ]
        },
        "/study/scriptures/dc-testament/dc/59": {
            "uri": "/study/scriptures/dc-testament/dc/59",
            "title": "Mataupu Faavae ma Feagaiga 59",
            "data_type": "chapter",
            "chapter_name": "Vaega 59",
            "chapter_summary": [
                "1–4, O le a faamanuiaina le Au Paia faamaoni i Siona; 5–8, E tatau ona latou alolofa ma auauna i le Alii ma tausi i ana poloaiga; 9–19, O le tausia o le aso o le Alii i le paia o le a faamanuia ai le Au Paia faaletino ma faaleagaga; 20–24, Ua folafola mai i e e amiotonu le filemu i le lalolagi lenei ma le ola e faavavau i le lalolagi a sau."
            ],
            "verses": [
                {
                    "number": 1,
                    "text": "Faauta, amuia lava i latou, ua fetalai mai ai le Alii, o e ua o mai i lenei laueleele ma le manatu tasi i loʼu mamalu, e tusa ma aʼu poloaiga."
                },
                {
                    "number": 2,
                    "text": "Aua o i latou o e e ola e fai mo o latou tofi le lalolagi, ma o e e oti o le a malolo mai ia latou galuega uma, ma o le a mulimuli atu a latou galuega ia te i latou; ma o le a latou maua se pale i maota o loʼu Tamā, ua Ou saunia mo i latou."
                },
                {
                    "number": 3,
                    "text": "Ioe, amuia lava i latou o e e tu o latou vae i luga o le laueleele o Siona, o e ua usiusitai i laʼu talalelei; ona o le a latou maua mo o latou taui mea lelei o le lalolagi, ma o le a aumaia i lona malosi."
                },
                {
                    "number": 4,
                    "text": "Ma o le a faapaleina foi i latou i faamanuiaga mai lugā, ioe, ma poloaiga e lē itiiti, ma faaaliga i o latou taimi—i latou ia e faamaoni ma filiga i oʼu luma."
                },
                {
                    "number": 5,
                    "text": "O le mea lea, Ou te tuu atu ia te i latou se poloaiga, e fai atu: Ia e alofa atu i le Alii lou Atua ma lou loto atoa, ma lou manatu atoa, mafaufau, ma le malosi; ma ia e auauna atu ia te ia i le suafa o Iesu Keriso."
                },
                {
                    "number": 6,
                    "text": "Ia e alofa atu i lē lua te tuaoi e pei o oe lava ia te oe. Aua e te gaoi; pe e te mulilua, pe fasioti tagata, pe e te faia soo se mea faapena."
                },
                {
                    "number": 7,
                    "text": "Ia e faafetai atu i le Alii lou Atua i mea uma."
                },
                {
                    "number": 8,
                    "text": "Ia e osi atu se taulaga i le Alii lou Atua i le amiotonu, o se taulaga lava o le loto momomo ma le agaga salamo."
                },
                {
                    "number": 9,
                    "text": "Ma ina ia mafai ona e tausi atili atoatoa oe lava i le lē pisia mai le lalolagi, ia e alu atu i le fale tatalo ma osi aʼe i luga au faamanatuga i loʼu aso paia;"
                },
                {
                    "number": 10,
                    "text": "Aua e moni o se aso lenei ua tofia mo oe e te malolo ai mai au galuega, ma avatu ai au tapuaiga i le Silisili Ese;"
                },
                {
                    "number": 11,
                    "text": "E ui i lea, ia avaʼe i le amiotonu au tautoga i aso uma ma taimi uma;"
                },
                {
                    "number": 12,
                    "text": "Ae ia manatua i le aso lenei, le aso lea o le Alii, ia e avatu ai au taulaga ma au faamanatuga i le Silisili Ese, ma taʼutaʼu atu au agasala i ou uso, ma luma o le Alii."
                },
                {
                    "number": 13,
                    "text": "Ma i le aso lenei, aua neʼi e faia ai se isi lava mea, tau lava o le saunia o au meaai ma le manatu tasi o le loto ina ia atoatoa lau anapogi, po o, i ni isi upu, ina ia atoatoa lou olioli."
                },
                {
                    "number": 14,
                    "text": "E moni, o le anapogi ma le tatalo lea, po o i ni isi upu, o le olioli ma le tatalo."
                },
                {
                    "number": 15,
                    "text": "Ma o le tulaga e oo i ai la outou faia o nei mea ma le faafetai, ma loto ma mata fiafia, ae lē ma le ata leoleoā, aua o le agasala lea, ae ma le loto ma le mata fiafia—"
                },
                {
                    "number": 16,
                    "text": "E moni Ou te fai atu, o le tulaga e oo i ai la outou faia o lenei mea, e a outou le atoatoa o le lalolagi, o manu vaefa o le fanua ma manu felelei o le ea, ma mea e feʼaʼei i luga o laau ma savavali i luga o le lalolagi;"
                },
                {
                    "number": 17,
                    "text": "Ioe, ma laau ʼaina, ma mea lelei e maua mai i le eleele, pe mo meaai pe mo lavalava, pe mo fale, pe mo fale manu, pe mo togalaau ʼaina, pe mo faatoaga, pe mo tovine;"
                },
                {
                    "number": 18,
                    "text": "Ioe, o mea uma e maua mai i le eleele, i lona tau, ua faia mo le lelei ma le faaaogaina e le tagata, e faafiafia ai mata ma faaolioli ai le loto;"
                },
                {
                    "number": 19,
                    "text": "Ioe, mo meaai ma mo lavalava, mo le tofo ma mo le sogisogi, e faamalosi ai le tino ma faaolaola ai le agaga."
                },
                {
                    "number": 20,
                    "text": "Ma ua fiafia le Atua ua e tuu mai nei mea uma i le tagata; ona o le faamoemoe lea na faia ai ia faaaoga, ma le faautauta, ae ia lē sili atu, pe i le faamalosi."
                },
                {
                    "number": 21,
                    "text": "Ma ua leai se mea e faatausuai ai le tagata i le Atua, pe ua leai ni isi e faamumu faasaga i ai lona toasa, tau lava o i latou o e latou te lē tautinoina lona aao i mea uma, ma lē usiusitai i ana poloaiga."
                },
                {
                    "number": 22,
                    "text": "Faauta, ua tusa ai lenei mea ma le tulafono ma perofeta; o le mea lea, aua le toe faalavelave mai ia te aʼu e uiga i lenei mataupu."
                },
                {
                    "number": 23,
                    "text": "Ae ia iloa o ia o lē e faia galuega o le amiotonu o le a maua lona taui, o le filemu lea i le lalolagi lenei ma le ola e faavavau i le lalolagi a sau."
                },
                {
                    "number": 24,
                    "text": "O Aʼu, o le Alii, ua fai atu ai, ma o le Agaga ua molimauina. Amene."
                }
            ]
        },
        "/study/scriptures/dc-testament/dc/60": {
            "uri": "/study/scriptures/dc-testament/dc/60",
            "title": "Mataupu Faavae ma Feagaiga 60",
            "data_type": "chapter",
            "chapter_name": "Vaega 60",
            "chapter_summary": [
                "1–9, E tatau i toeaina ona talai atu le talalelei i faapotopotoga a e ua amioleaga; 10–14, E lē tatau ona latou faamaʼumau lo latou taimi, pe tanu a latou taleni; 15–17, E mafai ona mulumulu o latou vae o se molimau e faasaga ia te i latou o e e teena le talalelei."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii i toeaina o lana ekalesia, o e ua tatau ona vave foi atu i le laueleele na latou o mai ai: Faauta, ua Ou fiafia lava, ona ua outou o mai i luga nei;"
                },
                {
                    "number": 2,
                    "text": "Ae ua Ou lē fiafia i ni isi, ona ua latou lē tatalaina o latou gutu, ae ua latou natia taleni ua Ou tuu atu ia te i latou, ona o le fefefe i tagata. Oi talofa i e faapea, ona ua mumu aʼe loʼu ita e faasaga ia te i latou."
                },
                {
                    "number": 3,
                    "text": "Ma o le a oo mai, afai latou te lē faamaoni tele mai ia te aʼu, o le a aveesea mea lava ia ua ia te i latou."
                },
                {
                    "number": 4,
                    "text": "Aua o Aʼu, o le Alii, ua pule i le lagi i lugā, ma i totonu o autau o le lalolagi; ma i le aso o le a ʼOu faaputuputu ai aʼu maa tāua, o le a iloa ai e tagata uma mea e faaalia ai le mana o le Atua."
                },
                {
                    "number": 5,
                    "text": "Ae, e moni, o le a Ou tautala atu ia te outou e faatatau i la outou malaga atu i le laueleele na outou o mai ai. Ia i ai se vaa e faia, pe faatau mai, e pei ona lelei ia te outou, ua lē afaina ia te aʼu, ma faavave ona alu atu o la outou malaga i le nofoaga lea ua taʼua o Sagato Luisi."
                },
                {
                    "number": 6,
                    "text": "Ma mai iina, ia tuu atu i aʼu auauna, o Sini Rikitone, Iosefa Samita, Laitiiti, ma Oliva Kaotui, e alu la latou malaga i Sinisinati;"
                },
                {
                    "number": 7,
                    "text": "Ma i le nofoaga lenei, ia tuu atu ia te i latou e sii i luga o latou leo ma talai atu laʼu upu ma leo leotetele, e aunoa ma le ita po o le masalosalo, ma sii i luga lima paia i luga o i latou. Aua e mafai ona Ou faia outou ia paia, ma ua faamagaloina a outou agasala mai ia te outou."
                },
                {
                    "number": 8,
                    "text": "Ma ia tuu atu i toeaina e totoe e alu atu la latou malaga mai Sagato Luisi, taitoalua, ma talai atu le afioga, e lē i le faanatinatia, i totonu o faapotopotoga a e ua amioleaga, seia latou toe foi atu i aulotu na latou o mai ai."
                },
                {
                    "number": 9,
                    "text": "Ma o nei mea uma ua mo le lelei o aulotu; ona o le faamoemoe lea ua Ou auina atu ai i latou."
                },
                {
                    "number": 10,
                    "text": "Ma ia tuu atu i laʼu auauna o Eteuati Paterika e vavae atu se vaega o le tupe na Ou tuu atu ia te ia, i aʼu toeaina o e ua poloaiina e foi atu;"
                },
                {
                    "number": 11,
                    "text": "Ma o ia o lē e mafaia, ia tuu atu ia te ia e toe faafoi mai e ala mai i le sui; ae o ia o lē e lē mafaia, ua lē manaomia mai ia te ia."
                },
                {
                    "number": 12,
                    "text": "Ma o lenei, Ou te tautala atu e faatatau i tagata o totoe o e e o mai i le laueleele lenei."
                },
                {
                    "number": 13,
                    "text": "Faauta, na auina atu i latou e talai atu laʼu talalelei i totonu o faapotopotoga a e ua amioleaga; o le mea lea, Ou te tuu atu ai ia te i latou se poloaiga, e faapea: Aua e te faamaʼumauina lou taimi, pe e te natia lau taleni ina ia lē iloa."
                },
                {
                    "number": 14,
                    "text": "Ma a uma ona e sau i luga i le laueleele o Siona, ma uma ona e folafola atu o laʼu upu, ia vave ona e foi atu, ma folafola atu laʼu upu i faapotopotoga a e ua amioleaga, ia lē faanatinatia, pe i le ita po o le fefinauai."
                },
                {
                    "number": 15,
                    "text": "Ma ia lulu ese le efuefu o ou vae e faasaga ia te i latou o e latou te lē talia oe, ia lē faia i o latou luma, neʼi e faaita ia te i latou, ae i se mea lilo; ma mulumulu ou vae, o se molimau e faasaga ia te i latou i le aso o le faamasinoga."
                },
                {
                    "number": 16,
                    "text": "Faauta, ua lava nei mea mo outou, ma o le finagalo lea o lē ua auina atu outou."
                },
                {
                    "number": 17,
                    "text": "Ma o le fofoga o laʼu auauna o Iosefa Samita, Laitiiti, o le a faailoa atu ai e faatatau ia Sini Rikitone ma Oliva Kaotui. O le vaega o totoe i se taimi o mulimuli mai. E faapea lava. Amene."
                }
            ]
        },
        "/study/scriptures/dc-testament/dc/61": {
            "uri": "/study/scriptures/dc-testament/dc/61",
            "title": "Mataupu Faavae ma Feagaiga 61",
            "data_type": "chapter",
            "chapter_name": "Vaega 61",
            "chapter_summary": [
                "1–12, Ua faatutu e le Alii faafanoga e tele i luga o vai; 13–22, Ua fetuu e Ioane vai, ma ua tietie ai i luga o vai le faaleaga-mea; 23–29, Ua i ai i ni isi le mana e faatonu ai vai; 30–35, Ia malaga atu taitoalua toeaina ma talai atu le talalelei; 36–39, Ia latou saunia mo le afio mai o le Atalii o le Tagata."
            ],
            "verses": [
                {
                    "number": 1,
                    "text": "Faauta, ma faalogo mai i le leo o ia o lē ua i ai le mana uma, o lē ua mai le faavavau-tumau i le faavavau-tumau, o le Alefa ma le Omeka lava, o le amataga ma le gataaga."
                },
                {
                    "number": 2,
                    "text": "Faauta, e moni ua faapea ona fetalai mai o le Alii ia te outou, o toeaina e o laʼu ekalesia, o e ua potopoto i luga o lenei laufanua, o e o a latou agasala ua faamagaloina nei, ona o Aʼu, o le Alii, e faamagaloina agasala, ma ua Ou alofa mutimutivale ia te i latou o e e taʼutaʼu mai a latou agasala ma loto maualalalo;"
                },
                {
                    "number": 3,
                    "text": "Peitai e moni Ou te fai atu ia te outou, ua lē manaomia ona o atu faavavevave le vaega atoa lenei o aʼu toeaina i luga o vai, ae o loo fano i le lē talitonu tagata o loo nonofo ai i le isi itu ma le isi itu."
                },
                {
                    "number": 4,
                    "text": "E ui i lea, na Ou tuuina atu ina ia mafai ona outou molimauina; faauta, e tele mea lamatia-ola o loo i ai i luga o vai, ma aemaise lava pe a mavae le taimi nei;"
                },
                {
                    "number": 5,
                    "text": "Aua o Aʼu, o le Alii, ua Ou faatonuina i loʼu ita faafanoga e tele i luga o vai; ioe, ma aemaise lava i luga o vai nei."
                },
                {
                    "number": 6,
                    "text": "E ui i lea, ua i ai tagata uma i loʼu lima, ma o lē o i totonu o outou ua faamaoni o le a lē fano i vai."
                },
                {
                    "number": 7,
                    "text": "O le mea lea, ua tatau ai lava i laʼu auauna o Sini Gilbert ma laʼu auauna o Viliamu V. Phelps ona faavave atu i la laua feʼau ma le misiona."
                },
                {
                    "number": 8,
                    "text": "E ui i lea, Ou te lē tuuina atu ia outou taapeape seia aoaiina outou ona o a outou agasala uma, ina ia tasi outou, ina ia outou lē fano i le amioleaga;"
                },
                {
                    "number": 9,
                    "text": "Ae o nei, e moni Ou te fai atu, ua tatau ai ia te aʼu ona outou taapeape. O lea ia tuu atu i aʼu auauna o Sini Gilbert ma Viliamu V. Phelps e ave la laua aumalaga muamua, ma tuu atu ia te i latou e alu faavave la latou malaga ina ia mafai ona latou faataunuu la latou misiona, ma o le a latou manumalo e ala i le faatuatua;"
                },
                {
                    "number": 10,
                    "text": "Ma o le tulaga e oo i ai le latou faamaoni o le a faasaoina i latou, ma o Aʼu, o le Alii, o le a faatasi ma i latou."
                },
                {
                    "number": 11,
                    "text": "Ma ia tuu atu i toeaina e totoe latou te ave mea e manaomia mo lavalava."
                },
                {
                    "number": 12,
                    "text": "Ia tuu atu i laʼu auauna o Sini Gilbert na te ave faatasi ma ia mea e lē manaomia, e pei ona o le a outou malilie i ai."
                },
                {
                    "number": 13,
                    "text": "Ma o lenei, faauta, e mo lo outou lelei na Ou tuu atu ai ia te outou se poloaiga e faatatau i nei mea; ma o Aʼu, o le Alii, o le a talatala faatasi ma outou e pei ona sa faia ma tagata i aso anamua."
                },
                {
                    "number": 14,
                    "text": "Faauta, o Aʼu, o le Alii, na faamanuiaina vai i le amataga; ae i aso e gata ai, ua Ou fetuu ai vai, e ala i le fofoga o laʼu auauna o Ioane."
                },
                {
                    "number": 15,
                    "text": "O le mea lea, e oo mai aso o le a lē saogalemu ai se tasi i luga o vai."
                },
                {
                    "number": 16,
                    "text": "Ma o le a fai ane faapea i aso e oo mai, e leai se tasi e mafai ona alu aʼe i luga i le laueleele o Siona i luga o vai, nao ia o lē ua saʼo i le loto."
                },
                {
                    "number": 17,
                    "text": "Ma, e pei ona fetuu, e Aʼu, o le Alii, le laueleele i le amataga, ua faapea foi ona Ou faamanuiaina i aso e gata ai, i lona taimi, mo le faaaogaina e laʼu au paia, ina ia latou aai i lona lololo."
                },
                {
                    "number": 18,
                    "text": "Ma o lenei Ou te tuu atu ia te outou se poloaiga, o mea Ou te fai atu ai i le toatasi Ou te fai atu ai i tagata uma, ia outou muai lapataia o outou uso e faatatau i vai nei, ina ia latou lē malaga mai ai i luga o nei vai, neʼi vaivai lo latou faatuatua ma maua ai i latou i mailei;"
                },
                {
                    "number": 19,
                    "text": "O Aʼu, o le Alii, ua Ou poloaia, ma ua tietie le faaleaga-mea i luga o vai, ma Ou te lē aveesea le poloaiga."
                },
                {
                    "number": 20,
                    "text": "O Aʼu, o le Alii, sa Ou ita ia te outou ananafi, ae o le asō ua liliuese loʼu ita."
                },
                {
                    "number": 21,
                    "text": "O le mea lea, ia tuu atu ia te i latou o e na Ou tautala atu ai, e tatau ona alu faavave la latou malaga—Ou te toe fai atu ia te outou, ia tuu atu ia te i latou e alu faavave la latou malaga."
                },
                {
                    "number": 22,
                    "text": "Ma e lē afaina ia te aʼu, pe a mavae se taimi itiiti, pe afai latou te faataunuu la latou misiona, pe latou te malaga atu i le vai po o le laueleele; ia tuu lenei mea ia faia e pei ona faailoa atu ia te i latou e tusa ma a latou filifiliga pe a mavae le taimi nei."
                },
                {
                    "number": 23,
                    "text": "Ma o lenei, e faatatau i aʼu auauna, o Sini Rikitone, Iosefa Samita, Laitiiti, ma Oliva Kaotui, ia tuu atu ia te i latou ia aua neʼi toe o mai i luga o vai, vagana i luga o le alavaa vaiti, aʼo malaga atu i o latou aiga; po o i ni isi upu, aua neʼi o latou o mai i luga o vai e malaga atu ai, vagana ai i luga o le alavaa vaiti."
                },
                {
                    "number": 24,
                    "text": "Faauta, o Aʼu, o le Alii, ua ʼOu tofia se ala mo le malaga a laʼu au paia; ma faauta, o le ala lenei—a mavae ona latou tuua le alavaa vaiti, ia latou malaga e ala atu i le laueleele, talu ai ona ua poloaiina i latou e malaga atu ma o atu i luga i le laueleele o Siona;"
                },
                {
                    "number": 25,
                    "text": "Ma ia latou faia e pei ona sa faia e le fanauga a Isaraelu, e faatutu o latou faleie i tafatafa o le ala."
                },
                {
                    "number": 26,
                    "text": "Ma, faauta, o lenei poloaiga ia outou tuu atu i o outou uso uma."
                },
                {
                    "number": 27,
                    "text": "E ui i lea, o lē ua tuu atu i ai le mana e faatonu ai vai, ua tuu atu ia te ia e le Agaga ia iloa e ia ona ala uma;"
                },
                {
                    "number": 28,
                    "text": "O le mea lea, ia tuu atu ia te ia e fai e pei ona poloaiina ai o ia e le Agaga o le Atua soifua, pe i luga o le laueleele po o luga o vai, e pei ona tumau ai pea ia te aʼu e fai pe a mavae atu nei."
                },
                {
                    "number": 29,
                    "text": "Ma ua tuu atu ia te outou le ala mo le au paia, po o le ala mo le au paia o le tolauapiga a le Alii, e malaga ai."
                },
                {
                    "number": 30,
                    "text": "O lenei foi, e moni Ou te fai atu ia te outou, aʼu auauna o Sini Rikitone, Iosefa Samita, Laitiiti, ma Oliva Kaotui, ia aua le tatalaina o latou fofoga i faapotopotoga a e amioleaga seia latou taunuu i Sinasinati;"
                },
                {
                    "number": 31,
                    "text": "Ma i le nofoaga lena, ia sii i luga o latou leo i le Atua e faasaga i lena nuu, ioe, ia te Ia o lē o lona toasa ua mumū e faasaga i lo latou amioleaga, o ni tagata o e ua lata ona matua mo le faafanoga."
                },
                {
                    "number": 32,
                    "text": "Ma mai iina, ia tuu atu ia te i latou e malaga atu i faapotopotoga a o latou uso, ona ua manaomia tele atu i le taimi nei lava a latou galuega i totonu o i latou, nai lo totonu o faapotopotoga a e amioleaga."
                },
                {
                    "number": 33,
                    "text": "Ma o lenei, e faatatau i toeaina o totoe, ia tuu atu ia te i latou e malaga atu ma talai atu le afioga i totonu o faapotopotoga a e amioleaga, e pei ona tuuina mai ai;"
                },
                {
                    "number": 34,
                    "text": "Ma o le tulaga e oo i ai le latou faia o lenei mea o le a latou tafi ai o latou ofu, ma o le a latou lē pona ai i oʼu luma."
                },
                {
                    "number": 35,
                    "text": "Ma ia tuu atu ia te i latou e malaga faatasi, pe taitoalua, e pei ona lelei ia te i latou, tau ina tuu atu i laʼu auauna o Reynolds Cahoon, ma laʼu auauna o Samuel H. Samita, o e ua Ou fiafia tele i ai, ia aua neʼi o eseese seia toe foi atu i o laua aiga, ma o lenei mea ua mo se faamoemoega poto ua ia te aʼu."
                },
                {
                    "number": 36,
                    "text": "Ma o lenei, e moni Ou te fai atu ia te outou, ma o le mea Ou te fai atu ai i le toatasi ua Ou fai atu ai i tagata uma, ia fiafia, le fanau iti e; ona ua Ou i ai i lo outou lotolotoi, ma Ou te lei tuulafoaia outou;"
                },
                {
                    "number": 37,
                    "text": "Ma talu ai ona ua outou faamaualaloina outou lava i oʼu luma, ua a outou faamanuiaga o le malo."
                },
                {
                    "number": 38,
                    "text": "Fusi i o outou sulugatiti ma mataala ma faamamalu, ma tulimatai i luma mo le afio mai o le Atalii o le Tagata, ona e afio mai o ia i le itula tou te lē manatu i ai."
                },
                {
                    "number": 39,
                    "text": "Tatalo e lē aunoa ina ia outou lē ulu atu i faaosoosoga, ina ia mafai ona outou gafatia le aso o lona afio mai, pe i le ola po o le oti. E faapea lava. Amene."
                }
            ]
        },
        "/study/scriptures/dc-testament/dc/62": {
            "uri": "/study/scriptures/dc-testament/dc/62",
            "title": "Mataupu Faavae ma Feagaiga 62",
            "data_type": "chapter",
            "chapter_name": "Vaega 62",
            "chapter_summary": [
                "1–3, Ua tusi faamaumau molimau i le lagi; 4–9, E tatau i toeaina ona malaga ma talai atu e tusa ai ma le faautauta ma e pei ona taitaiina ai e le Agaga."
            ],
            "verses": [
                {
                    "number": 1,
                    "text": "Faauta, ma faalogo mai, outou e toeaina o laʼu ekalesia, ua fetalai mai ai le Alii lo outou Atua, o Iesu Keriso lava, lo outou fautua, o lē ua silafia vaivaiga o le tagata ma le ala e fesoasoani ai ia i latou o e ua faaosoosoina."
                },
                {
                    "number": 2,
                    "text": "Ma e moni ua i ai oʼu mata i luga o i latou o e e lei o atu i luga o le laueleele o Siona; o le mea lea e lei atoatoa la outou misiona."
                },
                {
                    "number": 3,
                    "text": "E ui i lea, ua faamanuiaina outou, ona o le molimau na outou tuu atu ua tusi faamaumau i le lagi mo agelu e vaai i ai; ma ua latou olioli i luga o outou, ma ua faamagaloina a outou agasala mai ia te outou."
                },
                {
                    "number": 4,
                    "text": "Ma o lenei, ia faaauau pea la outou malaga. Ia outou faapotopoto outou lava i luga o le laueleele o Siona; ma faia se sauniga ma olioli faatasi, ma osi atu se faamanatuga i le Silisili Ese."
                },
                {
                    "number": 5,
                    "text": "Ma ona mafai lea ona outou foi atu e molimau atu, ioe, outou uma lava faatasi, pe taitoalua, e pei ona lelei ia te outou, e lē afaina ia te aʼu; tau ina ia faamaoni, ma talai atu tala fiafia i e o nonofo i le lalolagi, po o totonu o faapotopotoga a e amioleaga."
                },
                {
                    "number": 6,
                    "text": "Faauta, o Aʼu, o le Alii, na Ou aumaia faatasi outou ina ia faataunuuina le folafolaga, ina ia faasaoina ma olioli faatasi e faamaoni ua i totonu o outou, i le laueleele o Misuri. O Aʼu, o le Alii, Ou te folafola atu ai i e ua faamaoni ma e lē mafai ona pepelo."
                },
                {
                    "number": 7,
                    "text": "O Aʼu, o le Alii, Ou te loto, afai e i ai ni o outou e mananao e tietie i solofanua, po o miula, po o i kariota, o le a maua e ia lenei faamanuiaga, pe afai e maua e ia mai le aao o le Alii ma le loto faafetai i mea uma."
                },
                {
                    "number": 8,
                    "text": "O nei mea ua tumau ia te outou e fai e tusa ai ma le faautauta ma taitaiga a le Agaga."
                },
                {
                    "number": 9,
                    "text": "Faauta, ua a outou le malo. Ma faauta, ma tagai, ua Ou faatasi pea ma e faamaoni. E faapea lava. Amene."
                }
            ]
        },
        "/study/scriptures/dc-testament/dc/63": {
            "uri": "/study/scriptures/dc-testament/dc/63",
            "title": "Mataupu Faavae ma Feagaiga 63",
            "data_type": "chapter",
            "chapter_name": "Vaega 63",
            "chapter_summary": [
                "1–6, O le a oo mai se aso o le toasa i luga o e e amioleaga; 7–12, E oo mai faailoga e ala i le faatuatua; 13–19, O e mulilua i le loto o le a faafitia le faatuatuaga ma o le a lafo i le lepa afi; 20, O le a maua e e faamaoni se tofi i luga o le lalolagi liua; 21, E lei faaalia mai se tala atoa o mea na tutupu i luga o le Mauga o Liua; 22–23, E maua e e usiusitai mealilo o le malo; 24–31, E tatau ona faatau mai tofi i Siona; 32–35, Ua folafola e le Alii taua, ma o le a fasioti e e amioleaga e amioleaga; 36–48, Ia potopoto le Au Paia i Siona ma saunia tupe e ati aʼe ai i luga Siona; 49–54, Ua faamautinoa mai faamanuiaga i e faamaoni i le Afio Mai Faalua, i le Toetutu, ma i le taimi o le Meleniuma; 55–58, O se aso lenei o le lapataiga; 59–66, Ua taʼu fua le suafa o le Alii e i latou o e e faaaogaina lona suafa e aunoa ma le pule."
            ],
            "verses": [
                {
                    "number": 1,
                    "text": "Faalogo mai ia, outou le nuu e, ma tatala o outou loto ma uaʼi mai o outou taliga mai mea mamao; ma faalogo mai, outou ua taʼua outou lava o tagata o le Alii, ma faalogo mai i le afioga a le Alii ma lona finagalo e faatatau ia te outou."
                },
                {
                    "number": 2,
                    "text": "Ioe, e moni, Ou te fai atu, ia faalogo mai i le afioga a ia o lē o lona toasa ua mumū e faasaga i e e amioleaga ma e e fouvale;"
                },
                {
                    "number": 3,
                    "text": "O lē ua finagalo e ave i latou lava o e ua finagalo o ia e ave, ma faasao i le olaga i latou o e ua finagalo o ia e faasaoina;"
                },
                {
                    "number": 4,
                    "text": "O lē na te ati aʼe e tusa ma lona lava loto ma lana filifiliga; ma faaumatia pe a finagalo i ai, ma mafai ona ia lafo le agaga i lalo i seoli."
                },
                {
                    "number": 5,
                    "text": "Faauta, o Aʼu, o le Alii, Ou te tuu atu loʼu leo, ma ia usiusitaʼia."
                },
                {
                    "number": 6,
                    "text": "O le mea lea, e moni Ou te fai atu, ia tuu atu i e e amioleaga ia faaeteete, ma tuu atu i e e amioleaga ia matataʼu ma gatete; ma tuu atu i e e lē talitonu ia taofi o latou laugutu, ona o le a oo mai i o latou luga le aso o le toasa e pei o se asiosio, ma o le a iloa e tagata uma o Aʼu o le Atua."
                },
                {
                    "number": 7,
                    "text": "Ma o ia o lē e sailia faailoga o le a vaai i faailoga, ae lē mo le olataga."
                },
                {
                    "number": 8,
                    "text": "E moni, Ou te fai atu ia te outou, e i ai ni isi o i latou o loo i totonu o outou o e ua sailia faailoga, ma sa i ai lava ni isi faapena mai le amataga;"
                },
                {
                    "number": 9,
                    "text": "Peitai, faauta, e lē oo mai le faatuatua e ala i faailoga, ae o faailoga e mulimuli ia te i latou o e e talitonu."
                },
                {
                    "number": 10,
                    "text": "Ioe, e oo mai faailoga e ala i le faatuatua, ae lē ala mai i le manao o tagata, pe pe a loto i ai, ae e ala mai i le finagalo o le Atua."
                },
                {
                    "number": 11,
                    "text": "Ioe, e oo mai faailoga i le faatuatua, i galuega ofoofogia, aua a aunoa ma le faatuatua, e leai se tagata e fiafia i ai le Atua; ma o lē ua toatamai i ai le Atua ua lē fiafia i ai o ia; o le mea lea, e leai ni faailoga e faaalia e ia i e faapea, nao i le toasa e tausala ai i latou."
                },
                {
                    "number": 12,
                    "text": "O le mea lea, o Aʼu, o le Alii, ua Ou lē fiafia ia i latou o i totonu o outou ua saili i faailoga ma mea ofoofogia mo le faatuatua, a ua lē mo le lelei o tagata ma loʼu mamalu."
                },
                {
                    "number": 13,
                    "text": "E ui i lea, Ou te tuu atu poloaiga, ma e toatele ua liliuese mai aʼu poloaiga ma ua latou lē tausia i latou."
                },
                {
                    "number": 14,
                    "text": "Sa i ai i totonu o outou alii mulilulua ma fafine mulilulua; o ni isi o i latou ua liliuese mai ia te outou, ma o isi o loo nonofo pea faatasi ma outou ma o le a faaalia pe a mavae le taimi nei."
                },
                {
                    "number": 15,
                    "text": "Ia tuu atu i e faapea ia faaeteete ma salamo vave, neʼi oo mai le faamasinoga i luga o i latou e pei o se mailei, ma o lo latou valea o le a faaalia, ma o a latou galuega o le a mulimuli atu ia te i latou i mata o tagata."
                },
                {
                    "number": 16,
                    "text": "Ma e moni Ou te fai atu ia te outou, e pei ona Ou fai atu muamua, o ia o lē e vaai atu i se fafine i le manao i ai, pe afai e mulilulua ni isi i o latou loto, o le a latou lē maua le Agaga, ae o le a latou faafitia le faatuatuaga ma o le a matataʼu."
                },
                {
                    "number": 17,
                    "text": "O le mea lea, o Aʼu, o le Alii, ua fai atu o e e matataʼu, ma e e lē talitonu, ma tagata pepelo uma, ma o soo se tasi e fiafia i le pepelo ma faia le pepelo, ma le faitaaga ma le faataulaitu, o le a i ai la latou vaega i lena lepa ua mu i le afi ma le teiō, o le oti faalua lea."
                },
                {
                    "number": 18,
                    "text": "E moni Ou te fai atu, o le a leai sa latou vaega i le uluai toetutu."
                },
                {
                    "number": 19,
                    "text": "Ma o lenei faauta, o Aʼu, o le Alii, e fai atu ia te outou ua lē taʼuamiotonuina outou, ona ua i ai nei mea i totonu o outou."
                },
                {
                    "number": 20,
                    "text": "E ui i lea, o ia o lē e tumau i le faatuatua ma faia loʼu loto, o ia lava lea o le a manumalo, ma o le a maua e ia se tofi i luga o le lalolagi pe a oo mai le aso o le liua;"
                },
                {
                    "number": 21,
                    "text": "Pe a liua le lalolagi, e tusa ma le ata sa faaali atu i aʼu aposetolo i luga o le mauga; o le tala o lea mea tou te lei maua le atoatoa."
                },
                {
                    "number": 22,
                    "text": "Ma o lenei, e moni Ou te fai atu ia te outou, e pei ona sa Ou fai atu o le a Ou faailoa atu loʼu loto ia te outou, faauta o le a Ou faailoa atu ia te outou, e lē ala atu i le ala o se poloaiga, ona o loo i ai le toatele o e ua lē tausisi e tausi i aʼu poloaiga."
                },
                {
                    "number": 23,
                    "text": "Ae ia te ia o lē ua tausi i aʼu poloaiga o le a Ou tuu atu i ai mealilo o loʼu malo, ma o ia lava lea o le a i ai ia te ia se puna o le vai ola, e puna aʼe i le ola faavavau-tumau."
                },
                {
                    "number": 24,
                    "text": "Ma o lenei, faauta, o le finagalo lenei o le Alii lo outou Atua e faatatau i lana au paia, e tatau ona latou faapotopoto faatasi i latou lava i le laueleele o Siona, e lē i le faanatinatia, neʼi i ai se fenumiai, e tutupu mai ai faamai."
                },
                {
                    "number": 25,
                    "text": "Faauta, o le laueleele o Siona—o Aʼu, o le Alii, ua Ou umia i oʼu lava lima;"
                },
                {
                    "number": 26,
                    "text": "E ui i lea, o Aʼu, o le Alii, Ou te tuu atu ia Kaisara mea e a Kaisara."
                },
                {
                    "number": 27,
                    "text": "O le mea lea, o Aʼu o le Alii Ou te loto ia outou faatau mai laueleele, ina ia mafai ona outou maua tulaga sili atu i le lalolagi, ina ia mafai ona outou maua āiā i le lalolagi, ina ia lē mafai ona faaoso aʼe i latou i le ita."
                },
                {
                    "number": 28,
                    "text": "Aua ua tuu e Satani i totonu o o latou loto ia feitai faasaga mai ia te outou, ma i le faamaligiina o le toto."
                },
                {
                    "number": 29,
                    "text": "O le mea lea, o le a lē maua le laueleele o Siona vagana ai i le faatau mai po o i le toto, a lē o lea, e leai se tofi mo outou."
                },
                {
                    "number": 30,
                    "text": "Ma afai e maua e ala i le faatau mai, faauta ua outou manuia;"
                },
                {
                    "number": 31,
                    "text": "Ma afai e maua e ala i le toto, talu ai ona ua faasaina outou e faamasaa le toto, faauta, ua i o outou luga o outou fili, ma o le a sasa outou mai lea aai i lea aai, ma mai lea sunako i lea sunako, ma e toaitiiti o le a tutu e maua se tofi."
                },
                {
                    "number": 32,
                    "text": "O Aʼu, o le Alii, ua Ou ita i e amioleaga; ua Ou taofia loʼu Agaga mai tagata o le lalolagi."
                },
                {
                    "number": 33,
                    "text": "Ua Ou tauto i loʼu ita, ma folafola taua i luga o le lalolagi, ma o e amioleaga o le a fasiotia e amioleaga, ma o le a oo mai le mataʼu i luga o tagata uma;"
                },
                {
                    "number": 34,
                    "text": "Ma o le au paia foi o le a toeitiiti lē sao ai; e ui i lea, o Aʼu, o le Alii, o i le lagi, ua faatasi ma i latou, ma o le a Ou sau i lalo mai luma o loʼu Tamā i le lagi ma faaumatia e amioleaga i le afi e lē matineia."
                },
                {
                    "number": 35,
                    "text": "Ma faauta, e leʼi oo mai lenei mea, ae ua lata mai lava."
                },
                {
                    "number": 36,
                    "text": "O le mea lea, talu ai ona o Aʼu, o le Alii, na folafolaina atu nei mea uma i luga o le lalolagi, Ou te loto ia faapotopoto laʼu au paia i luga o le laueleele o Siona;"
                },
                {
                    "number": 37,
                    "text": "Ma e tatau i tagata uma ona ave le amiotonu i ona lima ma le faamaoni i ona sulugatiti, ma sii atu se leo o le lapataiga i tagata o le lalolagi; ma taʼu atu e ala i le upu ma le solaese, o le a oo mai le faafanoga i luga o e amioleaga."
                },
                {
                    "number": 38,
                    "text": "O le mea lea, ia tuu atu i oʼu soo i Katelani, o e o nonofo i luga o lenei faatoaga, ia faatulaga o latou atugaluga faaletino."
                },
                {
                    "number": 39,
                    "text": "Ia tuu i laʼu auauna o Tito Piligi, o lē ua i ai lona tausiga o le faatoaga, e faatea atu le laueleele, ina ia mafai ona saunia o ia i le tautotogo a sau e alu lana malaga i luga i le laueleele o Siona, faatasi ma i latou o e o nonofo ai i luga, vagana ai i latou o e o le a Ou taofia mo aʼu lava, o e o le a lē o atu seia Ou poloaiina ai i latou."
                },
                {
                    "number": 40,
                    "text": "Ma ia tuu tupe uma e mafai ona faasao, e lē afaina ia te aʼu pe itiiti pe tele, e auina atu i le laueleele o Siona, ia i latou o e ua Ou tofia e mauaina."
                },
                {
                    "number": 41,
                    "text": "Faauta, o Aʼu, o le Alii, o le a Ou tuu atu i laʼu auauna o Iosefa Samita, Laitiiti, le mana o le a mafai ai e ia ona iloa e ala i le Agaga, i latou o e e o atu i luga i le laueleele o Siona, ma i latou o oʼu soo o e o le a nonofo pea."
                },
                {
                    "number": 42,
                    "text": "Ia tuu atu i laʼu auauna o Newel K. Whitney e taofi pea lona faleoloa, po o i ni isi upu, le faleoloa, mo se vaitau itiiti."
                },
                {
                    "number": 43,
                    "text": "E ui i lea, ia tuu atu ia te ia e vavae atu tupe uma e mafai ona ia vave atu, e auina atu i luga i le laueleele o Siona."
                },
                {
                    "number": 44,
                    "text": "Faauta, o nei mea ua i ai i ona lava lima, ia tuu atu ia te ia e fai i ai e tusa ma le poto."
                },
                {
                    "number": 45,
                    "text": "E moni Ou te fai atu, ia faauu o ia o se sui mo soo o le a nonofo pea, ma ia faauu o ia i lenei mana;"
                },
                {
                    "number": 46,
                    "text": "Ma o lenei, asiasi vave atu i aulotu, faatasi ma laʼu auauna o Oliva Kaotui, ma faamalamalama atu nei mea ia te i latou. Faauta, o loʼu loto lea, i le mauaina mai o tupe e pei lava ona sa Ou faatonuina."
                },
                {
                    "number": 47,
                    "text": "O ia o lē e faamaoni ma tumau o le a manumalo i le lalolagi."
                },
                {
                    "number": 48,
                    "text": "O ia o lē na te auina atu oa i luga i le laueleele o Siona o le a maua e ia se tofi i le lalolagi lenei, ma se taui foi i le lalolagi a sau, ma o le a mulimuli atu ana galuega ia te ia."
                },
                {
                    "number": 49,
                    "text": "Ioe, ma amuia lava e e oti o e e oti i le Alii, mai le taimi nei i luma, pe a afio mai le Alii, ma o le a mavae atu ai mea tuai, ma faafouina ai mea uma, o le a latou tutulai mai nai le oti ma o le a lē feoti pe a mavae, ma o le a latou maua se tofi i luma o le Alii, i le aai paia."
                },
                {
                    "number": 50,
                    "text": "Ma o ia o lē e ola pe a afio mai le Alii, ma sa ia tausia le faatuatuaga, amuia lava o ia; e ui i lea, ua tofia ia te ia ia oti i tausaga o le tagata."
                },
                {
                    "number": 51,
                    "text": "O le mea lea, o le a tutupu aʼe fanau seia oo ina matutua, o le a feoti toeaina matutua; ae o le a lē momoe i latou i le efuefu, ae o le a liua i latou i le emo o le mata."
                },
                {
                    "number": 52,
                    "text": "O le mea lea, o le pogai lenei na talai atu ai e le au aposetolo i le lalolagi le toetutu mai o e ua oti."
                },
                {
                    "number": 53,
                    "text": "O nei mea o mea ia e ao ina outou tulimatai atu i ai; ma, i le tautala atu e tusa ma le ala a le Alii, ua lata mai lava oo mai ia mea, ma i se taimi a sau, i le aso lava lea o le afio mai o le Atalii o le Tagata."
                },
                {
                    "number": 54,
                    "text": "Ma seia oo i lena itula, o le a i ai taupou valelea i totonu o e popoto; ma i le itula lena e oo mai ai se tuueseesega atoa o e amiotonu ma e amioleaga; ma i le aso lena o le a ʼOu auina atu ai aʼu agelu e tau ese e amioleaga ma lafo i latou i le afi e lē matineia."
                },
                {
                    "number": 55,
                    "text": "Ma o lenei faauta, e moni Ou te fai atu ia te outou, o Aʼu, o le Alii, ua Ou lē fiafia i laʼu auauna o Sini Rikitone; ua faaea e ia o ia lava i lona loto, ma sa lē talia e ia le fautuaga, ae ua faatausuai i le Agaga;"
                },
                {
                    "number": 56,
                    "text": "O le mea lea ua lē talia ai ana tusitusiga i le Alii, ma ia faia e ia se isi tusitusiga; ma afai e lē taliaina e le Alii, faauta e lē toe tu o ia i le tofiga na Ou tofia i ai o ia."
                },
                {
                    "number": 57,
                    "text": "O lenei foi, e moni Ou te fai atu ia te outou, o i latou o e ua mananao i o latou loto, i le agamalu, e lapatai atu i e ua agasala ia salamo, ia tuu atu i latou e faauu i lenei mana."
                },
                {
                    "number": 58,
                    "text": "Aua o se aso lenei o le lapataiga, ae lē o se aso mo le tele o upu. Aua o Aʼu, o le Alii, ia lē ulagia i aso e gata ai."
                },
                {
                    "number": 59,
                    "text": "Faauta, ua Ou mai lugā, ma ua taoto i lalo ifo loʼu mana. Ua Ou pule i luga o mea uma, ma i ai i totonu o mea uma, ma ala atu i mea uma, ma vailiili i mea uma, ma e oo mai le aso o le a i ai mea uma i laʼu pule."
                },
                {
                    "number": 60,
                    "text": "Faauta, o Aʼu o le Alefa ma le Omeka, o Iesu Keriso lava."
                },
                {
                    "number": 61,
                    "text": "O le mea lea, ia tuu atu i tagata uma ia faaeteete i le ala latou te faaaoga ai loʼu igoa i o latou laugutu—"
                },
                {
                    "number": 62,
                    "text": "Aua faauta, e moni Ou te fai atu, e toatele e ua i ai i lalo o lenei tausalaga, o e ua latou faaaoga le suafa o le Alii, ma faaaogaina fua, e aunoa ma le pule."
                },
                {
                    "number": 63,
                    "text": "O le mea lea, ia tuu atu i le ekalesia ia salamo i a latou agasala, ma o Aʼu, o le Alii, o le a fai i latou mo Aʼu; a lē o lea o le a vavae ese i latou."
                },
                {
                    "number": 64,
                    "text": "Ia manatua o le mea e sau mai luga ua paia, ma e ao ona tautalaaia ma le faaeteete, ma i le taofiofiga a le Agaga; ma ua leai se tausalaga i lenei mea, ma e tou te maua le Agaga e ala i le tatalo; o le mea lea, a aunoa ma lenei, e tumau pea le tausalaga."
                },
                {
                    "number": 65,
                    "text": "Ia tuu atu i aʼu auauna, o Iosefa Samita, Laitiiti, ma Sini Rikitone, e saili mo se fale mo i laua, e pei ona aoaoina ai i laua e le Agaga e ala i le tatalo."
                },
                {
                    "number": 66,
                    "text": "O nei mea ua tumau pea e faatoilaloina e ala i le onosai, ina ia mafai ona maua e e faapena se fuataga matuā tele atu ma faavavau o le mamalu, a lē o lea, o se tausalaga tele atu. Amene."
                }
            ]
        },
        "/study/scriptures/dc-testament/dc/64": {
            "uri": "/study/scriptures/dc-testament/dc/64",
            "title": "Mataupu Faavae ma Feagaiga 64",
            "data_type": "chapter",
            "chapter_name": "Vaega 64",
            "chapter_summary": [
                "1–11, Ua poloaiina le Au Paia ia faamagalo le tasi i le isi, neʼi tumau ia te i latou le agasala e sili atu; 12–22, O e e lē salamo ia aumai i luma o le Ekalesia; 23–25, O ia o lē e totogi lana sefuluai o le a lē mu i le afio mai o le Alii; 26–32, Ua lapataia le Au Paia e faatatau i le aitalafu; 33–36, O e e fouvale o le a vavae ese i fafo mai Siona; 37–40, O le a faamasino e le Ekalesia atunuu; 41–43, O le a tupuolaola Siona."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii lo outou Atua ia te outou, e outou e toeaina o laʼu ekalesia, ia outou faafofoga ma faalogo mai, ma talia loʼu loto e faatatau ia te outou."
                },
                {
                    "number": 2,
                    "text": "Aua e moni Ou te fai atu ia te outou, Ou te loto ia outou manumalo i le lalolagi; o le mea lea o le a i ai loʼu agaalofa i luga o outou."
                },
                {
                    "number": 3,
                    "text": "E i ai ni isi o i latou o e o i totonu o outou ua agasala; ae e moni Ou te fai atu, i le taimi e tasi lenei, mo loʼu lava mamalu, ma mo le faaolataga o agaga, ua Ou faamagaloina outou ia outou agasala."
                },
                {
                    "number": 4,
                    "text": "O le a Ou alofa mutimutivale ia te outou, ona ua Ou tuu atu ia te outou le malo."
                },
                {
                    "number": 5,
                    "text": "Ma o ki o mealilo o le malo, e ala i auala ua Ou tofia, o le a lē aveesea mai laʼu auauna o Iosefa Samita, Laitiiti, aʼo soifua o ia, fuafuaina i le tulaga e oo i ai lana usiusitai i aʼu sauniga."
                },
                {
                    "number": 6,
                    "text": "Ua i ai ni isi o i latou o e ua latou saili ni mea e faasaga ia te ia e aunoa ma se pogai;"
                },
                {
                    "number": 7,
                    "text": "E ui i lea, sa agasala o ia; ae e moni Ou te fai atu ia te outou, o Aʼu, o le Alii, Ou te faamagaloina agasala a i latou o e e taʼutaʼu mai a latou agasala i oʼu luma ma ole mai mo se faamagaloga, o e ia e lei agasala i le oti."
                },
                {
                    "number": 8,
                    "text": "O oʼu soo, i aso anamua, sa latou saili ni mea e faasaga i le tasi ma lē faamagalo i le isi i o latou loto; ma o lenei mea leaga na faapuapuagatia ma aoai mamafa tele ai i latou."
                },
                {
                    "number": 9,
                    "text": "O le mea lea, Ou te fai atu ai ia te outou, e tatau ona outou faamagalo i le tasi; ona o ia o lē e lē faamagalo atu i lona uso i ana agasala, e tu taʼusalaina o ia i luma o le Alii; aua e tumau ia te ia le agasala tele atu."
                },
                {
                    "number": 10,
                    "text": "O Aʼu, o le Alii, Ou te faamagalo i lē o le a Ou faamagaloina, ae o outou ua poloaiina ia faamagalo atu i tagata uma."
                },
                {
                    "number": 11,
                    "text": "Ma e tatau ona outou fai ifo i o outou loto—ia tuu i le Atua e faamasino i le va o aʼu ma oe, ma taui ia te oe e tusa ma au galuega."
                },
                {
                    "number": 12,
                    "text": "Ma o ia o lē e lē salamo i ana agasala, ma lē taʼutaʼu atu i latou, ia outou aumai i luma o le ekalesia, ma fai ia te ia e pei ona fai mai tusitusiga paia ia te outou, pe ala i le poloaiga po o i le faaaliga."
                },
                {
                    "number": 13,
                    "text": "Ma ia outou faia lenei mea ina ia faamamaluina ai le Atua—e lē ona ua outou lē faamagalo atu, ona ua leai so outou agaalofa, ae ina ia mafai ona taʼuamiotonu ai outou i mata o le tulafono, ina ia outou lē faatausuai ai ia te ia o lē o lo outou faitulafono—"
                },
                {
                    "number": 14,
                    "text": "E moni Ou te fai atu, o le pogai lenei ia outou faia ai ia mea."
                },
                {
                    "number": 15,
                    "text": "Faauta, o Aʼu, o le Alii, sa Ou ita ia te ia o lē sa avea ma aʼu auauna, o Ezra Booth, ma laʼu auauna foi o Isaako Morley, ona sa laua lē tausia le tulafono, po o le poloaiga;"
                },
                {
                    "number": 16,
                    "text": "Sa laua saili le leaga i o laua loto, ma o Aʼu, o le Alii, na taofia loʼu Agaga. Sa laua taʼu ua leaga lena mea sa leai se leaga na i ai; e ui i lea, ua Ou faamagaloina laʼu auauna o Isaako Morley."
                },
                {
                    "number": 17,
                    "text": "Ma o laʼu auauna foi o Eteuati Paterika, faauta, ua agasala o ia, ma ua saili Satani e faaumatia lona agaga; ae a faailoa atu nei mea ia te i latou, ma latou salamo ai i le leaga, o le a faamagaloina i latou."
                },
                {
                    "number": 18,
                    "text": "Ma o lenei, e moni Ou te fai atu ua tatau ai ia te aʼu ona toe foi atu o laʼu auauna o Sini Gilbert, pe a mavae ni nai vaiaso, i lana pisinisi, ma i lona tofi o le sui i le laueleele o Siona;"
                },
                {
                    "number": 19,
                    "text": "Ma o mea na na vaai ma faalogo i ai o ia e mafai ona faailoa atu i oʼu soo, ina ia lē fano i latou. Ma o le pogai lenei ua Ou tautala atu ai i nei mea."
                },
                {
                    "number": 20,
                    "text": "O lenei foi, Ou te fai atu ia te outou, ina ia lē faaosoosoina laʼu auauna o Isaako Morley e sili atu i luga o le mea e mafai ona ia gafatia, ma fautua sese atu ai i mea tou te tiga ai, na Ou tuu atu ai le poloaiga e tatau ona faatau atu lana faatoaga."
                },
                {
                    "number": 21,
                    "text": "Ou te lē loto ia faatau atu e laʼu auauna o Feterika G. Viliamu lana faatoaga, ona o Aʼu, o le Alii, Ou te loto ia i ai pea se taofiga malosi i le laueleele o Katelani, mo le va o le lima tausaga, lea o le a Ou lē faatoilaloina ai e ua amioleaga, ina ia mafai ona Ou faaolaina ai ni isi."
                },
                {
                    "number": 22,
                    "text": "Ma a mavae lena aso, o Aʼu, o le Alii, o le a lē taʼusalaina soo se tasi e alu atu ma le loto matala i luga i le laueleele o Siona; ona o Aʼu, o le Alii, Ou te manaomia loto o le fanauga a tagata."
                },
                {
                    "number": 23,
                    "text": "Faauta, ua taʼua nei o le asō seia oo i le afio mai o le Atalii o le Tagata, ma e moni o se aso o le taulaga, ma o se aso mo le totogiina o le sefuluai e loʼu nuu; ona o ia o lē ua totogi le sefuluai o le a lē mu i lona afio mai."
                },
                {
                    "number": 24,
                    "text": "Aua a mavae le aso o le a oo mai le mu—o le tautala lea e tusa ma le ala a le Alii—aua e moni Ou te fai atu, o taeao, o le a faapei o tagutugutu o saito e uma ua faamaualuluga ma i latou o e ua fai amioleaga; ma o le a Ou susunuina i latou, aua o Aʼu o le Alii o Au; ma o le a Ou lē faasaoina soo se tasi e tumau i Papelonia."
                },
                {
                    "number": 25,
                    "text": "O le mea lea, afai tou te talitonu mai ia te Aʼu, o le a outou galulue manū o taʼua o le asō."
                },
                {
                    "number": 26,
                    "text": "Ma ua lē o se mea tatau i aʼu auauna, o Newel K. Whitney ma Sini Gilbert, ona faatau atu lo laʼua faleoloa ma a laʼua mea ua maua, iinei; ona ua lē poto lena mea seia o atu i luga i le laueleele o Siona e o totoe o le ekalesia, o loo tumau pea i le nofoaga lenei."
                },
                {
                    "number": 27,
                    "text": "Faauta, ua fai mai i aʼu tulafono, pe ua faasaina, le ʼaitalafu i o outou fili;"
                },
                {
                    "number": 28,
                    "text": "Ae faauta, ua lē o fai mai i soo se taimi, e lē tatau i le Alii ona ia ave pe a ia finagalo i ai, ma totogi atu e pei ona lelei ia te ia."
                },
                {
                    "number": 29,
                    "text": "O le mea lea, ona o oulua o sui, ua oulua o atu i le feau a le Alii; ma o soo se mea lua te faia e tusa ma le finagalo o le Alii o le pisinisi lea a le Alii."
                },
                {
                    "number": 30,
                    "text": "Ma ua ia faatutuina oulua e saunia mea mo lana au paia i aso nei e gata ai, ina ia mafai ona latou maua se tofi i le laueleele o Siona."
                },
                {
                    "number": 31,
                    "text": "Ma faauta, o Aʼu, o le Alii, Ou te tautino atu ia te oulua, ma o aʼu upu e mautinoa ma e lē iʼuvale, o le a latou maua lava."
                },
                {
                    "number": 32,
                    "text": "Peitai o le a oo mai mea uma i lo latou taimi."
                },
                {
                    "number": 33,
                    "text": "O le mea lea, aua le faavaivai i le faia o mea lelei, ona o lo o oulua faataatiaina le faavae o se galuega tele. Ma o mea iti e tutupu mai ai mea tetele."
                },
                {
                    "number": 34,
                    "text": "Faauta, e manaomia e le Alii le loto ma le mafaufau malie; ma o e e loto malilie ma usiusitai o le a ʼaia le lelei o le laueleele o Siona i aso nei e gata ai."
                },
                {
                    "number": 35,
                    "text": "Ma o e e fouvale o le a vavae ese i fafo mai le laueleele o Siona, ma o le a auina ese atu, ma o le a lē mautofi i le laueleele."
                },
                {
                    "number": 36,
                    "text": "Aua, e moni Ou te fai atu o e e fouvale ua lē mai le toto o Efaraima, o le mea lea o le a tau ese ai i latou i fafo."
                },
                {
                    "number": 37,
                    "text": "Faauta, o Aʼu, o le Alii, ua Ou faia laʼu ekalesia i aso nei e gata ai e faapei o se faamasino o loo nofo i luga o se mauga, po o i se nofoaga maualuga, e faamasino atunuu."
                },
                {
                    "number": 38,
                    "text": "Aua o le a oo mai o le a faamasinoina mea uma e faatatau ia Siona e e nonofo i Siona."
                },
                {
                    "number": 39,
                    "text": "Ma o e e pepelo ma faatagālelei o le a faamaonia e i latou, ma o i latou o e e lē o ni aposetolo ma perofeta o le a iloa."
                },
                {
                    "number": 40,
                    "text": "Ma e oo i le epikopo, o lē o se faamasino, ma ona fesoasoani, afai latou te lē faamaoni ia latou matafaioi o le a tausalaina, ma o le a tuu isi i o latou tulaga."
                },
                {
                    "number": 41,
                    "text": "Aua, faauta, Ou te fai atu ia te outou o le a tupu olaola Siona, ma o le a i ona luga le mamalu o le Alii;"
                },
                {
                    "number": 42,
                    "text": "Ma o le a avea o ia o se tagavai i le nuu, ma o le a o mai i fafo ia te ia tagata mai atunuu uma o i lalo o le lagi."
                },
                {
                    "number": 43,
                    "text": "Ma e oo mai le aso o le a gatete ai atunuu uma o le lalolagi ona o ia, ma o le a matataʼu ona o ona tagata matautia. Ua fetalai mai ai le Alii. Amene."
                }
            ]
        },
        "/study/scriptures/dc-testament/dc/65": {
            "uri": "/study/scriptures/dc-testament/dc/65",
            "title": "Mataupu Faavae ma Feagaiga 65",
            "data_type": "chapter",
            "chapter_name": "Vaega 65",
            "chapter_summary": [
                "1–2, Ua tuu mai ki o le malo o le Atua i tagata i le lalolagi, ma o le a manumalo le faamoemoe o le talalelei; 3–6, O le a oo mai le malo meleniuma o le lagi ma au faatasi ma le malo o le Atua i le lalolagi."
            ],
            "verses": [
                {
                    "number": 1,
                    "text": "Faalogo mai ia, ma faauta, i se leo o lea lava o le toatasi na auina mai i lalo mai luga, o lē ua malosi silisili ma mamana, o lē o lona maliu atu e oo atu i tuluiga o le lalolagi, ioe, o lē o lona siufofoga ua i ai e oo atu i tagata—Ia outou teuteu le ala o le Alii, ma faasaʼosaʼo ona ala."
                },
                {
                    "number": 2,
                    "text": "O ki o le malo o le Atua ua tuu atu i tagata i luga o le lalolagi, ma mai iina o le a taavale atu ai i luma le talalelei i tuluiga o le lalolagi, e pei ona o le a taavale atu le maa na tofi mai le mauga e aunoa ma lima, seia tumu ai le lalolagi atoa."
                },
                {
                    "number": 3,
                    "text": "Ioe, o se leo o alaga atu—Ia outou teuteu le ala o le Alii, ia outou saunia le talisuaga a le Tamai Mamoe, ia sauniuni mo le Faatoafaiavā."
                },
                {
                    "number": 4,
                    "text": "Tatalo atu i le Alii, valaau atu i lona suafa paia, faailoa atu ana galuega ofoofogia i totonu o tagata."
                },
                {
                    "number": 5,
                    "text": "Valaau atu i le Alii, ina ia alu i luma lona malo i luga o le lalolagi, ina ia maua e e o nonofo ai, ma sauni mo aso o le a oo mai, lea o le a afio mai ai i lalo le Atalii o le Tagata o i le lagi, ua laei i le pupula o lona mamalu, e fetaiaʼi ma le malo o le Atua ua faatu i luga o le lalolagi."
                },
                {
                    "number": 6,
                    "text": "O le mea lea, ia alu i luma le malo o le Atua, ina ia oo mai le malo o le lagi, ina ia faamamaluina oe, le Atua e, i le lagi faapea foi i le lalolagi, ina ia faatoilaloina ou fili; ona e a oe le mamalu, mana ma le viiga, e faavavau faavavau lava. Amene."
                }
            ]
        },
        "/study/scriptures/dc-testament/dc/66": {
            "uri": "/study/scriptures/dc-testament/dc/66",
            "title": "Mataupu Faavae ma Feagaiga 66",
            "data_type": "chapter",
            "chapter_name": "Vaega 66",
            "chapter_summary": [
                "1–4, O le feagaiga tumau-faavavau o le atoatoa lea o le talalelei; 5–8, E tatau i toeaina ona talai, molimau atu, ma talatala ma tagata; 9–13, O le auauna atu ma le faamaoni faafaifeau e mautinoa ai se tofi o le ola faavavau."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii i laʼu auauna o Viliamu E. McLellin—Amuia oe, talu ai ona ua e liliu ese mai au amioletonu, ma ua e talia aʼu upumoni, ua fetalai mai ai le Alii lou Togiola, le Faaola o le lalolagi, po o le toatele lea o e e talitonu i loʼu igoa."
                },
                {
                    "number": 2,
                    "text": "E moni Ou te fai atu ia te oe, amuia oe i le talia o laʼu feagaiga tumau-faavavau, le atoatoa lea o laʼu talalelei, ua auina atu i le fanauga a tagata, ina ia mafai ona latou maua o le ola ma avea ma e e mauaina mamalu o le a faaalia i aso e gata ai, e pei ona sa tusia e perofeta ma aposetolo i aso anamua."
                },
                {
                    "number": 3,
                    "text": "E moni Ou te fai atu ia te oe, laʼu auauna o Viliamu, ua e mamā, ae ua lē mamā atoa; o le mea lea, ia e salamo, i mea na ua lē lelei i laʼu vaai, ua fetalai mai ai le Alii, ona o le a faaali atu i latou e le Alii ia te oe."
                },
                {
                    "number": 4,
                    "text": "Ma o lenei, e moni, o Aʼu, o le Alii, o le a Ou faailoa atu ia te oe mea Ou te manao i ai e faatatau ia te oe, po o loʼu loto e faatatau ia te oe."
                },
                {
                    "number": 5,
                    "text": "Faauta, e moni Ou te fai atu ia te oe, o loʼu loto lenei, e tatau ona e folafola atu laʼu talalelei mai lea laueleele i lea laueleele, ma mai lea aai i lea aai, ioe, i itulagi faataamilo na i mea e lei folafolaina ai."
                },
                {
                    "number": 6,
                    "text": "Aua le tele ni aso e te nofo ai i le nofoaga lenei; aua e te alu atu nei i luga i le laueleele o Siona; ae o le tulaga e oo i ai le mafai ona e auina atu, auina atu; a lē o lea, aua le mafaufau i au meatotino."
                },
                {
                    "number": 7,
                    "text": "Alu i laueleele i sasaʼe, molimau atu i nofoaga uma, i tagata uma ma i o latou sunako, ma talatala ma tagata."
                },
                {
                    "number": 8,
                    "text": "Tuu atu i laʼu auauna o Samuel H. Samita e alu faatasi ma oe, ma aua le tuulafoaia o ia, ma tuu atu ia te ia au faatonuga; ma o ia o lē e faamaoni o le a faamalosia i nofoaga uma; ma o Aʼu, o le Alii, o le a Ou alu faatasi ma oulua."
                },
                {
                    "number": 9,
                    "text": "Faaee atu ou lima i luga o e e mamaʼi, ma o le a toe maloloina i latou. Aua le foi mai seia auina atu oe e Aʼu, le Alii. Onosai i puapuaga. Ole atu, ma o le a e maua ai; tuʼituʼi atu, ma o le a tatala mai ia te oe."
                },
                {
                    "number": 10,
                    "text": "Aua le saili e faalavelavea oe. Lafoaʼi i amioletonu uma. Aua le mulilua—o se faaosoosoga lea na faalavelavea ai oe."
                },
                {
                    "number": 11,
                    "text": "Tausi i upu nei, ona ua moni ma faamaoni i latou; ma ia e faalauteleina lou tofi, ma uunai atu tagata e toatele i Siona faatasi ma pese o le olioli tumau-faavavau i luga o o latou ulu."
                },
                {
                    "number": 12,
                    "text": "Ia tumau pea i nei mea e oo lava i le iuga, ma o le a e maua ai se pale o le ola faavavau i le lima taumatau o loʼu Tamā, o lē ua tumu i le alofa tunoa ma le upumoni."
                },
                {
                    "number": 13,
                    "text": "E moni, ua faapea ona fetalai mai o le Alii lou Atua, lou Togiola, o Iesu Keriso lava lea. Amene."
                }
            ]
        },
        "/study/scriptures/dc-testament/dc/67": {
            "uri": "/study/scriptures/dc-testament/dc/67",
            "title": "Mataupu Faavae ma Feagaiga 67",
            "data_type": "chapter",
            "chapter_name": "Vaega 67",
            "chapter_summary": [
                "1–3, E faafofoga mai le Alii i tatalo a ana toeaina ma leoleo mai ia te i latou; 4–9, Ua luitauina e ia le tagata ua sili ona poto na te faaluaina se tasi o ana faaaliga aupito itiiti; 10–14, O toeaina faamaoni o le a liua e le Agaga ma vaai i fofoga o le Atua."
            ],
            "verses": [
                {
                    "number": 1,
                    "text": "Faauta ma faalogo mai, e outou e toeaina, o laʼu ekalesia, o e ua outou faapotopoto faatasi outou lava, o e e ona tatalo ua Ou faalogoina, ma o e ua Ou iloa o latou loto, ma o e o o latou manao ua oo mai i oʼu luma."
                },
                {
                    "number": 2,
                    "text": "Faauta ma tagai, ua i luga o outou oʼu mata, ma o le lagi ma le lalolagi ua i oʼu lima, ma o ʼoa o le faavavau ua a aʼu e tuu atu."
                },
                {
                    "number": 3,
                    "text": "Sa outou taumafai e talitonu e faapea e tatau ona outou maua le faamanuiaga lea sa ofo atu ia te outou; ae faauta, e moni Ou te fai atu ia te outou, sa i ai le fefe i o outou loto, ma e moni o le pogai lea na outou lē mauaina ai."
                },
                {
                    "number": 4,
                    "text": "Ma o lenei, o Aʼu, o le Alii, e tuuina atu ia te outou se molimau o le moni o nei poloaiga ua taatitia i o outou luma."
                },
                {
                    "number": 5,
                    "text": "Sa silasila o outou mata i luga o laʼu auauna o Iosefa Samita, Laitiiti, ma o lana gagana ua outou iloa, ma o ona lē atoatoa ua outou iloa; ma ua outou saili i o outou loto le poto ina ia mafai ona outou faaupu ai ia sili atu i lana gagana; o lenei mea ua outou iloa foi."
                },
                {
                    "number": 6,
                    "text": "O lenei, ia outou saili mai i totonu o le Tusi o Poloaiga, se faaaliga aupito itiiti lava o i ai i totonu o ia faaaliga, ma tofi o ia o lē ua sili ona atamai i totonu o outou;"
                },
                {
                    "number": 7,
                    "text": "Pe, afai e i ai se tasi i totonu o outou e mafai ona faia se tasi e pei o lena faaaliga, ona taʼuamiotonuina lea o outou i le fai mai e faapea ua outou lē iloa ua moni i latou;"
                },
                {
                    "number": 8,
                    "text": "Ae afai e lē mafai ona outou faia se tasi e pei o lena faaaliga, ua outou i ai i lalo o le taʼusalaga pe afai tou te lē molimau atu ua moni i latou."
                },
                {
                    "number": 9,
                    "text": "Ona ua outou iloa ua leai se amioletonu ua i ai i totonu o i latou, ma o le mea e amiotonu e sau i lalo mai lugā, mai le Tamā o malamalama."
                },
                {
                    "number": 10,
                    "text": "O lenei foi, e moni Ou te fai atu ia te outou, o lo outou avanoa, ma Ou te tuu atu ia te outou o e ua faauuina i lenei auaunaga se folafolaga, o le tulaga e oo i ai la outou tafi esea mai ma outou lava fuā ma atuatuvalega, ma faamaualalo outou lava i oʼu luma, ona ua lē lava lo outou lotomaualalo, o le a saeluaina le veli ma o le a outou vaai mai ia te aʼu ma iloa ua i ai Aʼu—e lē i le mafaufau faaletino pe faalenatura, ae i le faaleagaga."
                },
                {
                    "number": 11,
                    "text": "Aua e leai se tagata na vaai i le Atua i soo se taimi i la le tino, vagana ai na faavaveina e le Agaga o le Atua."
                },
                {
                    "number": 12,
                    "text": "Pe mafai foi e se tagata natura ona gafatia luma o le Atua, pe i le mafaufau faaletino."
                },
                {
                    "number": 13,
                    "text": "E lē mafai ona outou gafatia luma o le Atua i le taimi nei, po o le auaunaga a agelu; o le mea lea, ia outou faaauau pea i le onosai seia faaatoatoaina outou."
                },
                {
                    "number": 14,
                    "text": "Aua le tuua o outou mafaufau e fuli i tua; ma a outou agavaa, o le a outou vaai ma iloa, i laʼu lava taimi e tatau ai, le mea na faaee i o outou luga e lima o laʼu auauna o Iosefa Samita, Laitiiti. Amene."
                }
            ]
        },
        "/study/scriptures/dc-testament/dc/68": {
            "uri": "/study/scriptures/dc-testament/dc/68",
            "title": "Mataupu Faavae ma Feagaiga 68",
            "data_type": "chapter",
            "chapter_name": "Vaega 68",
            "chapter_summary": [
                "1–5, O upu a toeaina pe a musuia e le Agaga Paia, o ni tusitusiga paia; 6–12, E tatau i toeaina ona talai ma papatiso atu, ma e mulimuli faailoga i e e talitonu moni; 13–24, E mafai e le ulumatua i totonu o atalii o Arona ona auauna o se Epikopo Pulefaamalumalu (o lona uiga, e umia ki o le pulefaamalumalu o se epikopo) i lalo o le taitaiga a le Au Peresitene Sili; 25–28, Ua poloaiina matua ia aoao le talalelei ia latou fanau; 29–35, E tatau i le Au Paia ona tausi i le Sapati, galulue ma le filiga, ma tatalo."
            ],
            "verses": [
                {
                    "number": 1,
                    "text": "O Laʼu auauna, o Orson Hyde, na valaaulia i lona faauuga e folafola atu le talalelei tumau-faavavau, e ala i le Agaga o le Atua soifua, mai lea nuu i lea nuu, ma mai lea laueleele i lea laueleele, i faapotopotoga a e amioleaga, i o latou sunako, ma talatala faatasi ma i latou ma faamatala atu tusitusiga paia uma ia te i latou."
                },
                {
                    "number": 2,
                    "text": "Ma, faauta, ma tagai, o se faataitaiga lenei ia i latou uma o e sa faauu i lenei perisitua, o e o la latou misiona ua tofia ia te i latou e o atu—"
                },
                {
                    "number": 3,
                    "text": "Ma o le faataitaiga lenei ia te i latou, ia latou tautala atu e pei ona uunaia ai i latou e le Agaga Paia."
                },
                {
                    "number": 4,
                    "text": "Ma o soo se mea o le a latou tautala atu ai pe a uunaia ai e le Agaga Paia, o tusitusiga paia ia, o le finagalo lea o le Alii, o le mafaufau lea o le Alii, o le afioga lea a le Alii, o le siufofoga lea o le Alii, ma o le mana lea a le Atua mo le olataga."
                },
                {
                    "number": 5,
                    "text": "Faauta, o le folafolaga lenei a le Alii ia te outou, E outou e o aʼu auauna."
                },
                {
                    "number": 6,
                    "text": "O le mea lea, ia fiafia, ma aua le fefefe, aua o Aʼu o le Alii ua Ou faatasi ma outou, ma o le a tu i tafatafa o outou; ma o le a outou molimau atu Aʼu, o Iesu Keriso lava, o Aʼu o le Atalii o le Atua soifua, ma sa Ou i ai, ma o loo Ou i ai, ma o le a Ou alu atu."
                },
                {
                    "number": 7,
                    "text": "O le afioga lenei a le Alii ia te oe, laʼu auauna, Orson Hyde, ma i laʼu auauna foi o Luka Ioanesone, ma i laʼu auauna o Laimani Ioanesone, ma i laʼu auauna o Viliamu E. McLellin, ma toeaina faamaoni uma o laʼu ekalesia—"
                },
                {
                    "number": 8,
                    "text": "Ia outou o atu i le lalolagi atoa, talai atu le talalelei i tagata uma, ma faia i le pule ua Ou tuu atu ia te outou, ma papatiso atu i le suafa o le Tamā, ma o le Alo, ma o le Agaga Paia."
                },
                {
                    "number": 9,
                    "text": "Ma o ia o lē e talitonu ma papatiso o le a faaolaina, ma o ia o lē e lē talitonu o le a taʼusalaina."
                },
                {
                    "number": 10,
                    "text": "Ma o ia o lē e talitonu o le a faamanuiaina i faailoga e mulimuli mai, e pei lava ona tusia."
                },
                {
                    "number": 11,
                    "text": "Ma o le a tuu atu ia te outou ia outou iloa faailoga o taimi, ma faailoga o le afio mai o le Atalii o le Tagata;"
                },
                {
                    "number": 12,
                    "text": "Ma o le toatele o le a faapea ona molimau i ai le Tamā, o le a tuu atu ia te outou le mana e faamau ai i latou mo le ola faavavau. Amene."
                },
                {
                    "number": 13,
                    "text": "Ma o lenei, e faatatau i mataupu e faaopoopo i feagaiga ma poloaiga, o mataupu nei—"
                },
                {
                    "number": 14,
                    "text": "O loo i ai pe a mavae atu nei, i le taimi tatau ai a le Alii, isi epikopo e tatau ona vaetofia i le ekalesia, e auauna atu e tusa lava ma le muamua;"
                },
                {
                    "number": 15,
                    "text": "O le mea lea, ia avea i latou ma ni faitaulaga sili o e ua agavaa, ma ia tofia i latou e le Au Peresitene Sili o le Perisitua Mekisateko, vagana ai i latou o ni isi moni o Arona."
                },
                {
                    "number": 16,
                    "text": "Ma afai o i latou o ni isi moni o Arona, ua i ai ia i latou se aia faaletulafono i le au epikopo, pe afai o ni ulumatua i latou i totonu o atalii o Arona;"
                },
                {
                    "number": 17,
                    "text": "Aua o le ulumatua e umia le aia o le pulefaamalumalu ai i luga o lenei perisitua, ma ki po o le pule o lea lava perisitua."
                },
                {
                    "number": 18,
                    "text": "E leai se tagata ua i ai se aia faaletulafono i lenei tofi, e umia ki o lenei perisitua, vagana o ia o sē moni ma se ulumatua o Arona."
                },
                {
                    "number": 19,
                    "text": "Peitai, ona ua i ai i se faitaulaga sili o le Perisitua Mekisateko le pule e galue ai i tofi maualalo uma lava, e mafai e ia ona galue i le tofi o le epikopo pe a leai se suli moni o Arona e mafai ona maua, pe a faapea e valaaulia ma vaetofia ma faauu o ia i lenei mana, i lalo o aao o le Au Peresitene Sili o le Perisitua Mekisateko."
                },
                {
                    "number": 20,
                    "text": "Ma o sē moni foi o Arona, e ao ina faailoa mai e lenei Au Peresitene, ma maua ua agavaa, ma faauu, ma faaee i ai le perisitua i lalo o aao o lenei Au Peresitene, a lē o lea e lē faatagaina faaletulafono i latou e galulue i lo latou perisitua."
                },
                {
                    "number": 21,
                    "text": "Ae, ona o le folafolaga e faatatau i la latou aia i le perisitua e faasolo mai le tamā i le atalii, e mafai ona latou maua ai lo latou faauuga i soo se taimi pe afai e mafai ona latou faamaonia lo latou gafa, pe iloa ai e ala i se faaaliga mai le Alii, i lalo o aao o le Au Peresitene ua taʼua i luga."
                },
                {
                    "number": 22,
                    "text": "O lenei foi, ia leai se epikopo po o se faitaulaga sili e vaetofia mo lenei auaunaga e faamasino pe taʼusalaina i soo se solitulafono, vagana ai i luma o le Au Peresitene Sili o le ekalesia;"
                },
                {
                    "number": 23,
                    "text": "Ma o le tulaga e oo i ai le mauaina ua sala o ia, e le pulega o lenei Au Peresitene, e ala i molimau e lē mafai ona faafitia, o le a taʼusalaina o ia;"
                },
                {
                    "number": 24,
                    "text": "Ma afai e salamo o ia ia faamagaloina o ia, e tusa ai ma feagaiga ma poloaiga o le ekalesia."
                },
                {
                    "number": 25,
                    "text": "O lenei foi, o le tulaga e oo i ai le iai o matua e fai fanau i Siona, po o i soo se tasi o ona siteki ua faatulagaina, ae latou te lē aoaoina i latou ia malamalama i le mataupu faavae o le salamo, faatuatua ia Keriso le Alo o le Atua soifua, ma e uiga i le papatisoga ma le meaalofa o le Agaga Paia e ala i le faaee o lima, pe a valu tausaga le matutua, ia i ai le agasala i luga o ulu o matua."
                },
                {
                    "number": 26,
                    "text": "Aua o le a avea lenei mea o se tulafono i e nonofo i Siona, po o soo se tasi o ona siteki ua faatulagaina."
                },
                {
                    "number": 27,
                    "text": "Ma ia papatisoina a latou fanau mo le faamagaloina o a latou agasala pe a valu tausaga le matutua, ma maua le faaeega o lima."
                },
                {
                    "number": 28,
                    "text": "Ma ia latou aoao foi a latou fanau ia tatalo, ma savavali tonu i luma o le Alii."
                },
                {
                    "number": 29,
                    "text": "Ma ia faamamalu foi e e nonofo i Siona le aso Sapati ia tausia i le paia."
                },
                {
                    "number": 30,
                    "text": "Ma ia manatua foi e ua nonofo i Siona a latou galuega, o le tulaga e oo i ai le tofia o i latou e galulue, i le faamaoni atoa; ona o le a manatua le paie i luma o le Alii."
                },
                {
                    "number": 31,
                    "text": "O lenei, o Aʼu, o le Alii, ua Ou lē fiafia i e ua nonofo i Siona, ona o loo i ai le paie i totonu o i latou; ma ua tutupu aʼe foi a latou fanau i le amioleaga; ua latou lē saili foi ma le naunautai ʼoa o le faavavau, ae ua tumu o latou mata i le matapeʼapeʼa."
                },
                {
                    "number": 32,
                    "text": "O nei mea ua lē tatau ona i ai, ma e ao ina aveese mai totonu o i latou; o le mea lea, ia tuu atu i laʼu auauna o Oliva Kaotui e avatu nei upu i le laueleele o Siona."
                },
                {
                    "number": 33,
                    "text": "Ma Ou te tuu atu ia te i latou se poloaiga—o ia o lē e lē faia ana tatalo i luma o le Alii i lona vaitau, ia tuu atu o ia ia manatua i luma o le faamasino o loʼu nuu."
                },
                {
                    "number": 34,
                    "text": "O nei upu ua moni ma faamaoni; o le mea lea, aua neʼi solia i latou, pe aveese mai ai."
                },
                {
                    "number": 35,
                    "text": "Faauta, o Aʼu o le Alefa ma le Omeka, ma Ou te vave alu atu lava. Amene."
                }
            ]
        },
        "/study/scriptures/dc-testament/dc/69": {
            "uri": "/study/scriptures/dc-testament/dc/69",
            "title": "Mataupu Faavae ma Feagaiga 69",
            "data_type": "chapter",
            "chapter_name": "Vaega 69",
            "chapter_summary": [
                "1–2, O Ioane Uitimera ia malaga faatasi ma Oliva Kaotui i Misuri; 3–8, Ia talai atu foi o ia ma ao mai, faamaumau, ma tusi faamatalaga talafaasolopito."
            ],
            "verses": [
                {
                    "number": 1,
                    "text": "Faalogo mai ia te aʼu, ua fetalai mai ai le Alii lo outou Atua, mo le lelei o laʼu auauna o Oliva Kaotui. Ua lē o se mea poto ia te aʼu le tatau ona faatuatua atu ia te ia o poloaiga ma tupe o le a alu o ia ma ave i le laueleele o Siona, vagana ai ua alu faatasi ma ia se tasi o se o le a tonu ma faamaoni."
                },
                {
                    "number": 2,
                    "text": "O le mea lea, ua loto ai Aʼu, o le Alii, e tatau ona o o laʼu auauna, o Ioane Uitimera, faatasi ma laʼu auauna o Oliva Kaotui;"
                },
                {
                    "number": 3,
                    "text": "O lenei foi ia faaauau pea e ia ona tusitusi ma faia se talafaasolopito o mea tāua uma o le a ia vaaia ma iloaina e uiga i laʼu ekalesia;"
                },
                {
                    "number": 4,
                    "text": "O lenei foi ina ia maua e ia fautuaga ma le fesoasoani mai laʼu auauna o Oliva Kaotui ma isi."
                },
                {
                    "number": 5,
                    "text": "O lenei foi, e tatau i aʼu auauna o e o loo i fafo i le lalolagi ona auina atu tala o a latou matafaioi i le laueleele o Siona;"
                },
                {
                    "number": 6,
                    "text": "Aua o le laueleele o Siona o le a avea ma laumua ma nofoaga e talia ma fai ai nei mea uma."
                },
                {
                    "number": 7,
                    "text": "E ui i lea, ia tuu atu i laʼu auauna o Ioane Uitimera e malaga i le tele o taimi mai lea nofoaga i lea nofoaga, ma mai lea aulotu i lea aulotu, ina ia faigofie ia te ia ona maua le poto—"
                },
                {
                    "number": 8,
                    "text": "Ma talai ma faamalamalama atu, tusitusi, kopi, filifili, ma maua mai mea uma o le a avea mo le lelei o le ekalesia, mo tupulaga fai aʼe o le a tutupu mai i luga o le laueleele o Siona, ia latou mauaina mai lea tupulaga i lea tupulaga, e faavavau ma faavavau lava. Amene."
                }
            ]
        },
        "/study/scriptures/dc-testament/dc/70": {
            "uri": "/study/scriptures/dc-testament/dc/70",
            "title": "Mataupu Faavae ma Feagaiga 70",
            "data_type": "chapter",
            "chapter_name": "Vaega 70",
            "chapter_summary": [
                "1–5, Ua tofia tausimea e lomia faaaliga; 6–13, O i latou o e e galulue i mea faaleagaga ua agavaa mo o latou totogi; 14–18, E tatau ona tutusa le Au Paia i mea faaletino."
            ],
            "verses": [
                {
                    "number": 1,
                    "text": "Faauta, ma faalogo mai, E, outou e e ua nonofo i Siona, ma outou uma o tagata o laʼu ekalesia o e ua mamao ese atu, ma faalogo mai i le afioga a le Alii lea Ou te tuu atu i laʼu auauna o Iosefa Samita, Laitiiti, ma i laʼu auauna foi o Matini Harisi, ma i laʼu auauna foi o Oliva Kaotui, ma i laʼu auauna foi o Ioane Uitimera, ma i laʼu auauna foi o Sini Rikitone, ma i laʼu auauna foi o Viliamu V. Phelps, e ala atu i se poloaiga ia te i latou."
                },
                {
                    "number": 2,
                    "text": "Aua Ou te tuu atu ia te i latou se poloaiga; o le mea lea ia faafofoga ma faalogo mai, aua ua faapea ona fetalai mai o le Alii ia te i latou—"
                },
                {
                    "number": 3,
                    "text": "O Aʼu, o le Alii, na tofia i latou, ma faauu i latou e avea ma tausimea o faaaliga ma poloaiga ua Ou tuu atu ia te i latou, ma ia o le a Ou tuu atu ia te i latou i taimi o fai mai;"
                },
                {
                    "number": 4,
                    "text": "Ma o le a Ou manaomia mai ia te i latou se tala o lenei mea-tausi i le aso o le faamasinoga."
                },
                {
                    "number": 5,
                    "text": "O le mea lea, ua Ou tofia i latou, ma o la latou pisinisi lenei i le ekalesia a le Atua, e pulea ia faaaliga ma poloaiga ma mea e tau i ai, ioe, o manuia mai ai."
                },
                {
                    "number": 6,
                    "text": "O le mea lea, Ou te tuu atu se poloaiga ia te i latou, ia latou lē tuuina atu nei mea i le ekalesia, pe i le lalolagi;"
                },
                {
                    "number": 7,
                    "text": "E ui i lea, o le tulaga e oo i ai le latou mauaina o ni mea e sili atu i mea e manaomia mo mea e tatau ai mo i latou ma o latou manaoga, ia tuu atu i loʼu faleteuoloa;"
                },
                {
                    "number": 8,
                    "text": "Ma o ia manuia ia faapaiaina mo e e nonofo i Siona, ma mo a latou tupulaga, o le tulaga e oo i ai le avea o i latou ma suli e tusa ai ma tulafono o le malo o le Atua."
                },
                {
                    "number": 9,
                    "text": "Faauta, o le mea lenei e manaomia e le Alii mai tagata taitoatasi i lana mea-tausi, e pei ona uma ona tofia ai pe o le a tofia ai e Aʼu lava, o le Alii, i soo se tagata, i taimi o fai mai."
                },
                {
                    "number": 10,
                    "text": "Ma faauta, e leai se tasi o e auai i le ekalesia a le Atua soifua e faaesea mai i lenei tulafono;"
                },
                {
                    "number": 11,
                    "text": "Ioe, po o le epikopo, po o le sui o lē e tausia le faleteuoloa o le Alii, po o ia o lē ua tofia i se mea-tausi i luga o mea faaletino."
                },
                {
                    "number": 12,
                    "text": "O ia o lē ua tofia e taulimaina mea faaleagaga, o ia lava lea ua agavaa mo lona totogi, e pei lava o i latou o e e tofia i se mea-tausi e galulue faaletaitai i mea faaletino;"
                },
                {
                    "number": 13,
                    "text": "Ioe, e sili atu lava ona tele, o lea tele e faatele atu ia te i latou e ala i faaaliga a le Agaga."
                },
                {
                    "number": 14,
                    "text": "E ui i lea, ia outou tutusa ia outou mea faaletino, ma o lenei mea ia faia ma le lē lototoaʼi, a lē o lea o le a taofia le tele o faaaliga a le Agaga."
                },
                {
                    "number": 15,
                    "text": "O lenei, Ou te tuu atu lenei poloaiga i aʼu auauna mo lo latou lelei aʼo latou soifua, mo se faaaliga o aʼu faamanuiaga i luga o o latou ulu, ma mo se taui o lo latou filiga ma mo lo latou saogalemu;"
                },
                {
                    "number": 16,
                    "text": "Mo meaai ma mo lavalava; mo se tofi; mo fale ma mo fanua, i soo se tulaga lava e tuu i ai i latou e Aʼu, o le Alii, ma soo se mea lava e auina atu i ai i latou e Aʼu, o le Alii."
                },
                {
                    "number": 17,
                    "text": "Aua sa latou faamaoni i mea e tele, ma lelei ona latou faia i le tulaga na oo i ai le latou lē agasala."
                },
                {
                    "number": 18,
                    "text": "Faauta, o Aʼu, o le Alii, Ou te alofa mutimutivale tele ma o le a Ou faamanuia ia te i latou, ma o le a latou ulu atu i le olioli o ia mea. E faapea lava. Amene."
                }
            ]
        },
        "/study/scriptures/dc-testament/dc/71": {
            "uri": "/study/scriptures/dc-testament/dc/71",
            "title": "Mataupu Faavae ma Feagaiga 71",
            "data_type": "chapter",
            "chapter_name": "Vaega 71",
            "chapter_summary": [
                "1–4, Ua auina atu Iosefa Samita ma Sini Rikitone e folafola atu le talalelei; 5–11, O le a faafememeaiina fili o le Au Paia."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii ia te oulua, aʼu auauna, o Iosefa Samita, Laitiiti, ma Sini Rikitone, ua oo moni mai lava le taimi ua tatau ma ao ai ia te aʼu ona ona tatala atu o oulua fofoga i le folafolaina atu o laʼu talalelei, o mea o le malo, ma faamalamalama atu ona mealilo mai totonu o tusitusiga paia, e tusa ai ma lena vaega o le Agaga ma le mana o le a tuu atu ia te oulua, e pei lava ona Ou loto i ai."
                },
                {
                    "number": 2,
                    "text": "E moni Ou te fai atu ia te oulua, folafola atu i le lalolagi i itulagi faataamilo ai, ma i le ekalesia foi, mo le va o se vaitau, seia oo ina faailoa atu ia te oulua ia tuu."
                },
                {
                    "number": 3,
                    "text": "E moni o se misiona lenei mo se vaitau, ua Ou tuu atu ia te oulua."
                },
                {
                    "number": 4,
                    "text": "O le mea lea, ia oulua galulue i loʼu tovine. Valaau atu i e o nonofo i le lalolagi, ma molimau atu, ma saunia le ala mo poloaiga ma faaaliga o le a oo mai."
                },
                {
                    "number": 5,
                    "text": "O lenei, faauta o le poto lenei; ai se e faitau, ia tuu atu ia te ia ia malamalama i ai ma taliaina foi;"
                },
                {
                    "number": 6,
                    "text": "Aua o ia o lē e taliaina o le a tuu tele atu i ai, le mana lava."
                },
                {
                    "number": 7,
                    "text": "O le mea lea, faafememeai o oulua fili; valaau atu ia te i latou ia latou feiloaʼi ma oulua i luma o nuu ma tua o nuu; ma o le tulaga e oo i ai la oulua faamaoni, o le a faaalia lo latou maasiasi."
                },
                {
                    "number": 8,
                    "text": "O le mea lea, tuu atu ia te i latou e aumai o latou manatu malolosi e faasaga i le Alii."
                },
                {
                    "number": 9,
                    "text": "E moni, ua faapea ona fetalai mai o le Alii ia te oulua—e leai se ʼauupega ua faia e faasaga ia te oulua e manumalo;"
                },
                {
                    "number": 10,
                    "text": "Ma afai e i ai soo se tagata e sii lona leo faasaga mai ia te oulua o le a faafememeaiina o ia i loʼu lava taimi e tatau ai."
                },
                {
                    "number": 11,
                    "text": "O le mea lea, ia tausi i aʼu poloaiga; ua moni ma faamaoni i latou. Ua faapea lava. Amene."
                }
            ]
        },
        "/study/scriptures/dc-testament/dc/72": {
            "uri": "/study/scriptures/dc-testament/dc/72",
            "title": "Mataupu Faavae ma Feagaiga 72",
            "data_type": "chapter",
            "chapter_name": "Vaega 72",
            "chapter_summary": [
                "1–8, E tatau i toeaina ona tuu atu se tala o a latou mea-tausi i le epikopo; 9–15, O le epikopo e tausia le faleteuoloa ma tausi i e ua matitiva ma lē tagolima; 16–26, O epikopo e faamaonia le agavaa o toeaina."
            ],
            "verses": [
                {
                    "number": 1,
                    "text": "Faalogo mai ia, ma faafofoga mai i le leo o le Alii, E, outou e o e ua outou faapotopoto faatasi outou lava, o e o faitaulaga sili o laʼu ekalesia, o e ua tuu atu i ai le malo ma le mana."
                },
                {
                    "number": 2,
                    "text": "Aua e moni ua faapea ona fetalai mai o le Alii, ua tatau ia te aʼu ona tofia se epikopo mo outou, pe mai ia te outou, mo le ekalesia i lenei vaega o le tovine o le Alii."
                },
                {
                    "number": 3,
                    "text": "Ma e moni ua poto ona outou faia i lenei mea, ona ua faatulafonoina e le Alii, mai lima o tausimea taitoatasi, ia tuu atu se tala o lana mea-tausi, i le olaga nei ma i le faavavau."
                },
                {
                    "number": 4,
                    "text": "Aua o ia o lē e faamaoni ma atamai i le olaga nei e faitau agavaa e mautofi i maota ua saunia mo ia e loʼu Tamā."
                },
                {
                    "number": 5,
                    "text": "E moni Ou te fai atu ia te outou, ia tuu atu e toeaina o le ekalesia o loo i lenei vaega o loʼu tovine se tala o la latou mea-tausi i le epikopo, o lē o le a Ou tofia i le vaega lenei o loʼu tovine."
                },
                {
                    "number": 6,
                    "text": "O nei mea ia tuu i talafaamaumau, e tuu atu i le epikopo i Siona."
                },
                {
                    "number": 7,
                    "text": "Ma o le tiute o le epikopo o le a faailoa atu i poloaiga ua uma ona tuu atu ma le leo o le konafesi."
                },
                {
                    "number": 8,
                    "text": "Ma o lenei, e moni Ou te fai atu ia te outou, o laʼu auauna o Newel K. Whitney o le tagata lea ia tofia ma faauu i lenei mana. O le finagalo lea o le Alii lo outou Atua, lo outou Togiola. Ia faapea lava. Amene."
                },
                {
                    "number": 9,
                    "text": "O le afioga a le Alii, e faaopoopo i le tulafono ua uma ona tuu atu, e faailoa atu ai le tiute o le epikopo o lē ua uma ona faauu mo le aulotu i le vaega lenei o le tovine, o lenei moni lava—"
                },
                {
                    "number": 10,
                    "text": "Tausi le faleteuoloa o le Alii; tali tupe a le ekalesia i le vaega lenei o le tovine;"
                },
                {
                    "number": 11,
                    "text": "Ia tusia se tala o toeaina e pei ona poloaia muamua; ma fesoasoani atu i mea latou te manaomia, o e ia latou totogi mo mea latou te maua, i le tulaga e oo i ai le latou maua o mea e totogi ai;"
                },
                {
                    "number": 12,
                    "text": "Ina ia mafai foi ona faapaiaina o lenei mea mo le lelei o le ekalesia, mo e ua matitiva ma e ua lē tagolima."
                },
                {
                    "number": 13,
                    "text": "Ma o ia o lē ua lē i ai se mea na te totogi ai, ia faia se tala ma tuulima atu i le epikopo o Siona, o lē ia ona totogiina le aitalafu mai mea o le a tuu atu e le Alii i ona lima."
                },
                {
                    "number": 14,
                    "text": "Ma o galuega a e faamaoni o e e galulue i mea faaleagaga, i le taulimaina o le talalelei ma mea o le malo mo le ekalesia, ma i le lalolagi, o le a totogi aʼi le aitalafu i le epikopo i Siona;"
                },
                {
                    "number": 15,
                    "text": "O lea o le totogi o le aitalafu e sau mai le ekalesia, ona e tusa ma le tulafono, o tagata taitoatasi uma o e e o mai i luga i Siona, e ao ina latou fola atu mea uma i luma o le epikopo i Siona."
                },
                {
                    "number": 16,
                    "text": "Ma o lenei, e moni Ou te fai atu ia te outou, aua e tatau i toeaina taitoatasi i lenei vaega o le tovine ona tuu atu se tala o lana mea-tausi i le epikopo i le vaega lenei o le tovine—"
                },
                {
                    "number": 17,
                    "text": "O se tusi faamaonia mai le faamasino po o le epikopo i le vaega lenei o le tovine, i le epikopo i Siona, e faia ia talia ai tagata taitoatasi, ma tali ai mea uma, mo se tofi, ma talia ai o ia o se tausimea poto ma se tagata faigaluega faamaoni;"
                },
                {
                    "number": 18,
                    "text": "A lē o lea o le a lē talia o ia e le epikopo o Siona."
                },
                {
                    "number": 19,
                    "text": "Ma o lenei, e moni Ou te fai atu ia te outou, ia tuu atu i toeaina taitoatasi o e o le a tuu atu se tala i le epikopo o le aulotu i le vaega lenei o le tovine, ia faamaonia atu e le aulotu po o aulotu, o loo galue ai o ia, ina ia mafai ona ia faamaonia o ia lava ma ana tala i mea uma."
                },
                {
                    "number": 20,
                    "text": "O lenei foi, ia tuu atu i aʼu auauna o e ua tofia o ni tausimea i luga o mea tau tusi o laʼu ekalesia, ia latou maua le aiā mo se fesoasoani mai le epikopo po o epikopo, i mea uma—"
                },
                {
                    "number": 21,
                    "text": "Ina ia mafai ona lomia o faaaliga, ma o atu i tuluiga o le lalolagi; ina ia mafai foi ona latou maua o tupe o le a manuia ai le ekalesia i mea uma;"
                },
                {
                    "number": 22,
                    "text": "Ina ia mafai ai foi ona latou faamaonia i latou lava i mea uma, ma faitauina o ni tausimea popoto."
                },
                {
                    "number": 23,
                    "text": "Ma o lenei, faauta, o le a avea lenei mea o se faataitaiga mo paranesi salalau uma o laʼu ekalesia, i soo se laueleele lava o le a faatutu ai i latou. Ma o lenei Ou te faaiu aʼu upu. Amene."
                },
                {
                    "number": 24,
                    "text": "O ni upu itiiti e faaopoopo i tulafono o le malo, e faatatau i tagata o le ekalesia—i latou ia e tofia i le Agaga Paia e o atu i luga i Siona, ma i latou o e ua maua le avanoa e o atu ai i luga i Siona—"
                },
                {
                    "number": 25,
                    "text": "Ia tuu atu ia te i latou e o ma ave i luga i le epikopo se tusi faamaonia mai ni toeaina se toatolu o le ekalesia, po o se tusi faamaonia mai le epikopo;"
                },
                {
                    "number": 26,
                    "text": "A lē o lea, o ia o lē e alu atu i luga i le laueleele o Siona o le a lē faitauina o se tausimea poto. O lenei foi o se faataitaiga. Amene."
                }
            ]
        },
        "/study/scriptures/dc-testament/dc/73": {
            "uri": "/study/scriptures/dc-testament/dc/73",
            "title": "Mataupu Faavae ma Feagaiga 73",
            "data_type": "chapter",
            "chapter_name": "Vaega 73",
            "chapter_summary": [
                "1–2, Ia faaauau e toeaina ona talai atu; 3–6, Ia faaauau e Iosefa Samita ma Sini Rikitone ona faaliliu o le Tusi Paia seia maeʼa."
            ],
            "verses": [
                {
                    "number": 1,
                    "text": "Aua e moni, ua faapea ona fetalai mai o le Alii, ua tatau ia te aʼu ona latou talai atu pea o le talalelei, ma i le apoapoai atu i aulotu i itulagi faataamilo ai, sei oo i le konafesi;"
                },
                {
                    "number": 2,
                    "text": "Ma ona, faauta lea, o le a faailoa atu ia te i latou, i le leo o le konafesi, a latou misiona eseese."
                },
                {
                    "number": 3,
                    "text": "O lenei, e moni Ou te fai atu ia te oulua aʼu auauna, o Iosefa Samita, Laitiiti, ma Sini Rikitone, ua fetalai mai le Alii, ua tatau ona toe faaliliu;"
                },
                {
                    "number": 4,
                    "text": "Ma, o le tulaga e oo i ai le mafai, ia talai atu i itulagi faataamilo sei oo i le konafesi; ma a mavae lena ona tatau lea ona faaauau o le galuega o le faaliliuga seia maeʼa."
                },
                {
                    "number": 5,
                    "text": "Ma ia tuu lenei mea e avea ma ata i toeaina seia maua se malamalama atili, e pei lava ona tusia."
                },
                {
                    "number": 6,
                    "text": "O lenei Ou te lē tuuina atu ni isi mea ia te outou i le taimi nei. Ia fusi i o outou sulugatiti ma faamamalu. Ua faapea lava. Amene."
                }
            ]
        },
        "/study/scriptures/dc-testament/dc/74": {
            "uri": "/study/scriptures/dc-testament/dc/74",
            "title": "Mataupu Faavae ma Feagaiga 74",
            "data_type": "chapter",
            "chapter_name": "Vaega 74",
            "chapter_summary": [
                "1–5, Ua fautua e Paulo le Ekalesia o ona aso ia latou lē tausia le tulafono a Mose; 6–7, O fanau laiti ua paia ma ua faamamāina e ala i le Togiola."
            ],
            "verses": [
                {
                    "number": 1,
                    "text": "Aua o le tane lē talitonu e faapaiaina i le avā, ma o le avā lē talitonu e faapaiaina i le tane; a na lē o lea po ua lē mamā a outou fanau, aʼo lenei ua paia i latou."
                },
                {
                    "number": 2,
                    "text": "O lenei, i aso o aposetolo sa i ai le tulafono o le peritomeina i totonu o tagata Iutaia uma o e sa lē talitonu i le talalelei a Iesu Keriso."
                },
                {
                    "number": 3,
                    "text": "Ma sa oo ina tulai mai se finauga tele i totonu o tagata e uiga i le tulafono o le peritomeina, ona sa manao le tane lē talitonu ia peritomeina lana fanau ma pulea i lalo o le tulafono a Mose, o se tulafono ua faataunuuina."
                },
                {
                    "number": 4,
                    "text": "Ma sa oo o fanau, aua sa tausi aʼe i latou i lalo o le tulafono a Mose, sa gauai atu i tu a o latou tamā ma lē talitonu ai i le talalelei a Iesu Keriso, lea na lē paia ai i latou."
                },
                {
                    "number": 5,
                    "text": "O le mea lea, o le pogai lenei na tusi atu ai le aposetolo i le ekalesia, ma tuu atu ia te i latou se poloaiga, e lē mai le Alii, ae mai ia te ia lava, e faapea e lē tatau i se ua talitonu ona faatasia ma se ua lē talitonu; vagana ai ua aveese le tulafono a Mose mai ia te i laʼua,"
                },
                {
                    "number": 6,
                    "text": "Ina ia mafai ona tumau pea a laʼua fanau e aunoa ma le peritomeina; ma ina ia mafai ona aveesea le tu, lea ua fai mai e faapea ua lē paia fanau laiti; ona sa i ai lea tu i totonu o tagata Iutaia;"
                },
                {
                    "number": 7,
                    "text": "Peitai ua paia fanau laiti, ona ua faapaiaina i latou e ala i le togiola a Iesu Keriso; ma o le uiga lea o tusitusiga paia."
                }
            ]
        },
        "/study/scriptures/dc-testament/dc/75": {
            "uri": "/study/scriptures/dc-testament/dc/75",
            "title": "Mataupu Faavae ma Feagaiga 75",
            "data_type": "chapter",
            "chapter_name": "Vaega 75",
            "chapter_summary": [
                "1–5, O toeaina faamaoni o e e talai atu le talalelei o le a latou maua le ola e faavavau; 6–12, Tatalo ia maua le Faamafanafana, o lē na te aoao mai mea uma; 13–22, O le a faamasino toeaina ia te i latou o e e teena la latou savali; 23–36, Ia maua e aiga o faifeautalai le fesoasoani mai le Ekalesia."
            ],
            "verses": [
                {
                    "number": 1,
                    "text": "E Moni, e moni, Ou te fai atu ia te outou, o Aʼu o lē o tautala atu e ala lava i le leo o loʼu Agaga, o le Alefa ma le Omeka lava lea, lo outou Alii ma lo outou Atua—"
                },
                {
                    "number": 2,
                    "text": "Faalogo mai ia, E, outou e o e ua tuuina mai o outou igoa tou te o atu e talai atu laʼu talalelei, ma teu loʼu tovine."
                },
                {
                    "number": 3,
                    "text": "Faauta, Ou te fai atu ia te outou, o loʼu loto ia tatau ona outou o atu ma aua le faatuai, pe faapaie, ae galulue ma lo outou malosi—"
                },
                {
                    "number": 4,
                    "text": "Ma sii i luga o outou leo e pei o le leo o se pu, ma talai atu le upumoni e tusa ma faaaliga ma poloaiga ua Ou tuu atu ia te outou."
                },
                {
                    "number": 5,
                    "text": "Ma o lea, afai tou te faamaoni, o le a faafafaina outou i fusisaito e tele, ma faapaleina i le viiga, ma le mamalu, ma le tino ola pea, ma le ola e faavavau."
                },
                {
                    "number": 6,
                    "text": "O lea, e moni Ou te fai atu i laʼu auauna o Viliamu E. McLellin, ua Ou toesea le tofiga na Ou tuu atu ia te ia e alu i itu-laueleele i sasaʼe;"
                },
                {
                    "number": 7,
                    "text": "Ma Ou te tuu atu ia te ia se tofiga fou ma se poloaiga fou, lea ua aoai ai o ia e Aʼu, o le Alii, ona o muimuiga o lona loto;"
                },
                {
                    "number": 8,
                    "text": "Ma sa agasala o ia; e ui i lea, Ou te faamagalo atu ia te ia ma toe fai atu ia te ia, Ia e alu i itu-laueleele i saute."
                },
                {
                    "number": 9,
                    "text": "Ma tuu atu i laʼu auauna o Luka Ioanesone e alu faatasi ma ia, ma folafola atu mea ua Ou poloaiina ai i laʼua—"
                },
                {
                    "number": 10,
                    "text": "Ma valaau atu i le suafa o le Alii mo le Faamafanafana, lea o le a aoaoina i laʼua i mea uma e tatau ai mo i laʼua—"
                },
                {
                    "number": 11,
                    "text": "Ma tatalo e lē aunoa ina ia laʼua lē vaivai; ma o le tulaga e oo i ai la te faia lenei mea, o le a Ou faatasi ma i laʼua e oo lava i le iuga."
                },
                {
                    "number": 12,
                    "text": "Faauta, o le finagalo lenei o le Alii lo oulua Atua e faatatau ia te oulua. Ua faapea lava. Amene."
                },
                {
                    "number": 13,
                    "text": "O lenei foi, e moni ua faapea ona fetalai mai o le Alii, ia tuu atu i laʼu auauna o Orson Hyde ma laʼu auauna o Samuel H. Samita, e alu la laʼua malaga i itu-laueleele i sasaʼe, ma folafola atu mea ua Ou poloaiina ai i laʼua; ma o le tulaga e oo i ai le laʼua faamaoni, faauta, o le a Ou faatasi ma i laʼua e oo lava i le iuga."
                },
                {
                    "number": 14,
                    "text": "O lenei foi, e moni Ou te fai atu i laʼu auauna o Laimani Ioanesone, ma i laʼu auauna o Orson Pratt, ia alu foi la laʼua malaga i itu-laueleele i sasaʼe; ma faauta, ma tagai, ua Ou faatasi foi ma i laʼua, e oo lava i le iuga."
                },
                {
                    "number": 15,
                    "text": "O lenei foi, Ou te fai atu i laʼu auauna o Asa Dodds, ma i laʼu auauna o Calves Wilson, ia alu foi la laʼua malaga i itu-laueleele i sisifo, ma folafola atu laʼu talalelei, e pei lava ona Ou poloaiina ai i laʼua."
                },
                {
                    "number": 16,
                    "text": "Ma o ia o lē e faamaoni o le a manumalo i mea uma, ma o le a sii aʼe i luga i le aso gataaga."
                },
                {
                    "number": 17,
                    "text": "O lenei foi, Ou te fai atu i laʼu auauna o Major N. Ashley, ma laʼu auauna o Burr Riggs, ia tuu atu ia te i lāʼua e alu foi la laʼua malaga i itu-laueleele i saute."
                },
                {
                    "number": 18,
                    "text": "Ioe, ia tuu atu ia te i latou uma na, e alu a latou malaga, e pei ona Ou poloaiina ai i latou, ma o atu mai lea fale i lea fale, ma mai lea nuu i lea nuu, ma mai lea aai i lea aai."
                },
                {
                    "number": 19,
                    "text": "Ma i soo se fale tou te ulu atu i ai, ma latou talia outou, ia tuu atu la outou faamanuiaga i luga o lena fale."
                },
                {
                    "number": 20,
                    "text": "Ma i soo se fale tou te ulu atu i ai, ma latou lē talia outou, ia faataalise ona outou o ese mai lena fale, ma tūtū ese le efuefu o o outou vae o se molimau e faasaga ia te i latou."
                },
                {
                    "number": 21,
                    "text": "Ma o le a faatutumulia outou i le olioli ma le fiafia; ma ia outou iloa le mea lenei, i le aso o le faamasinoga, o le a avea outou ma faamasino o lena fale, ma taʼusalaina i latou;"
                },
                {
                    "number": 22,
                    "text": "Ma o le a sili ona gafatiaina e tagata faapaupau i le aso o le faamasinoga, nai lo lena fale; o lea, ia fusi o outou sulugatiti ma faamaoni, ma o le a outou manumalo i mea uma, ma sii aʼe i luga i le aso gataaga. E faapea lava. Amene."
                },
                {
                    "number": 23,
                    "text": "O lenei foi, ua faapea ona fetalai mai o le Alii ia te outou, E, outou e toeaina o laʼu ekalesia, o e ua tuuina mai o outou igoa ina ia outou iloa lona finagalo e faatatau ia te outou—"
                },
                {
                    "number": 24,
                    "text": "Faauta, Ou te fai atu ia te outou, o le tiute o le ekalesia le fesoasoani i le tausiga o aiga o i latou na, ma le tausia foi o aiga o i latou o e ua valaaulia ma tatau ona auina atu i le lalolagi e folafola atu le talalelei i le lalolagi."
                },
                {
                    "number": 25,
                    "text": "O le mea lea, o Aʼu, o le Alii, Ou te tuu atu ia te outou le poloaiga lenei, ia outou maua ni nofoaga mo o outou aiga, i le tulaga e oo i ai le malilie o outou uso e tatala ai o latou loto."
                },
                {
                    "number": 26,
                    "text": "Ma ia tuu atu ia te i latou uma faapena o e e mafai ona maua ni nofoaga mo o latou aiga, ma le lagolagoina a le ekalesia mo i latou, ia aua neʼi lē o atu i le lalolagi, pe i sasaʼe po o i sisifo, po o i matu, po o i saute."
                },
                {
                    "number": 27,
                    "text": "Ia tuu atu ia te i latou e ole mai ma o le a latou maua, tuʼituʼi mai ma o le a tatala atu ia te i latou, ma faailoa atu mai lugā, e le Faamafanafana lava, le mea latou te o i ai."
                },
                {
                    "number": 28,
                    "text": "O lenei foi, e moni Ou te fai atu ia te outou, o alii taitoatasi ua a ia le tiute e fai mea mo lona lava aiga, ia tuu atu ia te ia e fai, ma o le a leai se ala o le a lē maua ai e ia lona pale; ma ia tuu atu ia te ia e galue i le ekalesia."
                },
                {
                    "number": 29,
                    "text": "Tuu atu i tagata taitoatasi ia filiga i mea uma. Ma o lē e paiē o le a leai sona tulaga i le ekalesia, vagana ai ua salamo o ia ma suia ona ala."
                },
                {
                    "number": 30,
                    "text": "O le mea lea, ia tuu atu i laʼu auauna o Simeona Kata ma laʼu auauna o Emer Harisi ia faatasia i le auaunaga;"
                },
                {
                    "number": 31,
                    "text": "Ma laʼu auauna foi o Ezra Thayre ma laʼu auauna o Thomas B. Marsh;"
                },
                {
                    "number": 32,
                    "text": "Ma laʼu auauna foi o Ailama Samita ma laʼu auauna o Reynolds Cahoon;"
                },
                {
                    "number": 33,
                    "text": "Ma laʼu auauna foi o Daniel Stanton ma laʼu auauna o Seymour Brunson;"
                },
                {
                    "number": 34,
                    "text": "Ma laʼu auauna foi o Sylvester Samita ma laʼu auauna o Kitiona Kata;"
                },
                {
                    "number": 35,
                    "text": "Ma laʼu auauna foi o Ruggles Eames ma laʼu auauna o Stephen Burnett;"
                },
                {
                    "number": 36,
                    "text": "Ma laʼu auauna foi o Micah B. Welton ma laʼu auauna foi o Eden Samita. Ia faapea lava. Amene."
                }
            ]
        },
        "/study/scriptures/dc-testament/dc/76": {
            "uri": "/study/scriptures/dc-testament/dc/76",
            "title": "Mataupu Faavae ma Feagaiga 76",
            "data_type": "chapter",
            "chapter_name": "Vaega 76",
            "chapter_summary": [
                "1–4, O le Alii o le Atua; 5–10, O mealilo o le malo o le a faaalia i e uma e faamaoni; 11–17, O le a tutulai mai tagata uma i le toetutu o e amiotonu po o le toetutu o e amioletonu; 18–24, O e ua nonofo i lalolagi e tele o ni atalii ma afafine na fanaua mo le Atua e ala i le togiola a Iesu Keriso; 25–29, O se agelu a le Atua na paʼū ma ua avea ma tiapolo; 30–49, O atalii o le malaia e mafatia i le taʼusalaga e faavavau; o isi tagata uma latou te maua se tikeri o le olataga; 50–70, Ua faamatala mai le mamalu ma le taui o tagata faaeaina i le malo selesitila; 71–80, Ua faamatala mai i latou o e o le a mautofi i le malo terasitila; 81–113, Ua faamatala mai le tulaga o i latou e i mamalu o le telesitila, terasitila, ma le selesitila; 114–119, E mafai e e faamaoni ona vaai ma malamalama i mealilo o le malo o le Atua, e ala i le mana o le Agaga Paia."
            ],
            "verses": [
                {
                    "number": 1,
                    "text": "Faalogo maia, outou le lagi e, ma uaʼi mai taliga, E, le lalolagi e, ma olioli outou o e ua nonofo ai, ona o le Alii o le Atua, ma ua leai se Faaola ua ese mai ia te ia."
                },
                {
                    "number": 2,
                    "text": "Ua tele lava lona poto, ua ofoofogia lava ona ala, ma o le lautele o ana mea e fai e leai se e mafai ona iloaina."
                },
                {
                    "number": 3,
                    "text": "E lē mafai ona iuvale ona faamoemoe, pe i ai se tasi e mafai ona taofia lona aao."
                },
                {
                    "number": 4,
                    "text": "Ua tutusa o ia mai le faavavau i le faavavau, ma e lē iʼu lava ona tausaga."
                },
                {
                    "number": 5,
                    "text": "Aua ua faapea ona fetalai mai o le Alii—o Aʼu, o le Alii, ou te alofa mutimutivale ma agalelei ia te i latou o e e matataʼu mai ia te aʼu, ma fiafia e faamamalu i latou o e e auauna mai ia te aʼu i le amiotonu ma le upumoni e oo i le iuga."
                },
                {
                    "number": 6,
                    "text": "O le a tele lava lo latou taui ma o le a faavavau lo latou mamalu."
                },
                {
                    "number": 7,
                    "text": "Ma o i latou o le a Ou faaali atu i ai mealilo uma, ioe, mealilo natia uma o loʼu malo mai aso anamua, ma tausaga e oo mai, o le a Ou faailoa atu ia te i latou le fiafia lelei o loʼu loto e uiga i mea uma e faatatau i loʼu malo."
                },
                {
                    "number": 8,
                    "text": "Ioe, e oo i mea ofoofogia o le faavavau o le a latou iloa, ma o mea o le a oo mai o le a Ou faaali atu ia te i latou, o mea lava ia o tupulaga e tele."
                },
                {
                    "number": 9,
                    "text": "Ma o le a tele lava lo latou poto, ma tau i le lagi lo latou malamalama; ma o le a fano i o latou luma le poto o e e atamamai, ma o le malamalama o e e faautauta o le a oo ina noa."
                },
                {
                    "number": 10,
                    "text": "Aua o loʼu Agaga o le a Ou faamalamalamaina ai i latou, ma o loʼu mana o le a Ou faailoa atu ai ia te i latou mealilo o loʼu loto—ioe, o mea lava ia e lei vaaia e mata, pe ua faalogoina e taliga, pe ua ulu ifo i totonu o le loto o le tagata."
                },
                {
                    "number": 11,
                    "text": "O maʼua, o Iosefa Samita, Laitiiti, ma Sini Rikitone, ina o ma i ai i le Agaga i le aso sefulu ono o Fepuari, i le tausaga o lo tatou Alii e tasi le afe valu selau ma le tolusefulu-lua—"
                },
                {
                    "number": 12,
                    "text": "Sa tatalaina o maʼua mata ma faapupulaina o maʼua malamalamaaga e le mana o le Agaga, ina ia mafai ona vaai ma malamalama i mea a le Atua—"
                },
                {
                    "number": 13,
                    "text": "O mea lava ia sa mai i le amataga ae lei i ai le lalolagi, o mea sa faauuina e le Tamā, e ala i lona Alo e Toatasi na Fanaua, o lē sa i ai i le loto o le Tamā, mai le amataga lava;"
                },
                {
                    "number": 14,
                    "text": "O lē ma te molimau atu ai; ma o le mau ma te molimau atu o le atoatoaga lea o le talalelei a Iesu Keriso, o lē o le Atalii, o lē na ma vaai i ai ma lē na matou fetautalatalaaʼi i le faaaliga vaaia faalelagi."
                },
                {
                    "number": 15,
                    "text": "Aua aʼo ma faia le galuega o le faaliliuga, lea na tofia mai e le Alii ia te i maʼua, sa ma oo mai i le fuaiupu luasefulu-iva o le mataupu lima o le Ioane, lea sa tuu mai ia te i maʼua e faapea—"
                },
                {
                    "number": 16,
                    "text": "O loo tautala e uiga i le toetutu mai o e ua oti, e faatatau ia te i latou o e o le a faalogo i le siufofoga o le Atalii o le Tagata:"
                },
                {
                    "number": 17,
                    "text": "Ma o le a tutulai mai; o i latou o e na faia mea lelei, i le toetutu mai o e amiotonu; ma o i latou o e na faia mea leaga, i le toetutu mai o e amioletonu."
                },
                {
                    "number": 18,
                    "text": "O lenei mea na oo mai ai ia te i maʼua le ofo, aua sa tuuina mai ia te i maʼua e le Agaga."
                },
                {
                    "number": 19,
                    "text": "Ma aʼo ma manatunatu loloto i nei mea, sa paʼi mai le Alii i mata o o maʼua malamalamaaga ma sa tatalaina, ma sa susulu faataamilo mai le mamalu o le Alii."
                },
                {
                    "number": 20,
                    "text": "Ma sa ma vaaia le mamalu o le Alo, i le lima taumatau o le Tamā, ma ua maua lona atoatoa;"
                },
                {
                    "number": 21,
                    "text": "Ma sa ma vaai i agelu paia, ma i latou o e ua faapaiaina i luma o lona nofoaalii, o loo tapuai atu i le Atua, ma le Tamai Mamoe, o e ua tapuai atu ia te ia e faavavau, faavavau lava."
                },
                {
                    "number": 22,
                    "text": "Ma o lenei, ina ua mavae le tele o molimau ua tuuina mai e uiga ia te ia, o le molimau mulimuli lenei, i molimau uma, ma te tuu atu e uiga ia te ia: O loo soifua o ia!"
                },
                {
                    "number": 23,
                    "text": "Aua sa ma vaai ia te ia, i le lima taumatau lava o le Atua; ma sa ma faalogo i le leo o molimau mai o ia o le Toatasi na Fanaua e le Tamā—"
                },
                {
                    "number": 24,
                    "text": "E faapea e mai ia te ia, ma ala mai ia te ia, ma o ia, ua i ai lalolagi ma na foafoaina, ma o e ua nonofo ai o atalii ma afafine fanauina mo le Atua."
                },
                {
                    "number": 25,
                    "text": "Ma sa ma vaai foi i le mea lenei, ma molimau ai, e i ai se agelu a le Atua o lē sa i le pule i luma o le Atua, o lē sa fouvale i le Alo e Toatasi na Fanaua o lē sa pele i le Tamā ma o lē sa i le loto o le Tamā, sa lafo ifo i lalo mai luma o le Atua ma le Alo,"
                },
                {
                    "number": 26,
                    "text": "Ma sa taʼua o le Malaia, aua sa tutulu le lagi ona o ia—o ia o Lusifelo, o se atalii o le taeao."
                },
                {
                    "number": 27,
                    "text": "Ma sa ma vaaia, ma faauta, ua paʼū o ia! ua paʼū, o se atalii lava o le taeao!"
                },
                {
                    "number": 28,
                    "text": "Ma aʼo ma i ai pea i le Agaga, sa poloaiina i maʼua e le Alii e tatau ona ma tusi le faaaliga vaaia; aua na ma vaaia Satani, le gata tuai lena, le tiapolo lava, o lē na fouvale faasaga i le Atua, ma saili e aveese le malo o lo tatou Atua ma lana Keriso—"
                },
                {
                    "number": 29,
                    "text": "O le mea lea, ua sii taua ai o ia i le au paia a le Atua, ma siʼo faataamilo i latou."
                },
                {
                    "number": 30,
                    "text": "Ma sa ma vaai i se faaaliga vaaia i mafatiaga o i latou o e na sii taua i ai o ia ma faatoilaloina, aua sa faapea ona oo mai o le siufofoga o le Alii ia te i maʼua:"
                },
                {
                    "number": 31,
                    "text": "Ua faapea ona fetalai mai o le Alii e faatatau ia te i latou uma o e ua latou iloa loʼu mana, ma sa faia ia latou mauaina, ma ua latou tuu i latou lava ia faatoilaloina e ala i le mana o le tiapolo, ma faafitia le upumoni ma tetee i loʼu mana—"
                },
                {
                    "number": 32,
                    "text": "O i latou ia o i latou o e o atalii o le malaia, o e Ou te fai atu ai sa sili atu mo i latou pe a na lē fananau mai;"
                },
                {
                    "number": 33,
                    "text": "Aua o i latou o ni ipu o le toasa, ua tuu-malaia e mafatia i le toasa o le Atua, faatasi ma le tiapolo ma ana agelu i le faavavau;"
                },
                {
                    "number": 34,
                    "text": "E faatatau lea i e na Ou fai atu ai ua leai se faamagalogaina i le lalolagi lenei po o le lalolagi a sau—"
                },
                {
                    "number": 35,
                    "text": "Aua ua latou faafitia le Agaga Paia ina ua uma ona latou mauaina, ma ona ua latou faafitia le Atalii Fanaua e Toatasi o le Tamā, ona ua latou faasatauroina o ia ia te i latou lava ma tuu o ia e faamaasiasia i luma o tagata."
                },
                {
                    "number": 36,
                    "text": "O i latou ia o e o le a o ese atu i le lepa afi ma le teiō, faatasi ma le tiapolo ma ana agelu—"
                },
                {
                    "number": 37,
                    "text": "Ma nao i latou ia o e o le a oo i ai i luga le mana o le oti faalua;"
                },
                {
                    "number": 38,
                    "text": "Ioe, e moni, nao i latou lava ia o e o le a lē togiolaina i le taimi tatau ai a le Alii, pe a mavae mafatiaga o lona toasa."
                },
                {
                    "number": 39,
                    "text": "Aua o i latou uma e totoe o le a faatutulai mai i le toetutū mai o e ua oti, e ala i le manumalo ma le mamalu o le Tamai Mamoe, o lē na fasia, o lē na i ai i le loto o le Tamā ae lei faia lalolagi."
                },
                {
                    "number": 40,
                    "text": "Ma o le talalelei lenei, o tala fiafia ia, na molimau mai e le siufofoga mai le lagi ia te i maʼua—"
                },
                {
                    "number": 41,
                    "text": "E faapea na afio mai o ia i le lalolagi, o Iesu lava, e faasatauroina mo le lalolagi, ma tauave agasala a le lalolagi, ma faapaia le lalolagi, ma faamamā mai amioletonu uma;"
                },
                {
                    "number": 42,
                    "text": "Ina ia mafai ona faaolaina e ala ia te ia i latou uma o e na tuu e le Tamā i lona mana ma faia e ia;"
                },
                {
                    "number": 43,
                    "text": "O lē ua faamamaluina le Tama, ma laveai galuega uma a ona aao, vagana ai atalii na o le malaia o e ua faafitia le Alo ina ua uma ona faaali mai o ia e le Tamā."
                },
                {
                    "number": 44,
                    "text": "O le mea lea, e laveai e ia tagata uma vagana ai i latou na—o le a latou o ese atu i le faasalaga tumau-faavavau, o le faasalaga lea e lē gata, o le faasalaga faavavau lea, e nonofotupu faatasi ma le tiapolo ma ana agelu i le faavavau, i le mea e lē mamate ai o latou īlo, ma lē mate ai le afi, o lo latou mafatiaga lea—"
                },
                {
                    "number": 45,
                    "text": "Ma o lona iuga, po o lona nofoaga, po o lo latou mafatiaga, e leai se tagata na te iloaina;"
                },
                {
                    "number": 46,
                    "text": "Pe na faaali mai, pe ua faaali mai, pe o le a faaalia mai i tagata, vagana ai ia te i latou o e o le a fai mo i latou;"
                },
                {
                    "number": 47,
                    "text": "E ui i lea, o Aʼu, o le Alii, Ou te faaalia atu i le toatele i se faaaliga vaaia, ae vave ona toe tapunia;"
                },
                {
                    "number": 48,
                    "text": "O le mea lea, o le iuga, o le lautele, o le maualuga, o le loloto, ma lona pagatia, latou te lē malamalama i ai, po o soo se tagata foi vagana ai i latou o e ua faauuina mo lenei taʼusalaga."
                },
                {
                    "number": 49,
                    "text": "Ma sa ma faalogoina le siufofoga, ua fetalai mai: Ia tusi le faaaliga vaaia, aua faauta, o le iuga lenei o le faaaliga vaaia e uiga i mafatiaga o e e lē amioatua."
                },
                {
                    "number": 50,
                    "text": "O lenei foi ma te molimau atu—ona sa ma vaai ma faalogoina, ma o le molimau lenei o le talalelei a Keriso e faatatau ia te i latou o e o le a tutulai mai i le toetutu mai o e amiotonu—"
                },
                {
                    "number": 51,
                    "text": "O i latou ia o i latou o e na taliaina le molimau ia Iesu, ma talitonu i lona suafa ma papatiso e tusa ma le ala o lona tanuga, i le tanumia lea i totonu o le vai i lona suafa, ma e tusa lenei ma le poloaiga na tuuina mai e ia—"
                },
                {
                    "number": 52,
                    "text": "Ina ia mafai, e ala i le tausia o poloaiga, ona fufuluina ma faamamaina i latou mai ia latou agasala uma, ma maua le Agaga Paia e ala i le faaee o lima o ia o lē ua faauuina ma faamauina i lenei mana;"
                },
                {
                    "number": 53,
                    "text": "Ma e e manumalo e ala i le faatuatua, ma ua faamauina e le Agaga Paia o le folafolaga, lea e liligi mai e le Tamā i luga o i latou uma o e amiotonu ma faamaoni."
                },
                {
                    "number": 54,
                    "text": "O i latou ia o i latou o e o le ekalesia a le Ulumatua."
                },
                {
                    "number": 55,
                    "text": "O i latou ia o i latou ua tuu atu i ai e le Tamā mea uma i o latou lima—"
                },
                {
                    "number": 56,
                    "text": "O i latou ia o i latou o e o faitaulaga ma tupu, o e ua mauaina lona atoatoa, ma lona mamalu;"
                },
                {
                    "number": 57,
                    "text": "Ma o faitaulaga a le Silisili Ese, e tusa ma le faatulagaga a Mekisateko, lea sa tusa ma le faatulagaga a Enoka, lea sa tusa ma le faatulagaga a le Atalii e Toatasi na Fanaua."
                },
                {
                    "number": 58,
                    "text": "O le mea lea, e pei ona tusia, o i latou o ni atua, o atalii lava o le Atua—"
                },
                {
                    "number": 59,
                    "text": "O le mea lea, o mea uma e a i latou, pe o le ola po o le oti, po o mea o i ai nei, po o mea o le a oo mai, o mea uma e a i latou, ma o i latou e a Keriso, ma o Keriso e a le Atua."
                },
                {
                    "number": 60,
                    "text": "Ma o le a latou manumalo i mea uma."
                },
                {
                    "number": 61,
                    "text": "O le mea lea, ia lē tuu ai i se tagata e vivii ona o le tagata, ae ia tuu atu ia te ia e vivii ona o le Atua, o lē o le a faatoilaloina fili uma i lalo o ona vae."
                },
                {
                    "number": 62,
                    "text": "O i latou ia o le a nonofo i luma o le Atua ma lana Keriso e faavavau faavavau lava."
                },
                {
                    "number": 63,
                    "text": "O i latou ia o e o le a ia aumai faatasi ma ia, pe a afio mai o ia i ao o le lagi e nofotupu i le lalolagi i luga o lona nuu."
                },
                {
                    "number": 64,
                    "text": "O i latou ia o e o le a mauaina se vaega i le uluai toetutu."
                },
                {
                    "number": 65,
                    "text": "O i latou ia o e o le a tutulai mai i le toetutu mai o e amiotonu."
                },
                {
                    "number": 66,
                    "text": "O i latou ia o e e o mai i le Mauga o Siona, ma i le aai o le Atua soifua, le nofoaga faalelagi, e sili ona paia i aai uma."
                },
                {
                    "number": 67,
                    "text": "O i latou ia o e na o mai i se ʼau o agelu e lē mafaitaulia, i le faapotopotoga ma le ekalesia aoao a Enoka, ma a le Ulumatua."
                },
                {
                    "number": 68,
                    "text": "O i latou ia o e o o latou igoa ua tusia i le lagi, i le mea o afifio ai le Atua ma Keriso o le faamasino o tagata uma."
                },
                {
                    "number": 69,
                    "text": "O i latou ia o e o tagata amiotonu ua faaatoatoaina e ala ia Iesu le puluvaga o le feagaiga fou, o lē na faia lenei togiola ua atoatoa e ala i le faamaligiina o lona lava toto."
                },
                {
                    "number": 70,
                    "text": "O i latou ia o e o o latou tino ua selesitila, o e o lo latou mamalu o lena o le la, le mamalu lava lea o le Atua, le silisili i tagata uma, o lē o lona mamalu ua tusia e faapea ua faatusa i le la o le vanimonimo."
                },
                {
                    "number": 71,
                    "text": "O lenei foi, sa ma vaai i le lalolagi terasitila, ma faauta ma tagai, o i latou ia o e ua o o le terasitila, o e o lo latou mamalu ua ese mai le mamalu o le ekalesia a le Ulumatua o e ua mauaina le atoatoa o le Tamā, e pei lava ona ese le mamalu o le masina mai le la i le vanimonimo."
                },
                {
                    "number": 72,
                    "text": "Faauta, o i latou ia o e na oti e aunoa ma le tulafono;"
                },
                {
                    "number": 73,
                    "text": "Ma o i latou foi o e o agaga o tagata sa taofia i le falepuipui, o e na asia e le Alo, ma talai atu le talalelei ia te i latou, ina ia mafai ona faamasinoina i latou e tusa ma tagata i la le tino;"
                },
                {
                    "number": 74,
                    "text": "O e sa lē taliaina le molimau ia Iesu i la le tino, ae mulimuli ane taliaina."
                },
                {
                    "number": 75,
                    "text": "O i latou ia o tagata mamalu o le lalolagi, o e na faatauasoina i le faitogafiti o tagata."
                },
                {
                    "number": 76,
                    "text": "O i latou ia o e e maua i lona mamalu, ae lē o lona atoatoa."
                },
                {
                    "number": 77,
                    "text": "O i latou ia o e e mauaina luma o le Alo, ae lē o le atoatoa o le Tamā."
                },
                {
                    "number": 78,
                    "text": "O le mea lea, o i latou o ni tagata tino terasitila, ae lē o ni tagata tino selesitila, ma e ese i le mamalu e pei ona ese le masina mai le la."
                },
                {
                    "number": 79,
                    "text": "O i latou ia o e sa lei totoa i le molimau ia Iesu; o le mea lea, latou te lē maua le pale i luga o le malo o lo tatou Atua."
                },
                {
                    "number": 80,
                    "text": "Ma o lenei, o le faaiuga lenei o le faaaliga vaaia o le terasitila na ma vaai i ai, lea na poloaiina i maʼua e le Alii e tusi aʼo maʼua i ai pea i le Agaga."
                },
                {
                    "number": 81,
                    "text": "O lenei foi, sa maʼua vaai i le mamalu o le telesitila, le mamalu lea o le maualalo, e pei lava ona ese le mamalu o fetu mai le mamalu o le masina i le vanimonimo."
                },
                {
                    "number": 82,
                    "text": "O i latou ia o e sa lē taliaina le talalelei a Keriso, po o le molimau ia Iesu."
                },
                {
                    "number": 83,
                    "text": "O i latou ia o e ua lē faafitia le Agaga Paia."
                },
                {
                    "number": 84,
                    "text": "O i latou ia o e ua lafo i lalo i seoli."
                },
                {
                    "number": 85,
                    "text": "O i latou ia o e o le a lē togiolaina mai le tiapolo seia oo mai le toetutu mulimuli, seia maeʼa ona faia e le Alii, o Keriso lava le Tamai Mamoe, lana galuega."
                },
                {
                    "number": 86,
                    "text": "O i latou ia o e e lē mauaina lona atoatoa i le lalolagi faavavau, ae o le Agaga Paia e ala atu i le auaunaga a le terasitila;"
                },
                {
                    "number": 87,
                    "text": "Ma le terasitila e ala i le auaunaga a le selesitila."
                },
                {
                    "number": 88,
                    "text": "Ma e maua foi e le telesitila mai asiasiga a agelu o e ua tofia e auauna mo i latou, po o e ua tofia e avea ma agaga auauna mo i latou; ona o le a avea i latou ma suli o le olataga."
                },
                {
                    "number": 89,
                    "text": "Ma sa faapea ona ma vaai, i le faaaliga vaaia faalelagi, i le mamalu o le telesitila, lea ua sili mamao atu i malamalamaaga uma;"
                },
                {
                    "number": 90,
                    "text": "Ma e leai se tagata ua iloaina vagana o ia o lē ua faaali i ai e le Atua."
                },
                {
                    "number": 91,
                    "text": "Ma sa faapea ona maʼua vaai i le mamalu o le terasitila lea ua silisili atu i mea uma i le mamalu o le telesitila, i le mamalu lava, ma i le mana, ma i le malosi, ma i le puleʼaga."
                },
                {
                    "number": 92,
                    "text": "Ma sa faapea ona ma vaai i le mamalu o le selesitila, lea ua silisili atu i mea uma—le mea ua nofotupu ai le Atua, le Tamā lava lea, i luga o lona nofoalii e faavavau faavavau lava;"
                },
                {
                    "number": 93,
                    "text": "O lē o luma o lona nofoalii e ifo atu ai mea uma i le faaaloalo lotomaualalo, ma avatu ia te ia le mamalu e faavavau faavavau lava."
                },
                {
                    "number": 94,
                    "text": "O i latou o e e nonofo i ona luma o le ekalesia lea a le Ulumatua; ma latou te vaai e pei ona vaaia i latou, ma iloa e pei ona iloa i latou, ona ua latou maua lona atoatoa ma lona alofa tunoa;"
                },
                {
                    "number": 95,
                    "text": "Ma na te faia i latou ia tutusa i le mana, ma i le malosi, ma i puleʼaga."
                },
                {
                    "number": 96,
                    "text": "Ma o le mamalu o le selesitila ua tasi, e pei lava ona tasi le mamalu o le la."
                },
                {
                    "number": 97,
                    "text": "Ma o le mamalu o le terasitila ua tasi, e pei lava ona tasi le mamalu o le masina."
                },
                {
                    "number": 98,
                    "text": "Ma o le mamalu o le telesitila ua tasi, e pei lava ona tasi le mamalu o fetu; ona e pei ona ese le tasi fetu mai le isi fetu i le mamalu, ua faapea foi ona ese le tasi mai le isi i le mamalu i le lalolagi telesitila;"
                },
                {
                    "number": 99,
                    "text": "Ona o i latou ia o e o lo Paulo, ma lo Apolo, ma lo Kefa."
                },
                {
                    "number": 100,
                    "text": "O i latou ia o e ua fai mai o i latou o ni isi o so se tasi ma ni isi o so le tasi—o ni isi o Keriso, ma ni isi o Ioane, ma ni isi o Mose, ma ni isi o Elaia, ma ni isi o Esaia, ma ni isi o Isaia, ma ni isi o Enoka;"
                },
                {
                    "number": 101,
                    "text": "Ae sa lē taliaina le talalelei, po o le molimau ia Iesu, po o perofeta, po o le feagaiga tumau-faavavau."
                },
                {
                    "number": 102,
                    "text": "Mulimuli lava i mea uma, o i latou uma ia o e o le a lē faapotopotoina faatasi ma le au paia, e aveina aʼe i luga i le ekalesia a le Ulumatua, ma taliaina i totonu o le ao."
                },
                {
                    "number": 103,
                    "text": "O i latou ia o e o pepelo, ma faataulaitu, ma mulilulua, ma faitaaga, ma soo se tasi e fiafia i le pepelo ma fai le pepelo."
                },
                {
                    "number": 104,
                    "text": "O i latou ia o e e mafatia i le toasa o le Atua i luga o le lalolagi."
                },
                {
                    "number": 105,
                    "text": "O i latou ia o e e mafatia i le tauimasui o le afi e faavavau."
                },
                {
                    "number": 106,
                    "text": "O i latou ia o e e lafo i lalo i seoli ma mafatia i le toasa o le Atua Malosi Aoao, seia oo i le atoatoaga o taimi, pe a uma ona faatoilalo e Keriso fili uma i lalo o ona vae, ma uma ona faaatoatoaina e ia lana galuega;"
                },
                {
                    "number": 107,
                    "text": "Pe a avaʼe e ia le malo, ma tuu atu i le Tamā, ua lē ponā, ma fetalai atu: Ua Ou manumalo ma ua Ou solia toatasi le soligavine, le soligavine lava lea o le mataʼutia tele o le toasa o le Atua Malosi Aoao."
                },
                {
                    "number": 108,
                    "text": "Ona faapale ai lea o ia i le pale o lona mamalu, e afio i luga i le nofoalii o lona mana e nofotupu e faavavau faavavau lava."
                },
                {
                    "number": 109,
                    "text": "Ae faauta, ma tagai, sa ma vaai i le mamalu ma e e nonofo i le lalolagi telesitila, sa pei ona lē mafaitaulia i latou e pei o fetu i le vanimonimo o le lagi, pe e pei o le oneone i luga o le matafaga;"
                },
                {
                    "number": 110,
                    "text": "Ma faalogoina le siufofoga o le Alii ua fetalai mai: O i latou uma nei o le a tootuli tulivae, ma o le a tautino atu e laulaufaiva uma ia te ia o lē ua afio i luga o le nofoalii e faavavau ma faavavau lava;"
                },
                {
                    "number": 111,
                    "text": "Ona o le a faamasinoina i latou e tusa ma a latou galuega, ma o le a maua e tagata taitoatasi e tusa ma ana lava galuega, lana lava puleʼaga, i maota ua saunia;"
                },
                {
                    "number": 112,
                    "text": "Ma o le a avea i latou ma auauna a le Silisili Ese; ae o le mea e afio ai le Atua ma Keriso, e lē mafai ona latou o atu i ai, i le atu o lalolagi e lē uma."
                },
                {
                    "number": 113,
                    "text": "O le faaiuga lenei o le faaaliga vaaia na ma vaai i ai, lea na poloaiina i maʼua e tusi aʼo ma i ai pea i le Agaga."
                },
                {
                    "number": 114,
                    "text": "Ae ua maoaʼe lava ma ofoofogia galuega a le Alii, ma mealilo o lona malo na faaali mai e ia ia te i maʼua, ua silisili mamao atu i malamalamaaga uma i le mamalu, ma i le malosi, ma i le puleʼaga;"
                },
                {
                    "number": 115,
                    "text": "Ia na ia poloaiina i maʼua e lē tatau ona ma tusia aʼo ma i ai pea i le Agaga, ma ua lē faatagaina mo se tagata ia tautala i ai;"
                },
                {
                    "number": 116,
                    "text": "Pe mafai foi e le tagata ona faailoa atu i latou, aua ua nao le mana lava o le Agaga Paia, lea e faaee e le Atua i luga o i latou o e e alolofa ia te ia, ma faamamā i latou lava i ona luma, e vaaia ma malamalama ai;"
                },
                {
                    "number": 117,
                    "text": "Ia i latou e tuu atu i ai e ia lenei avanoa o le vaai ma le iloaina mo i latou lava;"
                },
                {
                    "number": 118,
                    "text": "Ina ia mafai ona latou gafatia ona luma i le lalolagi o le mamalu, e ala i le mana ma faaaliga a le Agaga, aʼo i ai i la le tino."
                },
                {
                    "number": 119,
                    "text": "Ma ia i ai i le Atua ma le Tamai Mamoe le mamalu, ma le viiga, ma le puleʼaga e faavavau ma faavavau lava. Amene."
                }
            ]
        },
        "/study/scriptures/dc-testament/dc/77": {
            "uri": "/study/scriptures/dc-testament/dc/77",
            "title": "Mataupu Faavae ma Feagaiga 77",
            "data_type": "chapter",
            "chapter_name": "Vaega 77",
            "chapter_summary": [
                "1–4, E i ai agaga o manu ma o le a nonofo i le fiafia e faavavau i se lalolagi ola pea; 5–7, O le lalolagi lenei ua i ai sona olaga faaletino e 7,000 tausaga; 8–10, Ua toefuatai mai e agelu eseese le talalelei ma ua auauna i luga o le lalolagi; 11, O le faamauina o le 144,000; 12–14, O le a afio mai Keriso i le amataga o le afe lona fitu o tausaga; 15, E toalua perofeta o le a faatutulai mai e o atu i le atunuu o tagata Iutaia."
            ],
            "verses": [
                {
                    "number": 1,
                    "text": "F. O le a le sami tioata na tautala i ai Ioane, i le mataupu 4, ma le fuaiupu 6 o le Faaaliga?T. O le lalolagi lea, i lona tulaga faapaiaina, ola pea, ma le faavavau."
                },
                {
                    "number": 2,
                    "text": "F. O le a le mea ia tatou malamalama i ai e uiga i manu e fa, ua tautala i ai i lena lava fuaiupu?T. O ni upu faatusa ia, na faaaoga e le Talifaaaliga, o Ioane, i le faamatalaina o le lagi, le parataiso o le Atua, le fiafia o tagata, ma manu, ma mea fetolofi, ma manu felelei o le ʼea; o mea faaleagaga ua foliga i faatusa o mea faaletino; ma o mea faaletino ua foliga i mea faaleagaga; o le agaga o le tagata ua foliga i lona lava tagata, faapea foi le agaga o le manu, ma isi meaola uma ua foafoaina e le Atua."
                },
                {
                    "number": 3,
                    "text": "F. Ua faasinotonu ea manu e fa i nao manu taitasi, pe ua fai i latou ma faatusa o vasega po o ituaiga o manu?T. Ua faasinotonu i latou i manu taitasi, ia na faaalia ia Ioane, e faatusa i ai le mamalu o vasega o meaola i lo latou tulaga faamoemoeina po o le sifia o le foafoaga, i le mauaina o lo latou fiafia e faavavau."
                },
                {
                    "number": 4,
                    "text": "F. O le a le mea ia tatou malamalama i ai e uiga i mata ma apaau, ia sa i ai i manu?T. O o latou mata o se faatusa o le malamalama ma le poto, o lona uiga, ua tumu i latou i le poto; ma o o latou apaau o se faatusa o le mana, e feoaʼi, e gaioi ai, ma isi mea faapena."
                },
                {
                    "number": 5,
                    "text": "F. O le a le mea ia tatou malamalama i ai e uiga i le fa ma le luasefulu o toeaina, ua tautala i ai Ioane?T. Ia tatou malamalama o toeaina nei na vaai i ai Ioane, o toeaina o e na faamaoni i le galuega o le auaunaga ma ua maliliu; o e na i ai i ekalesia e fitu, ma sa i ai i le taimi lena i le parataiso a le Atua."
                },
                {
                    "number": 6,
                    "text": "F. O le a le mea ia tatou malamalama i ai e uiga i le tusi na vaai i ai Ioane, lea na faamauina i le tua i faamaufaailoga e fitu?T. Ia tatou malamalama o lea tusi ua i ai le finagalo faaalia, mealilo, ma galuega a le Atua; o mea natia o lana faautaga e faatatau i le lalolagi lenei i le afe lona fitu o tausaga o lona faaauauga, po o lona olaga faaletino."
                },
                {
                    "number": 7,
                    "text": "F. O le a le mea ia tatou malamalama i ai e uiga i faamaufaailoga e fitu ia na faamauina ai?T. Ia tatou malamalama o le faamaufaailoga muamua ua i ai mea o le afe tausaga muamua, ma le lona lua foi o mea o le afe tausaga lona lua, ma ua faapena lava seia oo mai i le lona fitu."
                },
                {
                    "number": 8,
                    "text": "F. O le a le mea ia tatou malamalama i ai e uiga i agelu e toafa, ua taʼua mai i le mataupu 7 ma le fuaiupu 1 o le Faaaliga?T. Ia tatou malamalama o i latou o agelu e toafa na auina mai mai le Atua, o e ua tuu atu i ai le mana i luga o vaega e fa o le lalolagi, e faasao ai le ola ma faaumatia ai; o i latou ia o e ua i ai le talalelei tumau-faavavau e tuu atu i atunuu uma, ituaiga, gagana, ma nuu; ua i ai le mana e pupuni ai le lagi, e faamau ai mo le ola, pe lafo ifo ai i lalo i itulagi o le pogisa."
                },
                {
                    "number": 9,
                    "text": "F. O le a le mea ia tatou malamalama i ai e uiga i le agelu na alu aʼe mai sasaʼe, Faaaliga mataupu 7 ma le fuaiupu lona 2?T. Ia tatou malamalama o le agelu na alu aʼe mai sasaʼe o ia lea ua tuu atu i ai le faamaufaailoga a le Atua soifua i luga o ituaiga e sefululua o Isaraelu; o le mea lea, ua alaga atu o ia i agelu e toafa ua i ai le talalelei tumau-faavavau, ua fai atu: Aua le leapataiaina le lalolagi, po o le sami, po o laau, seia uma ona tatou faamauina auauna a lo tatou Atua i o latou muaulu. Ma, afai tou te taliaina, o Elaia lea, lea sa tuu e sau e faapotopoto faatasi ituaiga o Isaraelu ma toefuatai mai mea uma."
                },
                {
                    "number": 10,
                    "text": "F. O le a le taimi e faataunuu ai mea ua tautalaina i lenei mataupu?T. E faataunuuina i latou i le afe lona ono o tausaga, po o i le tatalaina o le faamaufaailoga lona ono."
                },
                {
                    "number": 11,
                    "text": "F. O le a le mea ia tatou malamalama i ai e uiga i le faamauina o le selau fasefulu-fa afe mai ituaiga uma o Isaraelu—e sefululua afe mai ituaiga taitasi?T. Ia tatou malamalama o i latou o e e faamauina o faitaulaga sili ia, ua faauuina i le faatulagaga paia a le Atua, e tauaaoina le talalelei tumau-faavavau; ona o i latou ia o i latou o e e faauuina mai atunuu taitasi uma, ituaiga, gagana, ma nuu, e agelu o e ua tuu atu i ai le mana i luga o atunuu o le lalolagi, e aumai le toatele o e e fia o mai i le ekalesia a le Ulumatua."
                },
                {
                    "number": 12,
                    "text": "F. O le a le mea ia tatou malamalama i ai e uiga i le ilia o pu, ua taʼua mai i le mataupu 8 o le Faaaliga?T. Ia tatou malamalama, e pei ona sa faia e le Atua le lalolagi i aso e ono, ma o le aso lona fitu na ia faauma ai lana galuega, ma faapaia ai, ma faia foi le tagata mai le efuefu o le eleele, o le a faapea lava, i le amataga o le afe lona fitu o tausaga, ona faapaia e le Alii le Atua le lalolagi, ma faauma ai le faaolataga o tagata, ma faamasino mea uma, ma togiola mea uma, sei vagana ai mea ia na te lei tuuina i lona mana, pe a ia faamauina mea uma, i le iuga o mea uma; ma o le ilia o pu a agelu e toafitu o le sauniaina ma le faaumaina lea o lana galuega, i le amataga o le afe lona fitu o tausaga—o le teuteuina lea o le ala ae lei oo i le taimi o lona afio mai."
                },
                {
                    "number": 13,
                    "text": "F. O afea e faataunuu ai mea ua tusia i le mataupu 9 o le Faaaliga?T. E faataunuuina i latou pe a uma ona tatala o le faamaufaailoga lona fitu, ae lei oo i le afio mai o Keriso."
                },
                {
                    "number": 14,
                    "text": "F. O le a se mea ia tatou malamalama i ai e uiga i le tusi laitiiti lea na ʼai e Ioane, e pei ona taʼua i le mataupu 10 o le Faaaliga?T. Ia tatou malamalama o se misiona lea, ma se sauniga, mo ia, e faapotopoto ituaiga o Isaraelu; faauta, o Elaia lea, o lē, e pei ona tusia, e ao ina sau ma toefuatai mai mea uma."
                },
                {
                    "number": 15,
                    "text": "F. O le a le mea ia malamalama i ai e uiga i molimau e toalua, i le mataupu 11 o le Faaaliga?T. O i laʼua ia o perofeta e toalua o le a faatutu mai e o atu i le atunuu o tagata Iutaia i aso e gata ai, i le taimi o le toefuataiga, ma vavalo atu i tagata Iutaia pe a uma ona faapotopotoina i latou ma uma ona latou fausia le aai o Ierusalema i le laueleele o o latou tamā."
                }
            ]
        },
        "/study/scriptures/dc-testament/dc/78": {
            "uri": "/study/scriptures/dc-testament/dc/78",
            "title": "Mataupu Faavae ma Feagaiga 78",
            "data_type": "chapter",
            "chapter_name": "Vaega 78",
            "chapter_summary": [
                "1–4, E tatau i le Au Paia ona faatulaga ma faatu se faleteuoloa; 5–12, O le faaaoga poto o a latou meatotino o le a maua ai le olataga; 13–14, E tatau ona tusaoloto ese le ekalesia mai puleʼaga faalelalolagi; 15–16, O Mekaeli (Atamu) e auauna i lalo o le taitaiga a le Paia e Toatasi (Keriso); 17–22, Amuia e faamaoni, aua o le a fai mo latou tofi mea uma."
            ],
            "verses": [
                {
                    "number": 1,
                    "text": "Sa fetalai mai le Alii ia Iosefa Samita, Laitiiti, ua fofoga mai: Faalogo mai ia te aʼu, ua fetalai mai ai le Alii lo outou Atua, o e ua faauuina i le perisitua maualuga o laʼu ekalesia, o e ua outou faapotopoto faatasi outou lava;"
                },
                {
                    "number": 2,
                    "text": "Ma faalogo mai i le fautuaga a lē na faauuina outou mai luga, o lē o le a tautala atu i o outou taliga upu o le poto, ina ia oo mai ia te outou le olataga i lena mea ua outou tuu mai i oʼu luma, ua fetalai mai ai le Alii le Atua."
                },
                {
                    "number": 3,
                    "text": "Aua e moni Ou te fai atu ia te outou, ua oo mai le taimi, ma ua oo mai nei lava; ma faauta, ma tagai, e tatau ona i ai se faatulagaga o loʼu nuu, i le puleaina ma le faatuina o mataupu o le faleteuoloa mo e ua matitiva o loʼu nuu, i le nofoaga lenei ma i le laueleele o Siona—"
                },
                {
                    "number": 4,
                    "text": "Mo se faapotopotoga ma se faatulagaga mau ma le tumau-faavavau i laʼu ekalesia, e ave i luma le faamoemoe, lea ua outou tautino i ai, mo le faaolataga o tagata, ma mo le mamalu o lo outou Tamā o i le lagi;"
                },
                {
                    "number": 5,
                    "text": "Ina ia mafai ona outou tutusa i ioega o mea faalelagi, ioe, ma mea faaletino foi, mo le mauaina o mea faalelagi."
                },
                {
                    "number": 6,
                    "text": "Aua afai tou te lē tutusa i mea faaletino, e lē mafai ona outou tutusa i le mauaina o mea faalelagi;"
                },
                {
                    "number": 7,
                    "text": "Aua afai tou te mananao Ou te tuu atu ia te outou se nofoaga i le lalolagi selesitila, e ao ina outou saunia outou lava i le faia o mea ua Ou poloaiina ai outou ma manaomia mai ia te outou."
                },
                {
                    "number": 8,
                    "text": "Ma o lenei, e moni ua faapea ona fetalai mai o le Alii, e tatau ona faia o mea uma mo loʼu mamalu, e outou o e ua au faatasi i lenei faatulagaga;"
                },
                {
                    "number": 9,
                    "text": "Po o, i ni isi upu, ia tuu atu i laʼu auauna o Newel K. Whitney ma laʼu auauna o Iosefa Samita, Laitiiti, ma laʼu auauna o Sini Rikitone, e fono faatasi ma le au paia o e o i Siona;"
                },
                {
                    "number": 10,
                    "text": "A lē o lea, ua saili Satani e liliu ese o latou loto mai le upumoni, ina ia faatauasoina i latou ma lē malamalama ai i mea ua saunia mo i latou."
                },
                {
                    "number": 11,
                    "text": "O le mea lea, Ou te tuu atu ai ia te outou se poloaiga, ia outou saunia ma faatulaga outou lava i se ioega po o se feagaiga tumau-faavavau e lē mafai ona motusia."
                },
                {
                    "number": 12,
                    "text": "Ma o ia o lē na te soliina o le a aveesea lona tofi ma lona tulaga i le ekalesia, ma o le a tuu atu i tuʼiga a Satani sei oo i le aso o le togiolaina."
                },
                {
                    "number": 13,
                    "text": "Faauta, o le sauniuniga lenei ua Ou saunia ai outou, ma le faavae, ma le ata Ou te tuu atu ia te outou, tou te mafai ai ona faataunuu o poloaiga ua tuu atu ia te outou;"
                },
                {
                    "number": 14,
                    "text": "Ina ia mafai e ala i laʼu tausiga alofa, e ui i puapuaga o le a oo mai i o outou luga, ona tu lē faalagolago le ekalesia i luga o isi tagata uma i lalo o le lalolagi selesitila;"
                },
                {
                    "number": 15,
                    "text": "Ina ia mafai ona outou o mai i luga i le pale ua saunia mo outou, ma avea o ni pule i luga o malo e tele, ua fetalai mai ai le Alii le Atua, o le Paia e Toatasi o Siona, o lē na faatutuina faavae o Atamu-onai-Amani;"
                },
                {
                    "number": 16,
                    "text": "O lē na tofia Mekaeli lo outou aloalii, ma faatutumau ona vae, ma faatu maualuga o ia, ma tuu atu ia te ia ki o le faaolataga i lalo o le fautuaga ma le taitaiga a le Paia e Toatasi, o lē ua leai se amataga o ona aso po o se gataaga o le soifua."
                },
                {
                    "number": 17,
                    "text": "E moni, e moni, Ou te fai atu ia te outou, o outou o ni fanau iti, ma tou te lei malamalama lava i le tetele o faamanuiaga o i ai i le Tamā i ona lava aao ma ua saunia mo outou;"
                },
                {
                    "number": 18,
                    "text": "Ma e lē mafai ona outou gafatia mea uma i le taimi nei; e ui i lea, ia fiafia, ona o le a Ou taitaia outou i le ala. O le malo ua ia outou ma o ona faamanuiaga ua ia outou, ma o ʼoa o le faavavau ua ia outou ia."
                },
                {
                    "number": 19,
                    "text": "Ma o ia o lē e taliaina mea uma ma le faafetai o le a faamamaluina; ma o mea o le lalolagi lenei o le a faaopoopoina ia te ia, i le sautuaselau lava, ioe, e sili atu."
                },
                {
                    "number": 20,
                    "text": "O le mea lea, ia fai mea ua Ou poloaiina ai outou, ua fetalai mai ai lo outou Togiola, o Amani lava le Atalii, o lē e sauniaina mea uma ae lei avea outou e ia;"
                },
                {
                    "number": 21,
                    "text": "Ona o outou o le ekalesia a le Ulumatua, ma o le a aveina aʼe outou e ia i luga i se ao, ma tofia i tagata taitoatasi lana vaega."
                },
                {
                    "number": 22,
                    "text": "Ma o ia o lē o se tausimea faamaoni ma le atamai, o le a maua e ia mea uma mo ona tofi. Amene."
                }
            ]
        },
        "/study/scriptures/dc-testament/dc/79": {
            "uri": "/study/scriptures/dc-testament/dc/79",
            "title": "Mataupu Faavae ma Feagaiga 79",
            "data_type": "chapter",
            "chapter_name": "Vaega 79",
            "chapter_summary": [
                "1–4, Ua valaaulia Iareto Kata e talai le talalelei e ala atu i le Faamafanafana."
            ],
            "verses": [
                {
                    "number": 1,
                    "text": "E Moni Ou te fai atu ia te oe, o loʼu loto ia tatau i laʼu auauna o Iareto Kata ona toe foi atu i itu-laueleele i sasaʼe, mai lea nofoaga i lea nofoaga, ma mai lea aai i lea aai, i le mana o le faauuga na faauu ai o ia, e folafola atu tala fiafia o le olioli tele, le talalelei lava lea tumau-faavavau."
                },
                {
                    "number": 2,
                    "text": "Ma o le a Ou auina atu i ona luga le Faamafanafana, lea o le a aoao atu ai ia te ia le upumoni ma le ala e alu atu ai o ia;"
                },
                {
                    "number": 3,
                    "text": "Ma o le tulaga e oo i ai lona faamaoni, o le a Ou toe faapaleina o ia i fusisaito."
                },
                {
                    "number": 4,
                    "text": "O le mea lea, ia fiafia ai lou loto, laʼu auauna e, Iareto Kata, ma ia lē fefe, ua fetalai mai ai lou Alii, o Iesu Keriso lava. Amene."
                }
            ]
        },
        "/study/scriptures/dc-testament/dc/80": {
            "uri": "/study/scriptures/dc-testament/dc/80",
            "title": "Mataupu Faavae ma Feagaiga 80",
            "data_type": "chapter",
            "chapter_name": "Vaega 80",
            "chapter_summary": [
                "1–5, Ua valaaulia Stephen Burnett ma Eden Samita e talai atu i soo se nofoaga la te filifili i ai."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii ia te oe laʼu auauna, o Stephen Burnett: Ia e alu atu ia, ia e alu atu ia i le lalolagi ma talai atu le talalelei i tagata uma e oo atu i ai lou leo."
                },
                {
                    "number": 2,
                    "text": "Ma talu ai ona ua e manao i se soa, o le a Ou tuu atu ia te oe laʼu auauna o Eden Samita."
                },
                {
                    "number": 3,
                    "text": "O le mea lea, ia oulua o atu ma talai atu laʼu talalelei, pe i matu po o i saute, i sasaʼe po o i sisifo, e lē afaina, ona e lē mafai ona oulua sese ai."
                },
                {
                    "number": 4,
                    "text": "O lea, alaga atu mea na oulua faalogo i ai, ma talitonu moni i ai, ma oulua iloa ua moni."
                },
                {
                    "number": 5,
                    "text": "Faauta, o le finagalo lenei o ia o lē na valaauliaina oulua, o lo oulua Togiola, o Iesu Keriso lava. Amene."
                }
            ]
        },
        "/study/scriptures/dc-testament/dc/81": {
            "uri": "/study/scriptures/dc-testament/dc/81",
            "title": "Mataupu Faavae ma Feagaiga 81",
            "data_type": "chapter",
            "chapter_name": "Vaega 81",
            "chapter_summary": [
                "1–2, O ki o le malo e umia i taimi uma e le Au Peresitene Sili; 3–7, Afai e faamaoni Feterika G. Viliamu i lana auaunaga, e maua e ia le ola e faavavau."
            ],
            "verses": [
                {
                    "number": 1,
                    "text": "E Moni, e moni, Ou te fai atu ia te oe laʼu auauna, Feterika G. Viliamu: Faalogo mai i le leo o ia o lē o tautala atu, i le afioga a le Alii lou Atua, ma uai atu i le valaauga ua valaaulia i ai oe, o le avea lea ma se faitaulaga sili i laʼu ekalesia, ma se fesoasoani i laʼu auauna o Iosefa Samita, Laitiiti;"
                },
                {
                    "number": 2,
                    "text": "O lē ua Ou tuu atu i ai ki o le malo, ia e i ai i taimi uma i le Au Peresitene o le Perisitua Maualuga:"
                },
                {
                    "number": 3,
                    "text": "O lea, e moni ua Ou aloaʼia o ia ma o le a Ou faamanuiaina o ia, ma oe foi, o le tulaga e oo i ai lau faamaoni i le fautuaina, i le tofi ua Ou tofia i ai oe, i le tatalo e lē aunoa, i le leo ma i lou loto, i luma o tagata ma i le nao oe, ma i lau auaunaga foi i le folafolaina atu o le talalelei i le laueleele o e o ola, ma i totonu o ou uso."
                },
                {
                    "number": 4,
                    "text": "Ma o le faia o ia mea o le a e faia ai mea lelei silisili atu mo ou uso a tagata, ma o le a e uunai lautele ai le mamalu o ia o lē o lou Alii."
                },
                {
                    "number": 5,
                    "text": "O le mea lea, ia e faamaoni; tu i le tofi ua Ou tofia i ai oe; fesoasoani i e vaivai, sii i luga lima ua tautau i lalo, ma faamalosi tulivae ua vaivai."
                },
                {
                    "number": 6,
                    "text": "Ma afai e te faamaoni e oo i le iuga o le a e maua se pale o le ola pea, ma le ola e faavavau i maota ua Ou saunia i le fale o loʼu Tamā."
                },
                {
                    "number": 7,
                    "text": "Faauta, ma tagai, o afioga ia a le Alefa ma le Omeka, o Iesu Keriso lava. Amene."
                }
            ]
        },
        "/study/scriptures/dc-testament/dc/82": {
            "uri": "/study/scriptures/dc-testament/dc/82",
            "title": "Mataupu Faavae ma Feagaiga 82",
            "data_type": "chapter",
            "chapter_name": "Vaega 82",
            "chapter_summary": [
                "1–4, I mea e tele mea ua tuu atu i ai, e tele foi mea ua manaomia mai ai; 5–7, Ua pule le pouliuli i le lalolagi; 8–13, E noatia le Alii pe a tatou faia mea e fetalai mai ai o ia; 14–18, E ao ina faateleina le matagofie ma le paia o Siona; 19–24, E tatau i tagata taitoatasi ona saili mo le manuia o lē la te tuaoi."
            ],
            "verses": [
                {
                    "number": 1,
                    "text": "E Moni, e moni, Ou te fai atu ia te outou, aʼu auauna e, o le tulaga e oo i ai la outou faamagalo atu le tasi i le isi i o outou sese, ua faapea lava ona faamagaloina o outou e Aʼu, o le Alii."
                },
                {
                    "number": 2,
                    "text": "E ui i lea, e i ai ni isi i totonu o outou o e ua agasala tele atu; ioe, ua outou agasala uma lava; ae e moni Ou te fai atu ia te outou, ia outou faaeteete mai le taimi nei i luma, ma taofi mai le agasala, neʼi pauu mai faamasinoga tiga i luga o o outou ulu."
                },
                {
                    "number": 3,
                    "text": "Aua o ia o lē ua tuu atu i ai mea e tele, e tele mea ua manaomia mai ai; ma o ia o lē e agasala faasaga i le malamalama tele atu, o le a maua e ia le taʼusalaga tele atu."
                },
                {
                    "number": 4,
                    "text": "Tou te valaau mai i loʼu igoa mo faaaliga, ma Ou te tuu atu ia te outou faaaliga; ma o le tulaga e oo i ai le lē tausia o aʼu upu, ia Ou te tuu atu ia te outou, e avea outou ma solitulafono; ma o le faamasinotonu ma le faamasinoga o faasalaga ia ua o faatasi ma laʼu tulafono."
                },
                {
                    "number": 5,
                    "text": "O lea, o le mea Ou te fai atu ai i le toatasi Ou te fai atu ai i tagata uma: Ia mataala, ona ua faasalalau atu e le tiapolo ana puleʼaga, ma ua pule le pouliuli;"
                },
                {
                    "number": 6,
                    "text": "Ma ua mumū aʼe le toasa o le Atua e faasaga i e ua nonofo i le lalolagi; ma ua leai se tasi ua faia se mea lelei, ona ua o ese atu tagata uma i fafo mai le ala."
                },
                {
                    "number": 7,
                    "text": "Ma o lenei, e moni Ou te fai atu ia te outou, o Aʼu, o le Alii, o le a lē taʼusalaina outou i se agasala; o i o outou ala ma ia lē toe agasala; ae o le tagata lena o lē e agasala o le a toe foi mai i ai agasala muamua, ua fetalai mai ai le Alii lo outou Atua."
                },
                {
                    "number": 8,
                    "text": "O lenei foi, Ou te fai atu ia te outou, Ou te tuu atu ia te outou se poloaiga fou, ina ia outou malamalama i loʼu loto e faatatau ia te outou;"
                },
                {
                    "number": 9,
                    "text": "Po o, i ni isi upu, Ou te tuu atu ia te outou ni faatonuga i le ala e mafai ai ona outou amio i oʼu luma, ina ia liliu mai ia te outou mo lo outou olataga."
                },
                {
                    "number": 10,
                    "text": "O Aʼu, o le Alii, e noatia aʼu pe a outou faia mea Ou te fai atu ai; ae a outou lē faia mea Ou te fai atu ai, e leai se folafolaga mo outou."
                },
                {
                    "number": 11,
                    "text": "O lea, e moni Ou te fai atu ia te outou, ua tatau i aʼu auauna o Eteuati Paterika ma Newel K. Whitney, A. Sini Gilbert ma Sini Rikitone, ma laʼu auauna o Iosefa Samita, ma Ioane Uitimera ma Oliva Kaotui, ma V. V. Phelps ma Matini Harisi, ona fusia faatasi i se ioega ma se feagaiga e lē mafai ona lepetia i le solitulafono, vagana ai le mulimuli vave mai ai o le faamasinoga, ia outou mea-tausi eseese—"
                },
                {
                    "number": 12,
                    "text": "E taulima mataupu tau i e matitiva, ma mea uma e faatatau i le au epikopo i le laueleele o Siona ma le laueleele o Katelani;"
                },
                {
                    "number": 13,
                    "text": "Aua ua Ou faapaiaina le laueleele o Katelani i loʼu lava taimi e tatau ai mo le manuia o le au paia a le Silisili Ese, ma mo se siteki i Siona."
                },
                {
                    "number": 14,
                    "text": "Aua e ao ina faateleina Siona i le matagofie, ma i le paia; o ona tuaoi e ao ina faalauteleina; o ona siteki e ao ina faamalolosia; ioe, e moni Ou te fai atu ia te outou, e ao ina tulai Siona ma ofu i ona ofu matagofie."
                },
                {
                    "number": 15,
                    "text": "O lea, Ou te tuu atu ia te outou le poloaiga lenei, ia outou fusia outou lava i lenei feagaiga, ma ia faia e tusa ai ma tulafono a le Alii."
                },
                {
                    "number": 16,
                    "text": "Faauta, o le poto foi lea ua ia te aʼu mo lo outou lelei."
                },
                {
                    "number": 17,
                    "text": "Ma ia outou tutusa, po o i ni isi upu, ia outou maua āiā tutusa i meatotino, mo le lelei o le puleaina o atugaluga o a outou mea-tausi, i tagata taitoatasi e tusa ma ona manaoga ma mea na te manaomia, i le tulaga e oo i ai le tonu o ona manao—"
                },
                {
                    "number": 18,
                    "text": "Ma o nei mea uma ua mo le manuia o le ekalesia a le Atua soifua, ina ia mafai e tagata taitoatasi ona faalelei atili ana taleni, ina ia mafai e tagata taitoatasi ona maua ni isi taleni, ioe, e sautuaselau lava, e lafo i le faleteuoloa o le Alii, e avea ma meatotino faitele a le ekalesia āoāo—"
                },
                {
                    "number": 19,
                    "text": "E saili ai e tagata taitoatasi le lelei o lē la te tuaoi, ma faia mea uma ma le manatu tasi i le mamalu o le Atua."
                },
                {
                    "number": 20,
                    "text": "O lenei faatulagaga ua Ou tofia e avea ma se faatulagaga tumau-faavavau ia te outou, ma i o outou sui, i le tulaga e oo i ai outou lē agasala."
                },
                {
                    "number": 21,
                    "text": "Ma o le tagata e agasala e faasaga i lenei feagaiga, ma faamaaa lona loto e faasaga i ai, ia faia i ai e tusa ma tulafono o laʼu ekalesia, ma o le a tuu atu i tuʼiga a Satani seia oo i le aso o le togiolaina."
                },
                {
                    "number": 22,
                    "text": "Ma o lenei, e moni Ou te fai atu ia te outou, ma o le poto lea, ia outou faia mo outou lava ni uo faatasi ma mamone o le amioletonu, ma o le a latou lē faaumatia ai outou."
                },
                {
                    "number": 23,
                    "text": "Ia tuu toatasi mai ia te aʼu le faamasinoga, aua e a aʼu, ma o le a Ou toe totogi atu. Ia i ai ia te outou le filemu; ua i ai pea aʼu faamanuiaga ia te outou."
                },
                {
                    "number": 24,
                    "text": "Aua e a outou lava pea le malo, ma o le a faapea lava e faavavau, pe afai tou te lē pauu ese mai i lo outou tutumau-mausalī. E faapea lava. Amene."
                }
            ]
        },
        "/study/scriptures/dc-testament/dc/83": {
            "uri": "/study/scriptures/dc-testament/dc/83",
            "title": "Mataupu Faavae ma Feagaiga 83",
            "data_type": "chapter",
            "chapter_name": "Vaega 83",
            "chapter_summary": [
                "1–4, Ua i ai i fafine ma fanau le āiā i luga o a latou tane ma tamā mo lo latou tausiga; 5–6, Ua i ai i fafine ua oti a latou tane ma fanau mātua-oti le āiā i luga o le Ekalesia mo lo latou tausiga."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii, i le faaopoopo i tulafono a le ekalesia e faatatau i fafine ma fanau, i latou ia o e o le ekalesia, o e ua oti a latou tane po o tamā:"
                },
                {
                    "number": 2,
                    "text": "Ua i ai i fafine le āiā i luga o a latou tane mo lo latou tausiga, seia aveesea a latou tane; ma afai e lē maua i latou o ni solitulafono, latou te maua le faaaumeaina i le ekalesia."
                },
                {
                    "number": 3,
                    "text": "Ma afai latou te lē faamaoni, latou te lē maua le faaaumeaina i le ekalesia; peitai e mafai ona latou nonofo pea i luga o o latou tofi e tusa ai ma tulafono o le laueleele."
                },
                {
                    "number": 4,
                    "text": "Ua i ai i fanau uma le āiā i luga o o latou matua mo lo latou tausiga seia oo ina latou matutua."
                },
                {
                    "number": 5,
                    "text": "Ma a mavae lena, ua i ai ia te i latou le āiā i luga o le ekalesia, po o i ni isi upu, i luga o le faleteuoloa o le Alii, pe afai ua lē maua e o latou matua ni mea e tuu atu ai ia te i latou ni tofi."
                },
                {
                    "number": 6,
                    "text": "Ma ia tausia le faleteuoloa i faapaiaga a le ekalesia; ma ia tausia fafine ua oti tane ma fanau mātua-oti, faapea foi e ua matitiva. Amene."
                }
            ]
        },
        "/study/scriptures/dc-testament/dc/84": {
            "uri": "/study/scriptures/dc-testament/dc/84",
            "title": "Mataupu Faavae ma Feagaiga 84",
            "data_type": "chapter",
            "chapter_name": "Vaega 84",
            "chapter_summary": [
                "1–5, O le a fausia le Ierusalema Fou ma le malumalu i Misuri; 6–17, Ua tuuina mai le faasologa o le perisitua mai ia Mose e oo atu ia Atamu; 18–25, O le perisitua maualuga ua umia le ki o le malamalama e uiga i le Atua; 26–32, O le perisitua maualalo ua umia le ki o le auaunaga a agelu ma le talalelei sauniuni; 33–44, E maua e tagata le ola e faavavau e ala i le tautoga ma le feagaiga o le perisitua; 45–53, E faamalamalama e le Agaga o Keriso tagata, ma ua taoto le lalolagi i le agasala; 54–61, E ao ina molimau atu le Au Paia e uiga i mea ua latou maua; 62–76, Ia latou talai atu le talalelei, ma o le a mulimuli ai faailoga; 77–91, Ia o atu toeaina e aunoa ma ni tupe po o ni ete, ma o le a tausi i latou e le Alii i mea latou te manaomia; 92–97, Ua faatali mai mala ma fetuu mo i latou o e e teena le talalelei; 98–102, Ua tuuina mai le viiga fou o le togiolaina o Siona; 103–110, Ia tuu atu i tagata taitoatasi ia tu i lona lava tofi ma galue i lona lava valaaulia; 111–120, Ia folafola atu e auauna a le Alii le inosia o le faatuufuaga o aso e gata ai."
            ],
            "verses": [
                {
                    "number": 1,
                    "text": "O Se Faaaliga a Iesu Keriso i lana auauna o Iosefa Samita, Laitiiti, ma toeaina e toaono, aʼo latou tuufaatasi o latou loto ma sii aʼe o latou leo i lugā."
                },
                {
                    "number": 2,
                    "text": "Ioe, o le afioga a le Alii e faatatau i lana ekalesia, ua faatuina i aso e gata ai mo le toefuataiga o ona tagata, e pei ona sa ia fetalaia e ala mai i fofoga o ana perofeta, ma mo le faapotopotoina o lana au paia e tutu i luga o le Mauga o Siona, lea o le a avea ma aai o Ierusalema Fou."
                },
                {
                    "number": 3,
                    "text": "O le aai lea o le a fausia, e amata mai i le fanua o le malumalu, lea ua tofia e le tamatamaiaao o le Alii, i tuaoi i sisifo o le Setete o Misuri, ma ua faapaiaina e le lima o Iosefa Samita, Laitiiti, ma isi o e na fiafia tele i ai le Alii."
                },
                {
                    "number": 4,
                    "text": "E moni o le afioga lenei a le Alii, ia fausia le aai o Ierusalema Fou i le faapotopotoina o le au paia, e amata atu i le nofoaga lenei, le nofoaga lea o le malumalu, le malumalu lea o le a faatuina i le tupulaga lenei."
                },
                {
                    "number": 5,
                    "text": "Aua e moni e lē mavae uma atu le tupulaga lenei seia fausia se maota mo le Alii, ma nofo ai i luga se ao, le ao lea o le mamalu lava o le Alii, lea o le a faatumulia ai le maota."
                },
                {
                    "number": 6,
                    "text": "Ma atalii o Mose, e tusa ma le Perisitua Paia na ia maua i lalo o le lima o le tamā-o-lana-ava, o Ietero,"
                },
                {
                    "number": 7,
                    "text": "Ma na maua e Ietero i lalo o le lima o Kalepo;"
                },
                {
                    "number": 8,
                    "text": "Ma na maua e Kalepo i lalo o le lima o Eliu;"
                },
                {
                    "number": 9,
                    "text": "Ma na maua e Eliu i lalo o le lima o Ieremai;"
                },
                {
                    "number": 10,
                    "text": "Ma e Ieremai i lalo o le lima o Kato;"
                },
                {
                    "number": 11,
                    "text": "Ma e Kato i lalo o le lima o Esaia;"
                },
                {
                    "number": 12,
                    "text": "Ma na maua e Esaia i lalo o le aao o le Atua."
                },
                {
                    "number": 13,
                    "text": "Na ola foi Esaia i aso o Aperaamo, ma sa faamanuiaina e ia—"
                },
                {
                    "number": 14,
                    "text": "O Aperaamo lea na ia maua le perisitua mai ia Mekisateko, o lē na mauaina le perisitua e ala i le gafa o ona tamā, seia oo lava ia Noa;"
                },
                {
                    "number": 15,
                    "text": "Ma mai ia Noa seia oo ia Enoka, e ala i le gafa o o laua tamā;"
                },
                {
                    "number": 16,
                    "text": "Ma mai ia Enoka ia Apelu, o lē na fasiotia i le taupulepulega faalilolilo a lona uso, o lē na mauaina le perisitua i poloaiga a le Atua, i le lima o lona tamā, o Atamu, o lē o le uluai tagata—"
                },
                {
                    "number": 17,
                    "text": "O le perisitua lea sa i ai pea i le ekalesia a le Atua i tupulaga uma, ma ua aunoa ma se amataga o aso po o se iuga o tausaga."
                },
                {
                    "number": 18,
                    "text": "Ma sa faamau foi e le Alii se perisitua i luga o Arona ma ana fanau, ia latou tupulaga uma, le perisitua lea ua i ai pea lava foi ma tumau e faavavau faatasi ma le perisitua lea ua tusa ma le faatulagaga sili ona paia a le Atua."
                },
                {
                    "number": 19,
                    "text": "Ma o le perisitua tele lea e pulea le talalelei ma umia le ki o mealilo o le malo, o le ki lava lea o le malamalama e uiga i le Atua."
                },
                {
                    "number": 20,
                    "text": "O lea, o ona sauniga, ua faaalia ai le mana o le faale-atua."
                },
                {
                    "number": 21,
                    "text": "Ma a aunoa ma ona sauniga, ma le pule o le perisitua, e lē faaalia mai le mana o le faale-atua i tagata i la le tino;"
                },
                {
                    "number": 22,
                    "text": "Aua a aunoa ma lea, e leai se tagata e mafai ona vaai i fofoga o le Atua, le Tamā lava, ma ola."
                },
                {
                    "number": 23,
                    "text": "O lenei, o lenei mea sa aoao manino atu e Mose i le fanauga a Isaraelu i le vao, ma saili ma le filiga e faapaia lona nuu ina ia mafai ona latou vaai i fofoga o le Atua;"
                },
                {
                    "number": 24,
                    "text": "Peitai sa latou faamaaa o latou loto ma lē mafai ai ona latou gafatia ona luma; o lea, na tauto ai le Alii i lona toasa, ona sa mumū aʼe lona toatamai e faasaga ia te i latou, e lē tatau ona latou ulu atu i lona malologa, o le malologa lea o le atoatoaga o lona mamalu, aʼo latou i ai i le vao."
                },
                {
                    "number": 25,
                    "text": "O lea, na ave ai e ia Mose i fafo mai totonu o i latou, ma le Perisitua Paia foi;"
                },
                {
                    "number": 26,
                    "text": "Ae sa i ai pea le perisitua maualalo, le perisitua lea ua umia le ki o le ʼauaunaga a agelu ma le talalelei sauniuni;"
                },
                {
                    "number": 27,
                    "text": "O le talalelei lea o le talalelei o le salamo ma le papatisoga, ma le faamagaloina o agasala, ma le tulafono o poloaiga faaletino, ia na faia e le Alii i lona toasa ia tumau pea i le aiga o Arona i totonu o le fanauga a Isaraelu seia oo mai ia Ioane, o lē na faatu mai e le Atua, ua faatumuina i le Agaga Paia mai le manava o lona tinā."
                },
                {
                    "number": 28,
                    "text": "Aua sa papatisoina o ia aʼo i ai lava o ia i lona tamaitiiti, ma sa faauuina e le agelu a le Atua i lenei mana i le taimi na valu ai aso o lona matua, e faatoilalo le malo o Iutaia, ma faasaʼosaʼo le ala o le Alii i luma o mata o lona nuu, e saunia ai i latou mo le afio mai o le Alii, o lē ua tuu atu i ona lima le mana uma."
                },
                {
                    "number": 29,
                    "text": "O lenei foi, o tofi o le toeaina ma le epikopo, o ni faaopoopoga tatau ai i le perisitua maualuga."
                },
                {
                    "number": 30,
                    "text": "O lenei foi, o tofi o le aoao ma le tiakono, o ni faaopoopoga tatau ai e o le perisitua maualalo, o le perisitua lea na faamau i luga o Arona ma ona atalii."
                },
                {
                    "number": 31,
                    "text": "O lea, e pei ona Ou fai atu e uiga i atalii o Mose—ona o atalii o Mose ma atalii foi o Arona o le a osia se taulaga mu ma se taulaga e taliaina i le maota o le Alii, le maota lea o le a fausia mo le Alii i le tupulaga lenei, i luga o le fasi-fanua faapaiaina e pei ona Ou tofia—"
                },
                {
                    "number": 32,
                    "text": "Ma o atalii o Mose ma Arona o le a faatumulia i le mamalu o le Alii i luga o le Mauga o Siona, i le maota o le Alii, o e o o laua atalii o outou ia; ma le toatele foi o e ua ou valaaulia ma auina atu e atiaʼe laʼu ekalesia."
                },
                {
                    "number": 33,
                    "text": "Aua ʼai se tasi e faamaoni i le mauaina o ia perisitua e lua ua Ou tautala atu ai, ma le faalauteleina o o latou valaauga, e faapaiaina e le Agaga i le faafouina o o latou tino."
                },
                {
                    "number": 34,
                    "text": "E avea i latou ma atalii o Mose ma Arona ma fanau a Aperaamo, ma le ekalesia ma le malo, ma le ʼau filifilia a le Atua."
                },
                {
                    "number": 35,
                    "text": "O lenei foi o i latou uma o e e talia lenei perisitua ua latou talia aʼu, ua fetalai mai ai le Alii;"
                },
                {
                    "number": 36,
                    "text": "Aua o ia o lē e talia aʼu auauna ua ia talia aʼu;"
                },
                {
                    "number": 37,
                    "text": "Ma o ia o lē e talia aʼu ua ia talia loʼu Tamā;"
                },
                {
                    "number": 38,
                    "text": "Ma o ia o lē e talia loʼu Tamā e maua e ia le malo o loʼu Tamā; o lea, o mea uma ua i ai i loʼu Tamā o le a tuu atu ia te ia."
                },
                {
                    "number": 39,
                    "text": "Ma o lenei mea ua tusa ai ma le tautoga ma le feagaiga e o le perisitua."
                },
                {
                    "number": 40,
                    "text": "O le mea lea, o i latou uma o e e mauaina le perisitua, e mauaina lenei tautoga ma le feagaiga a loʼu Tamā, e lē mafai ona soli e ia, pe mafai ona aveesea."
                },
                {
                    "number": 41,
                    "text": "Peitai ʼai se e solia lenei feagaiga ina ua uma ona maua e ia, ma liliu ese atoa mai ai, o le a lē maua e ia se faamagaloga o agasala i le lalolagi lenei po o i le lalolagi a sau."
                },
                {
                    "number": 42,
                    "text": "Ma oi talofa ia te i latou uma o e e lē o mai i lenei perisitua ua outou maua, lea ua Ou faamauina nei i luga o outou o e ua auai i lenei aso, i loʼu lava leo mai le lagi; ma ua ʼOu tuu atu foi i ʼau o le lagi ma aʼu agelu le tiute e faatatau ia te outou."
                },
                {
                    "number": 43,
                    "text": "Ma Ou te tuu atu nei ia te outou se poloaiga ia outou faaeteete e faatatau ia te outou lava, ia outou gauaʼi ma le filiga i upu o le ola e faavavau."
                },
                {
                    "number": 44,
                    "text": "Ona ia outou ola i afioga uma e tulei mai le fofoga o le Atua."
                },
                {
                    "number": 45,
                    "text": "Aua o le afioga a le Alii o le upumoni lea, ma o soo se mea ua moni, o le malamalama lea, ma o soo se mea ua malamalama, o le Agaga lea, o le Agaga lava lea o Iesu Keriso."
                },
                {
                    "number": 46,
                    "text": "Ma o le Agaga na te tuuina mai le malamalama i tagata taitoatasi e sau i le lalolagi; ma o le Agaga e faamalamalamaina tagata taitoatasi i le lalolagi atoa, o e e faalogo i le siufofoga o le Agaga."
                },
                {
                    "number": 47,
                    "text": "Ma o tagata uma taitoatasi o e e faalogo i le siufofoga o le Agaga, e o mai i le Atua, le Tamā lava."
                },
                {
                    "number": 48,
                    "text": "Ma e aoao o ia e le Tamā e uiga i le feagaiga ua faafouina ma faamauina e ia i luga o outou, lea ua faamauina i luga o outou i le manatu ia te outou, ma ua lē nao mo le manatu ia te outou, ae mo le manatu i le lalolagi atoa."
                },
                {
                    "number": 49,
                    "text": "Ma ua taoto le lalolagi atoa i le agasala, ma ua ōi i lalo o le pouliuli ma lalo o le pologa o le agasala."
                },
                {
                    "number": 50,
                    "text": "Ma o lenei mea o le a mafai ona outou iloa ai ua i ai i latou i lalo o le pologa o le agasala, ona ua latou lē o mai ia te aʼu."
                },
                {
                    "number": 51,
                    "text": "Aua ʼai se tasi e lē sau ia te aʼu, ua i ai i lalo o le pologa o le agasala."
                },
                {
                    "number": 52,
                    "text": "Ma ʼai se tasi e lē taliaina loʼu leo, ua lē masani i loʼu leo, ma ua lē a aʼu."
                },
                {
                    "number": 53,
                    "text": "Ma o lenei mea o le a mafai ai ona outou iloa o le amiotonu mai le amioleaga, ma ua ōi le lalolagi atoa i lalo o le agasala ma le pouliuli i le taimi nei lava."
                },
                {
                    "number": 54,
                    "text": "Ma sa faapouliuligia o outou mafaufau i taimi ua mavae ona o le lē talitonu, ma ona sa outou manatu māmā i mea ua outou maua—"
                },
                {
                    "number": 55,
                    "text": "O le faafiasili lea ma le lē talitonu ua aumai ai le ekalesia atoa i lalo o le tausalaga."
                },
                {
                    "number": 56,
                    "text": "Ma o lenei taʼusalaga ua lupe i luga o le fanauga a Siona, i latou uma lava."
                },
                {
                    "number": 57,
                    "text": "Ma o le a latou tumau pea i lalo o lenei tausalaga, seia latou salamo ma manatua le feagaiga fou, o le Tusi a Mamona lava lea ma poloaiga muamua ia na Ou tuu atu ia te i latou, ia lē nao le fai atu, ae ia faia e tusa ai ma mea ua Ou tusia—"
                },
                {
                    "number": 58,
                    "text": "Ina ia mafai ona latou aumai o ni fua e tatau ai mo le malo o lo latou Tamā; a lē o lea o le a tumau pea le sasa ma le faamasinoga e sasaa mai i luga o le fanauga a Siona."
                },
                {
                    "number": 59,
                    "text": "Aua pe faaeleelea ea e fanau o le malo loʼu laueleele paia? E moni, Ou te fai atu ia te outou, e Leai."
                },
                {
                    "number": 60,
                    "text": "E moni, e moni, Ou te fai atu ia te outou o e o faalogo mai nei i aʼu upu, o loʼu leo lea, amuia outou i le tulaga e oo i ai la outou taliaina o nei mea;"
                },
                {
                    "number": 61,
                    "text": "Aua o le a Ou faamagaloina outou ia outou agasala ma le poloaiga lenei—ia outou tutumau-mausalī i o outou mafaufau i le mamalu ma le agaga o le tatalo, i le tuuina atu o le molimau i le lalolagi atoa e uiga i mea na ua taʼu atu ia te outou."
                },
                {
                    "number": 62,
                    "text": "O lea, ia outou o atu i le lalolagi atoa; ma i soo se mea e lē mafai ona outou o atu i ai, ia outou auina atu i ai, ina ia mafai ona alu atu o le molimau mai ia te outou i le lalolagi atoa i tagata uma."
                },
                {
                    "number": 63,
                    "text": "Ma e pei ona sa Ou fai atu i aʼu aposetolo, e faapea lava ona Ou fai atu ia te outou, ona o outou o aʼu aposetolo, o faitaulaga sili lava a le Atua; o outou ia o i latou o e na tuu mai e loʼu Tamā ia te aʼu; o outou o aʼu uo;"
                },
                {
                    "number": 64,
                    "text": "O lea, e pei ona Ou fai atu i aʼu aposetolo Ou te toe fai atu ia te outou, o tagata uma taitoatasi o e e talitonu ia outou upu, ma papatiso i le vai mo le faamagaloina o agasala, o le a mauaina le Agaga Paia."
                },
                {
                    "number": 65,
                    "text": "Ma o faailoga nei e mulimuli ia te i latou o e e talitonu—"
                },
                {
                    "number": 66,
                    "text": "O loʼu igoa o le a latou faia ai galuega ofoofogia e tele;"
                },
                {
                    "number": 67,
                    "text": "O loʼu igoa o le a latou tutuli ese ai tiapolo;"
                },
                {
                    "number": 68,
                    "text": "O loʼu igoa o le a latou faamalolo ai e mamaʼi;"
                },
                {
                    "number": 69,
                    "text": "O loʼu igoa o le a latou faapupula ai mata o e tauaso, ma tatala ai taliga o e tutuli;"
                },
                {
                    "number": 70,
                    "text": "Ma o le a faatautatala ai laulaufaiva o e ua gūgū;"
                },
                {
                    "number": 71,
                    "text": "Ma afai e tuu atu e se tagata ia te i latou se mea ʼoona o le a lē afaina ai i latou;"
                },
                {
                    "number": 72,
                    "text": "Ma o le a leai se malosi o le ʼona o se gata e afaina ai i latou."
                },
                {
                    "number": 73,
                    "text": "Ae Ou te tuu atu ia te i latou se poloaiga, ia aua neʼi mitamitavale i latou lava i nei mea, pe tautala atu ai i luma o le lalolagi; aua o nei mea ua tuu atu ia te outou mo lo outou manuia ma lo outou olataga."
                },
                {
                    "number": 74,
                    "text": "E moni, e moni, Ou te fai atu ia te outou, o i latou o e e lē talitonu ia outou upu, ma lē papatiso i le vai i loʼu igoa, mo le faamagaloina o a latou agasala, ina ia mafai ona latou maua o le Agaga Paia, o le a tausalaina, ma o le a lē o mai i le malo o loʼu Tamā, i le mea o i ai loʼu Tamā ma Aʼu."
                },
                {
                    "number": 75,
                    "text": "Ma o lenei faaaliga, ma le poloaiga, ia te outou, ua faamamaluina nei mai lenei lava itula i luga o le lalolagi atoa, ma ua i ai le talalelei ia oo atu i tagata uma o e latou te lei mauaina."
                },
                {
                    "number": 76,
                    "text": "Peitai, e moni Ou te fai atu ia te i latou uma o e ua tuu atu i ai le malo—e ao ina talai atu mai ia te outou ia te i latou, ina ia latou salamo ia latou galuega leaga muamua; aua e tatau ona aoaiina i latou i o latou loto leaga o le lē talitonu, ma o outou uso i Siona ona o lo latou fouvale faasaga mai ia te outou i le taimi na Ou auina atu ai outou."
                },
                {
                    "number": 77,
                    "text": "Ma Ou te toe fai atu ia te outou, aʼu uo e, aua o le a amata atu nei ona Ou taʼua outou o uo, ua tatau ai ona Ou tuu atu ia te outou le poloaiga lenei, ia avea outou ma aʼu uo e pei lava i aso na Ou faatasi ai ma i latou, i le malaga atu e talai atu le talalelei i loʼu mana;"
                },
                {
                    "number": 78,
                    "text": "Aua sa Ou lē tuu atu ia te i latou ia i ai ni a latou atotupe po o ni ʼete, po o ni peleue se lua."
                },
                {
                    "number": 79,
                    "text": "Faauta, Ou te auina atu outou e tofotofo le lalolagi, ma e agavaa lē e galue i lona taui."
                },
                {
                    "number": 80,
                    "text": "Ma o soo se tagata e alu atu ma talai atu lenei talalelei o le malo, ma lē vaivai e tumau pea i le faamaoni i mea uma, o le a lē vaivai i le mafaufau, pe faapouliuligia, pe i le tino, itutino, po o soogaivi; ma o le a lē paʼū se lau o lona ulu i le eleele e aunoa ma le lē iloa. Ma o le a latou lē o fia aai, pe fia feinu."
                },
                {
                    "number": 81,
                    "text": "O lea, ia outou lē mafaufau mo a taeao, mo a mea o le a outou ʼai, po o a mea o le a outou inu, po o a mea o le a outou ofu ai."
                },
                {
                    "number": 82,
                    "text": "Aua, ia mafaufau i lili o le fanua, i le ala ua latou tutupu ai, latou te lē galulue, pe latou te milo foi; ae o malo o le lalolagi, i o latou mamalu atoa, ua lē faalaʼeiina e pei o se tasi o i latou ia."
                },
                {
                    "number": 83,
                    "text": "Aua o lo outou Tamā, o lē o i le lagi, ua silafia e ia ua outou manaomia nei mea uma."
                },
                {
                    "number": 84,
                    "text": "O lea, ia tuu taeao e manatu i ona lava mea."
                },
                {
                    "number": 85,
                    "text": "Pe tou te mafaufau muamua foi po o a tou te fai atu; ae ia teu i o outou mafaufau e lē aunoa afioga o le ola, ma o le a tuu atu ia te outou i lea lava itula le vaega lena o le a fua atu i tagata taitoatasi."
                },
                {
                    "number": 86,
                    "text": "O lea, ia lē tuu atu i se tagata e i totonu o outou, ona o le poloaiga lenei ua mo tagata faamaoni uma o e ua valaaulia e le Atua i le ekalesia mo le auaunaga, e o atu e folafola atu le talalelei lenei o le malo, e ave, mai le itula lenei, se atotupe po o se ete."
                },
                {
                    "number": 87,
                    "text": "Faauta, ua Ou auina atu outou e aʼoaʼi le lalolagi ia latou galuega amioletonu uma, ma aoao atu ia te i latou e uiga i se faamasinoga o le a oo mai."
                },
                {
                    "number": 88,
                    "text": "Ma ai se na te talia outou, o iina o le a Ou i ai foi, ona o le a Ou alu muamua atu i o outou luma. O le a Ou i ai i lo outou lima taumatau ma lo outou agavale, ma o le a i ai loʼu Agaga i o outou loto, ma siʼo faataamilo outou e aʼu agelu, e sapasapai outou i luga."
                },
                {
                    "number": 89,
                    "text": "Ai se na te talia outou ua ia talia aʼu; ma o ia lava lea o le a fafagaina outou, ma faalavalava outou, ma avatu tupe ia te outou."
                },
                {
                    "number": 90,
                    "text": "Ma o ia o lē e fafaga ia te outou, pe faalavalavaina outou, pe avatu ia te outou tupe, o le a leai se ala o le a lē maua ai lona taui."
                },
                {
                    "number": 91,
                    "text": "Ma o ia o lē na te lē faia ia mea ua lē o soʼu soo o ia; o le mea lenei e mafai ona outou iloa ai oʼu soo."
                },
                {
                    "number": 92,
                    "text": "O ia o lē na te lē talia outou, o ese mai ia te ia nao outou lava, ma mulumulu o outou vae i vai, vai mamā ia, pe vevela pe malulu, ma molimau atu lena mea i lo outou Tamā o i le lagi, ma ia outou lē toe foi atu i lena tagata."
                },
                {
                    "number": 93,
                    "text": "Ma i soo se nuu po o se aai tou te ulu atu i ai, ia faapena lava ona outou faia."
                },
                {
                    "number": 94,
                    "text": "E ui i lea, ia outou saili ma le filiga ma ia lē taofia; ma oi talofa i lena fale, po o lena nuu po o le aai e teena outou, po o a outou upu, po o a outou molimau e uiga ia te aʼu."
                },
                {
                    "number": 95,
                    "text": "Ou te toe fai atu, oi talofa i lena fale, po o lena nuu po o lena aai e teena outou, po o a outou upu, po o a outou molimau e uiga ia te aʼu;"
                },
                {
                    "number": 96,
                    "text": "Aua o Aʼu, o lē Malosi Aoao, ua faaee atu oʼu lima i luga o atunuu e sasa ia te i latou ona o a latou amioleaga."
                },
                {
                    "number": 97,
                    "text": "Ma o le a o atu mala ma o le a lē aveeseina ia mala mai le lalolagi sei uma ona Ou faaumaina laʼu galuega, lea o le a faapuupuuina i le amiotonu—"
                },
                {
                    "number": 98,
                    "text": "Sei oo ina iloa Aʼu e tagata uma, o e e totoe, mai lava i lē ua aupito itiiti e oo atu i lē aupito sili, ma o le a faatumulia i le malamalama o le Alii, ma o le a vaai mata i le mata, ma o le a sii aʼe o latou leo, ma o le a latou pepese faatasi ma le leo le pese fou lenei, fai mai:"
                },
                {
                    "number": 99,
                    "text": "Ua toe aumai e le Alii Siona;Ua togiolaina e le Alii lona nuu, o Isaraelu,E tusa ma le filifiliga o le alofa tunoa,Lea na faataunuuina i le faatuatuaMa le feagaiga a o latou tamā."
                },
                {
                    "number": 100,
                    "text": "Ua togiola e le Alii lona nuu;Ma ua noatia Satani ma ua lē toe i ai le taimi.Ua faapotopoto e le Alii mea uma i le tasi.Ua aumai e le Alii Siona i lalo mai lugā.Ua avaʼe i luga e le Alii Siona mai lalō."
                },
                {
                    "number": 101,
                    "text": "Ua mapuitiga le lalolagi ma ua aumai lona malosi;Ma ua faatuina le upumoni i ona loto;Ma ua fiafia mai le lagi i ona luga;Ma ua faaofuina o ia i le mamalu o lona Atua;Ona ua tu o ia i totonu o ona tagata."
                },
                {
                    "number": 102,
                    "text": "O le mamalu, ma le viiga, ma le mana, ma le malosi,Ia tuu atu i lo tatou Atua; ona ua tumu o ia i le alofa mutimutivale,Amiotonu, alofa tunoa ma le faamaoni, ma le filemu,E faavavau, faavavau lava, Amene."
                },
                {
                    "number": 103,
                    "text": "O lenei foi, e moni, e moni, Ou te fai atu ia te outou, e tatau i tagata taitoatasi o e e o atu e folafola atu laʼu talalelei tumau-faavavau, i le tulaga e oo i ai, le iai o ni o latou aiga, ma latou maua ni tupe e ala i meaalofa, e tatau ona latou auina atu ia tupe ia te i latou pe faaaoga mo lo latou lelei, e pei ona faatonuina ai i latou e le Alii, ona ua faapea ona foliga lelei lena mea ia te aʼu."
                },
                {
                    "number": 104,
                    "text": "Ma ia tuu atu ia te i latou uma o e ua leai ni aiga, o e e maua tupe, e auina atu ia tupe i le epikopo i Siona, po o le epikopo i Ohaio, ina ia faapaiaina mo le aumaia o faaaliga ma lo latou lomiga, ma mo le faatuina o Siona."
                },
                {
                    "number": 105,
                    "text": "Ma afai e tuu atu e se tagata i soo se tasi o outou se peleue, po o se suti, ia ave ofu tuai ma tuu atu i e matitiva, ma o i o outou ala ma le olioli."
                },
                {
                    "number": 106,
                    "text": "Ma afai e i ai se tagata i totonu o outou ua malosi i le Agaga, ia tuu atu ia te ia na te ave faatasi ma ia lē ua vaivai, ina ia faagaeetiaina o ia i le agamalu atoa, ina ia faamalosia foi o ia."
                },
                {
                    "number": 107,
                    "text": "O lea, ia outou ave faatasi ma outou e ua faauuina i le perisitua maualalo, ma auina atu i latou e muamua atu ia te outou e fai tuutuuga, ma saunia le ala, ma faataunuu tuutuuga ua lē mafai e outou lava ona faataunuu."
                },
                {
                    "number": 108,
                    "text": "Faauta, o le ala lenei na ati aʼe ai e aʼu aposetolo, i aso anamua, laʼu ekalesia ia te aʼu."
                },
                {
                    "number": 109,
                    "text": "O lea, ia tuu atu i tagata taitoatasi ia tu i lona lava tofi, ma galue i lona lava valaaulia, ma ia lē tuu atu i le ulu e fai atu i vae ua lē manaomia e ia vae; aua a aunoa ma vae o le a mafai faapefea e le tino ona tu?"
                },
                {
                    "number": 110,
                    "text": "O le tasi foi e manaomia e le tino itutino taitasi uma, ina ia mafai ona faagaeetia uma faatasi, ina ia mafai ona tausi i le atoatoa le faatulagaga."
                },
                {
                    "number": 111,
                    "text": "Ma faauta, e tatau i faitaulaga sili ona malaga, ma toeaina foi, ma ositaulaga maualalo foi; ae o tiakono ma aoao e tatau ona tofia e leoleo i luga o le ekalesia, e avea ma auauna nonofo mau mo le ekalesia."
                },
                {
                    "number": 112,
                    "text": "Ma e tatau foi i le epikopo, o Newel K. Whitney, ona malaga faataamilo ma i totonu o aulotu uma, e saili e matitiva e fesoasoani i o latou manaoga i le faalotomaualaloina o e mauʼoa ma e faamaualuluga."
                },
                {
                    "number": 113,
                    "text": "E tatau foi ia te ia ona fai sona sui e galue totogi e pulea ma faia lana pisinisi faaletino e pei ona o le a faatonu ai e ia."
                },
                {
                    "number": 114,
                    "text": "E ui i lea, ia tuu atu i le epikopo e alu i le aai o Niu Ioka, ma i le aai foi o Alapanī, ma i le aai foi o Positone, ma lapatai atu i tagata o aai na i le leo o le talalelei, ma se leo tele, e uiga i le faatafunaga ma le faafanoga atoa ua faatali mai ia te i latou pe afai latou te teena nei mea."
                },
                {
                    "number": 115,
                    "text": "Aua afai latou te teena nei mea, ua lata mai lava le itula o lo latou faamasinoga, ma o lo latou fale o le a tuua tuufua ia te i latou."
                },
                {
                    "number": 116,
                    "text": "Ia tuu atu ia te ia e faalagolago mai ia te aʼu ma o le a lē faafememeaiina ai o ia; ma o le a lē paʼū se lau o lona ao i le eleele e aunoa ma le iloa."
                },
                {
                    "number": 117,
                    "text": "Ma e moni Ou te fai atu ia te outou, aʼu auauna o totoe, ia outou o atu pe a mafai ai e tusa ma tulaga ua outou i ai, i o outou valaauga eseese, i aai ma nuu tetele ma taʼutaʼua, ma aʼoaʼi i le amiotonu le lalolagi e uiga ia latou amioletonu ma galuega uma lē faale-atua, ma faamatala manino atu ma le malamalama lelei le faatafunaga o mea inosia i aso e gata ai."
                },
                {
                    "number": 118,
                    "text": "Aua, o le a ala atu ia te outou, ua fetalai mai ai le Alii Malosi Aoao, ona Ou saeia o latou malo; o le a lē gata ina Ou luluina le lalolagi, ae o le a gatete le lagi ua tumu i fetu."
                },
                {
                    "number": 119,
                    "text": "Aua o Aʼu, o le Alii, ua tuu atu loʼu lima e faagaoioi mana o le lagi; e lē mafai ona outou vaai nei i ai, ae ua toeitiiti ona outou vaai lea i ai, ma iloa ai ua Ou i ai, ma o le a Ou alu atu ma nonofotupu faatasi ma loʼu nuu."
                },
                {
                    "number": 120,
                    "text": "O Aʼu o le Alefa ma le Omeka, o le amataga ma le gataaga. Amene."
                }
            ]
        },
        "/study/scriptures/dc-testament/dc/85": {
            "uri": "/study/scriptures/dc-testament/dc/85",
            "title": "Mataupu Faavae ma Feagaiga 85",
            "data_type": "chapter",
            "chapter_name": "Vaega 85",
            "chapter_summary": [
                "1–5, O tofi i Siona e maua e ala i le faapaiaga; 6–12, O Lē ua silisili ma le malosi o le a ia tuuina mai i le Au Paia lo latou tofi i Siona."
            ],
            "verses": [
                {
                    "number": 1,
                    "text": "O Le tiute o le failautusi a le Alii, o lē ua tofia e ia, o le tausi o se talafaasolopito, ma se talafaamaumau aoao o le ekalesia o mea uma e tutupu i Siona, ma i latou uma o e ua faapaiaina mai meatotino, ma maua ni tofi mai le epikopo, e tusa ma tulafono;"
                },
                {
                    "number": 2,
                    "text": "Ma o latou olaga foi, o latou faatuatua, ma galuega; ma e uiga foi i tagata liliuese o e e liliuese ua uma ona maua o latou tofi."
                },
                {
                    "number": 3,
                    "text": "Ua lē tusa ai ma le finagalo ma le poloaiga a le Atua, le tatau ai ia i latou o e lē mauaina o latou tofi e ala i le faapaiaga, e tusa ai ma lana tulafono, lea ua tuuina mai e ia, ina ia mafai ona faasefuluaʼiina e ia lona nuu, e saunia ai i latou auā le aso o le tauimasui ma le mu, ona tusia o latou igoa faatasi ma le nuu o le Atua."
                },
                {
                    "number": 4,
                    "text": "Pe ia tausia foi lo latou gafa, pe tuu i se mea e mafai ona maua ai i soo se talafaamaumau po o le talafaasolopito o le ekalesia."
                },
                {
                    "number": 5,
                    "text": "O le a lē i ai o latou igoa, po o igoa o o latou tamā, pe tusia igoa o a latou fanau i totonu o le tusi o le tulafono a le Atua, ua fetalai mai ai le Alii o Au."
                },
                {
                    "number": 6,
                    "text": "Ioe, ua faapea ona fetalai mai o le leo itiiti ma le filemu, lea e musumusu mai ma ati i mea uma, ma o le tele o taimi e faia ai oʼu ivi ia luluina aʼo faaali mai, ua fetalai mai:"
                },
                {
                    "number": 7,
                    "text": "Ma o le a oo mai foi o Aʼu, o le Alii le Atua, o le a Ou auina atu se ua silisili ma le malosi, ua umia le tootoo o le mana i lona lima, ua laʼei i le malamalama e fai ma ofu, o se o lona fofoga o le a fetalaia afioga, o afioga e faavavau; aʼo ona loto o le a avea o se vaipuna o le upumoni, e faatulaga tatau ai le maota o le Atua, ma fuafua i fasi fanua tofi o le au paia o e ua maua o latou igoa, ma igoa o o latou tamā, ma igoa o a latou fanau, ua tusia i le tusi o le tulafono a le Atua;"
                },
                {
                    "number": 8,
                    "text": "Aʼo le tagata lena, o lē na valaaulia e le Atua ma tofia, e tuu atu lona lima e faasagatonu le ʼatolaau a le Atua, o le a paʼū i le ufanafana o le oti, e pei o se laau e taia i le emo malamalama o le uila."
                },
                {
                    "number": 9,
                    "text": "Ma o i latou uma o e e lē maua o latou igoa o tusia i le tusi faamanatu o le a latou lē maua se tofi i lena aso, ae o le a vavae ese i latou, ma o la latou vaega o le a tofi atu ia te i latou i totonu o e e lē talitonu, i le mea ua i ai le tagiaue ma le lilivau o nifo."
                },
                {
                    "number": 10,
                    "text": "O nei mea ou te lē fai atu ai aʼu lava ia; o lea, e pei ona fetalai mai le Alii, o le a faapea foi ona faataunuuina e ia."
                },
                {
                    "number": 11,
                    "text": "Ma o i latou o e o le Perisitua Maualuga, faapea foi ma le perisitua maualalo, po o tagata o le ekalesia, o e o o latou igoa e lē maua o tusia i totonu o le tusi o le tulafono, pe maua ua liliuese, pe ua vavae ese mai le ekalesia, o le a latou lē maua i lena aso se tofi i totonu o le au paia a le Silisili Ese;"
                },
                {
                    "number": 12,
                    "text": "O lea, o le a faia ia te i latou e pei ona faia i fanau a le faitaulaga, e pei ona tusia i le mataupu lua ma le fuaiupu onosefulu ma le tasi ma le onosefulu ma le lua o le Esera."
                }
            ]
        },
        "/study/scriptures/dc-testament/dc/86": {
            "uri": "/study/scriptures/dc-testament/dc/86",
            "title": "Mataupu Faavae ma Feagaiga 86",
            "data_type": "chapter",
            "chapter_name": "Vaega 86",
            "chapter_summary": [
                "1–7, Ua tuuina mai e le Alii le uiga o le faataoto i saito ma titania; 8–11, Ua ia faamalamalama mai faamanuiaga o le perisitua ia te i latou o e o suli tatau ai e tusa ma le tino."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii ia te outou o aʼu auauna, e uiga i le faataoto i saito ma titania:"
                },
                {
                    "number": 2,
                    "text": "Faauta, e moni Ou te fai atu, o le fanua o le lalolagi lea, ma o aposetolo o i latou ia o e na luluina fatu;"
                },
                {
                    "number": 3,
                    "text": "Ma ina ua uma ona latou momoe, o lē ua faasauā tele i le ekalesia, o lē ua liliuese, o lē o le fafine talitane, o Papelonia lava lea, o lē ua faia atunuu uma ia feinu i lana ipu, o e o o latou loto, ua nofo ai le fili, o Satani lava, e pule ai—faauta, ua lulu e ia titania; o le mea lea, ua tineia ai e le titania le saito ma tuli le ekalesia i le vao."
                },
                {
                    "number": 4,
                    "text": "Ae faauta, i aso e gata ai, i le taimi nei lava aʼo amata ona aumai e le Alii le afioga, ma ua totogo aʼe le lau saito ma o loo muʼamuʼa lava—"
                },
                {
                    "number": 5,
                    "text": "Faauta, e moni Ou te fai atu ia te outou, o loo tagi atu agelu i le Alii i le ao ma le po, o e ua sauni ma faatalitali e auina atu e selesele i lalo fanua;"
                },
                {
                    "number": 6,
                    "text": "Peitai ua fetalai atu le Alii ia te i latou, aua le liaʼiina i luga titania aʼo muʼamuʼa le lau (aua e moni o loo vaivai lo outou faatuatua), neʼi outou faaumatia ai foi le saito."
                },
                {
                    "number": 7,
                    "text": "O lea, ia tuu pea le saito ma le titania e tutupu faatasi seia matua atoa le seleselega; ona outou faaputu ese muamua lea o le saito mai totonu o titania, ma a uma ona faaputuina o le saito, faauta ma tagai, ia fusi titania i fusi, ma tuu ai le fanua e susunu."
                },
                {
                    "number": 8,
                    "text": "O lea, ua faapea ona fetalai mai o le Alii ia te outou, o e ua faaauau ai pea le perisitua e ala i le gafa o o outou tamā—"
                },
                {
                    "number": 9,
                    "text": "Aua o outou o suli tatau i le tulafono, e tusa ma le tino, ma na natia mai le lalolagi faatasi ma Keriso i le Atua—"
                },
                {
                    "number": 10,
                    "text": "O lea ua tumau ai pea lo outou ola ma le perisitua, ma e tatau lava ona tumau pea e ala atu ia te outou ma lo tou gafa seia oo i le toefuataiga o mea uma na fetalaia e fofoga o perofeta paia uma talu mai le amataga o le lalolagi."
                },
                {
                    "number": 11,
                    "text": "O lea, amuia lava outou pe afai tou te tumau pea i loʼu agalelei, o se malamalama i Nuuese, ma o se faaola i loʼu nuu o Isaraelu, e ala atu i lenei perisitua. Na fetalai mai ai le Alii. Amene."
                }
            ]
        },
        "/study/scriptures/dc-testament/dc/87": {
            "uri": "/study/scriptures/dc-testament/dc/87",
            "title": "Mataupu Faavae ma Feagaiga 87",
            "data_type": "chapter",
            "chapter_name": "Vaega 87",
            "chapter_summary": [
                "1–4, Ua valoia le taua i le va o Setete i Matu ma Setete i Saute; 5–8, O le a pauu mai i luga o e uma ua nonofo i le lalolagi mala tetele."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii e uiga i taua o le a vave ona oo mai, e amata mai i le fouvalega a Karolaina i Saute, lea e oo ina iʼu i le oti ma le pagatia o tagata e toatele;"
                },
                {
                    "number": 2,
                    "text": "Ma e oo mai le taimi o le a sasaʼa mai ai taua i luga o atunuu uma, e amata mai i le nofoaga lea."
                },
                {
                    "number": 3,
                    "text": "Aua faauta, o le a vavae ese Setete i Saute e faasaga i Setete i Matu, ma o le a valaau atu Setete i Saute i isi atunuu, e oo lava i le atunuu o Peretania Tele, e pei ona taʼua, ma o le a latou valaau atu foi i isi atunuu, ina ia puipuia i latou lava e faasaga i isi atunuu; ma ona sasao atu ai lea o taua i luga o atunuu uma."
                },
                {
                    "number": 4,
                    "text": "Ma o le a oo mai, a mavae aso e tele, o le a tutulaʼi aʼe pologa e faasaga i o latou matai, o e o le a faatulaga ma aoaoina mo taua."
                },
                {
                    "number": 5,
                    "text": "Ma o le a oo mai foi o toe vaega o e e totoe o le laueleele, o le a latou faatulaga i latou lava, ma o le a matuā feita lava, ma o le a latou faatigaina Nuuese i se faatiga tele."
                },
                {
                    "number": 6,
                    "text": "Ma o le a faapea, e ala i le pelu ma le faamasaatoto, ona faanoanoa e e nonofo i le lalolagi; ma o le a faia ia lagona e e e nonofo i le lalolagi, e ala i oge, ma mala, ma mafuiʼe, ma faititili o le lagi, ma uila mataʼutia ma le malama foi, le toasa, ma le toatamaʼi, ma le aao aʼoaʼi o le Atua Malosi Aoao, seia oo ina uma ona faia e le faafanoga ua faatonuina se iʼuga atoatoa o atunuu uma;"
                },
                {
                    "number": 7,
                    "text": "Ina ia utu le tagi a le au paia, ma le toto o le au paia, mai le alu aʼe i taliga o le Alii o Sapaota, mai le eleele, ia tauimasui i o latou fili."
                },
                {
                    "number": 8,
                    "text": "O le mea lea, ia outou tutu ai i nofoaga paia, ma aua le masiʼi ese, seia oo mai le aso o le Alii; aua faauta, e vave lava ona oo mai, ua fetalai mai ai le Alii. Amene."
                }
            ]
        },
        "/study/scriptures/dc-testament/dc/88": {
            "uri": "/study/scriptures/dc-testament/dc/88",
            "title": "Mataupu Faavae ma Feagaiga 88",
            "data_type": "chapter",
            "chapter_name": "Vaega 88",
            "chapter_summary": [
                "1–5, E maua e le Au Paia faamaoni le Faamafanafana lena, o le folafolaga lea o le ola e faavavau; 6–13, O mea uma ua faafoe ma pulea e le Malamalama o Keriso; 14–16, E oo mai le Toetutu e ala i le Togiola; 17–31, O le usiusitai i tulafono selesitila, terasitila, po o le telesitila, e saunia ai tagata mo ia malo ma mamalu eseese; 32–35, O e e loto e tumau pea i le agasala e tumau pea i le eleelea; 36–41, Ua pulea malo uma i tulafono; 42–45, Ua tuuina mai e le Atua se tulafono i mea uma; 46–50, E oo lava i le Atua o le a malamalama i ai tagata; 51–61, O le faataoto i le tagata na auina atu ana auauna i le faatoaga ma le asiasi atu ia te i latou taitoatasi; 62–73, Faalatalata atu i le Alii, ma o le a outou vaai ai i ona fofoga; 74–80, Ia faapaia outou lava ma aoao atu i le tasi mataupu faavae o le malo; 81–85, E tatau i tagata uma taitoatasi o e ua uma ona lapataʼiina ona lapatai atu i lē la te tuaoi; 86–94, O faailoga, o vavaō o elemene, ma agelu, o le a saunia le ala mo le afio mai o le Alii; 95–102, O pu a agelu o le a valaaulia ai e ua oti e tutu mai i lo latou faasologa; 103–116, Ua folafola mai e pu a agelu le toefuataiga o le talalelei, le paʼū o Papelonia, ma le taua a le Atua silisili; 117–126, Saili le aoaoina, faatu se maota o le Atua (se malumalu), ma faalaʼei outou lava i le fusi o le alofa mama; 127–141, Ua faatu mai le faatulagaga o le Aoga a Perofeta, e aofia ai le sauniga o le mulumuluga o vae."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii ia te outou o e ua faapotopoto faatasi outou lava e maua lona finagalo e faatatau ia te outou:"
                },
                {
                    "number": 2,
                    "text": "Faauta, ua logomalie lenei mea i lo outou Alii, ma ua olioli agelu i o outou luga; ua oo mai taulaga a a outou talosaga i luga i taliga o le Alii o Sapaota, ma ua tusifaamaumauina i le tusi o igoa o e ua faapaiaina, i latou ia o le lalolagi selesitila."
                },
                {
                    "number": 3,
                    "text": "O le mea lea, Ou te auina atu nei i o outou luga, i luga lava lea o outou o aʼu uo, se isi Faamafanfana, o le Agaga Paia lea o le folafolaga, ia mau i o outou loto; o le isi Faamafanafana lea, o lea lava e tasi na Ou folafola atu i oʼu soo, e pei ona tusifaamaumauina i le molimau a Ioane."
                },
                {
                    "number": 4,
                    "text": "O lenei Faamafanafana o le folafolaga lea o le ola e faavavau Ou te tuu atu ia te outou, o le mamalu lava lea o le malo selesitila;"
                },
                {
                    "number": 5,
                    "text": "O le mamalu lena o le ekalesia a le Ulumatua, o le mamalu lava lea o le Atua, o lē ua silisili ona paia i tagata uma, e ala ia Iesu Keriso lona Alo—"
                },
                {
                    "number": 6,
                    "text": "O ia o lē na afio aʼe i lugā, e pei foi ona afio ifo o ia i lalo o mea uma, lea na malamalama ai o ia i mea uma, ina ia mafai ona i ai o ia, o le malamalama o le upumoni, i mea uma ma ala atu i mea uma;"
                },
                {
                    "number": 7,
                    "text": "O le upumoni lea ua susulu atu. O le malamalama lea o Keriso. E pei foi ona i ai o ia i le la, ma le susulu o le la, ma le mana o i ai, lea na faia ai."
                },
                {
                    "number": 8,
                    "text": "E pei foi ona i ai o ia i le masina, ma o le susulu o ia o le masina, ma le mana o i ai, lea na faia ai;"
                },
                {
                    "number": 9,
                    "text": "E pei foi o le susulu o fetu, ma le mana o i ai, lea na faia ai;"
                },
                {
                    "number": 10,
                    "text": "Ma le lalolagi foi, le lalolagi lava lea o loo outou tutu ai, ma le mana o i ai."
                },
                {
                    "number": 11,
                    "text": "Ma o le sulu lea o loo susulu atu, lea ua tuu atu ai ia te outou le malamalama, ua ala mai ia te ia o lē ua faamalamalamaina o outou mata, o le malamalama lava lea e tasi ua faapupulaina o outou malamalamaaga;"
                },
                {
                    "number": 12,
                    "text": "O le malamalama lea ua susulu atu mai luma o le Atua e faatumulia ai le loaloa o le vateatea—"
                },
                {
                    "number": 13,
                    "text": "O le malamalama lea ua i totonu o mea uma, lea ua tuuina le ola i mea uma, o le tulafono lea ua pulea ai mea uma, o le mana lava lea o le Atua o lē o loo afio i luga o lona nofoalii, o lē o loo i le loto o le faavavau, o lē ua i ai i le totonugalemu o mea uma."
                },
                {
                    "number": 14,
                    "text": "O lenei, e moni Ou te fai atu ia te outou, o le togiola ua faia mo outou ua ala mai ai le faataunuuina o le toetutu mai le oti."
                },
                {
                    "number": 15,
                    "text": "Ma o le agaga ma le tino o le tagata lea."
                },
                {
                    "number": 16,
                    "text": "Ma o le toetu mai le oti o le togiolaina lea o le tagata."
                },
                {
                    "number": 17,
                    "text": "Ma o le togiolaina o le tagata ua ala mai lea i lē na te faaolaina mea uma, o lē ua ia folafola i lona loto o le a fai le lalolagi ma tofi o e matitiva ma e agamalu."
                },
                {
                    "number": 18,
                    "text": "O lea, e tatau ai ona faapaia le lalolagi mai amioletonu uma, ina ia saunia mo le mamalu selesitila;"
                },
                {
                    "number": 19,
                    "text": "Aua a uma ona faataunuu e le lalolagi le faamoemoe o lona foafoaga, o le a faapaleina i le mamalu, i le afio ai lava lea o le Atua le Tamā:"
                },
                {
                    "number": 20,
                    "text": "Ina ia mafai e tino o e o le malo selesitila ona mauaina e faavavau faavavau lava; aua, o le faamoemoe lea na faia ma foafoa ai le lalolagi, ma o le faamoemoe lea ua faapaiaina ai i latou."
                },
                {
                    "number": 21,
                    "text": "Ma o i latou o e e lē faapaiaina i le tulafono lea na Ou tuu atu ia te outou, le tulafono lava lea a Keriso, e ao ina mautofi i se isi malo, le malo lava lena o le terasitila, po o le malo lena o le telesitila."
                },
                {
                    "number": 22,
                    "text": "Ona o ia o lē e lē mafai ona ola i le tulafono o se malo selesitila e lē mafai ona ia gafatia se mamalu selesitila."
                },
                {
                    "number": 23,
                    "text": "Ma o ia o lē e lē mafai ona ola i le tulafono o se malo terasitila e lē mafai ona ia gafatia se mamalu terasitila."
                },
                {
                    "number": 24,
                    "text": "Ma o ia o lē e lē mafai ona ola i le tulafono o se malo telesitila e lē mafai ona ia gafatia se mamalu telesitila; o lea ua lē agavaa o ia mo se malo o le mamalu. O lea e ao ai ina mau o ia i se malo e lē o se malo o le mamalu."
                },
                {
                    "number": 25,
                    "text": "O lenei foi, e moni Ou te fai atu ia te outou, ua i ai le lalolagi i le tulafono o se malo selesitila, ona ua faataunuu ai le faamoemoega o lona foafoaga, ma lē solia ai le tulafono—"
                },
                {
                    "number": 26,
                    "text": "O le mea lea, o le a faapaiaina le lalolagi; ioe, e ui o le a mate, o le a toe faaolaina, ma o le a gafatia le mana lea e faaola ai, ma o le a fai ma tofi o e amiotonu."
                },
                {
                    "number": 27,
                    "text": "Aua e ui ina oti i latou, o le a latou toe tutu mai foi, o se tino faaleagaga."
                },
                {
                    "number": 28,
                    "text": "O i latou o e o se agaga selesitila o le a latou maua le tino lava e tasi sa o se tino natura; o le a outou maua lava o outou tino, ma o lo outou mamalu o le a o lena mamalu e faaola ai o outou tino."
                },
                {
                    "number": 29,
                    "text": "O outou o e e faaolaina e se vaega o le mamalu selesitila o le a outou maua i lena taimi lea lava mamalu e tasi, o se atoatoaga lava."
                },
                {
                    "number": 30,
                    "text": "Ma o i latou o e e faaolaina e se vaega o le mamalu terasitila o le a latou maua i lena taimi lea lava mamalu e tasi, o se atoatoaga lava."
                },
                {
                    "number": 31,
                    "text": "Ma o i latou foi o e e faaolaina e se vaega o le mamalu telesitila o le a latou maua i le taimi lena lea lava mamalu e tasi, o se atoatoaga lava."
                },
                {
                    "number": 32,
                    "text": "Ma o i latou o e e totoe o le a faaolaina foi; e ui i lea, o le a toe foi atu i latou i lo latou lava nofoaga, e olioli i mea ua latou loto e talia, aua sa latou lē loto e olioli i mea semanū latou te maua."
                },
                {
                    "number": 33,
                    "text": "Aua o se a se aoga i se tagata pe a tuu atu se meaalofa i ona luga, ae na te lē taliaina le meaalofa? Faauta, e lē olioli o ia i le mea ua tuu atu ia te ia, pe olioli foi ia te ia o lē na tuuina mai le meaalofa."
                },
                {
                    "number": 34,
                    "text": "O lenei foi, e moni ou te fai atu ia te outou, o le mea ua pulea i le tulafono ua faasaoina foi i le tulafono ma ua faaatoatoa ma faapaiaina i lea lava tulafono e tasi."
                },
                {
                    "number": 35,
                    "text": "O ia o lē e solia se tulafono, ma lē ola i le tulafono, ae saili e avea ma se tulafono ia te ia lava, ma loto e ola i le agasala, ma ola atoa i le agasala, e lē mafai ona faapaiaina i le tulafono, pe i le alofa mutimutivale, faamasinotonu, po o le faamasinoga. O lea, o le a tumau pea i latou i le eleelea."
                },
                {
                    "number": 36,
                    "text": "O malo uma ua i ai se tulafono ua tuu atu i ai;"
                },
                {
                    "number": 37,
                    "text": "Ma e tele malo ua i ai; ona ua leai se avanoa ua lē o i ai se malo; ma ua leai se malo ua lē o i ai se avanoa, pe o se malo tele po o se malo itiiti."
                },
                {
                    "number": 38,
                    "text": "Ma ua tuuina atu i malo taitasi se tulafono; ma ua i ai foi i tulafono taitasi ni tuaoi ma ni tuutuuga faapitoa."
                },
                {
                    "number": 39,
                    "text": "O tagata uma o e e lē ola i ia tuutuuga e lē taʼuamiotonuina."
                },
                {
                    "number": 40,
                    "text": "Ona o le atamai e pipii i le atamai; o le poto e talia le poto; o le upu moni e fusia le upu moni; o le amiomamā e fiafia i le amiomamā; o le malamalama e pipii i le malamalama; o le alofa mutimutivale e agaalofa i le alofa mutimutivale ma aiā i ana lava; o le faamasinotonu e alu pea i lona ala ma aiā i ana lava; e alu atu le faamasinoga i luma o fofoga o ia o lē ua afio i luga o le nofoalii ma pulea ma faia mea uma."
                },
                {
                    "number": 41,
                    "text": "Ua malamalama o ia i mea uma, ma ua i ai mea uma i ona luma, ma ua siomia o ia i mea uma; ma ua i ai o ia i luga o mea uma, ma i totonu o mea uma, ma i ai e ala atu i mea uma, ma ua faataamilo i mea uma; ma o mea uma ua ala mai ia te ia, ma e a ia, o le Atua lea, e faavavau faavavau lava."
                },
                {
                    "number": 42,
                    "text": "O lenei foi, e moni ou te fai atu ia te outou, ua tuuina mai e ia se tulafono i mea uma, lea ua latou gaoioi ai i o latou taimi ma o latou tau;"
                },
                {
                    "number": 43,
                    "text": "Ma o o latou ala ua faia tumau, e oo lava i ala o le lagi ma le lalolagi, lea ua aofia ai le lalolagi ma paneta uma."
                },
                {
                    "number": 44,
                    "text": "Ma latou te tuu atu le malamalama i le tasi i o latou taimi ma o latou tau, i o latou minute, i o latou itula, i o latou aso, i o latou vaiaso, i o latou masina, i o latou tausaga—o nei mea uma o se tausaga e tasi i le Atua, ae lē i le tagata."
                },
                {
                    "number": 45,
                    "text": "E taavale le lalolagi i luga o ona apaau, ma e tuu mai e le la lona malamalama i le ao, ma e tuu mai e le masina lona malamalama i le po, ma e tuu mai foi e fetu o latou malamalama, aʼo taavavale i luga o o latou apaau i lo latou mamalu, i le lotolotoi o le mana o le Atua."
                },
                {
                    "number": 46,
                    "text": "O se a se mea Ou te faatusa i ai nei malo, ina ia mafai ona outou malamalama?"
                },
                {
                    "number": 47,
                    "text": "Faauta, o nei mea uma o malo, ma o soo se tagata ua vaai i soo se tasi po o le aupito itiiti o ia malo, ua vaai i le Atua o femaliuaʼi i lona mamalu ma lona mana."
                },
                {
                    "number": 48,
                    "text": "Ou te fai atu ia te outou, sa vaai o ia ia te ia; e ui i lea, o ia o lē na afio mai i ona lava, sa lē malamalama i ai."
                },
                {
                    "number": 49,
                    "text": "Ua susulu atu le malamalama i le pouliuli, a ua lē malamalama i ai le pouliuli; e ui i lea, e oo mai le aso o le a outou malamalama ai i le Atua lava, i le faaolaina o outou ia te ia, ma e ia."
                },
                {
                    "number": 50,
                    "text": "Ona outou iloa lea ua outou vaai ia te aʼu, ua Ou i ai, ma o Aʼu lea o le malamalama moni ua i totonu ia te outou, ma ua outou i ai i totonu ia te aʼu; a lē o lea e lē mafai ona outou uluola."
                },
                {
                    "number": 51,
                    "text": "Faauta, o le a Ou faatusaina ia malo i se tagata ua i ai se fanua, ma ua ia auina atu ana auauna i le fanua e eli i le fanua."
                },
                {
                    "number": 52,
                    "text": "Ma ua fai atu o ia i lē ua muamua: Inā alu atu ia oe ma galue i le fanua, ma o le a ou alu atu ia te oe i le itula muamua, ma o le a e vaai i le olioli o oʼu foliga."
                },
                {
                    "number": 53,
                    "text": "Ma ua fai atu o ia i lē e lona lua: Inā alu atu ia foi oe i le fanua, ma o le a ou asiasi atu ia te oe i le itula lona lua ma o le a e vaai i le olioli o oʼu foliga."
                },
                {
                    "number": 54,
                    "text": "Ma i lē e lona tolu foi, ua fai atu i ai: O le a ou asiasi atu ia te oe;"
                },
                {
                    "number": 55,
                    "text": "Ma i lē e lona fa, ma faapea lava e oo i lē e lona sefululua."
                },
                {
                    "number": 56,
                    "text": "Ma sa alu atu le alii o le fanua i lē na muamua i le itula muamua, ma nofo faatasi ma ia i le itula atoa lena, ma sa faafiafiaina o ia i le susulu o fofoga o lona alii."
                },
                {
                    "number": 57,
                    "text": "Ma ona tuumuli ese ai lea o ia mai lē na muamua ina ia mafai e ia ona asiasi atu foi i lē e lona lua, ma lē e lona tolu, ma lē e lona fa, ma faapea lava e oo atu i lē e lona sefululua."
                },
                {
                    "number": 58,
                    "text": "Ma sa faapea ona latou maua uma le susulu o fofoga o lo latou alii, o tagata taitoatasi i lona itula, ma i lona taimi, ma i lona tau—"
                },
                {
                    "number": 59,
                    "text": "E amata mai i lē na muamua, ma faapea lava e oo atu i lē e mulimuli, ma mai lē e mulimuli e oo mai i lē na muamua, ma mai i lē na muamua e oo atu i lē e mulimuli;"
                },
                {
                    "number": 60,
                    "text": "O tagata taitoatasi i lona lava faasologa, seia uma lona itula, e pei lava ona sa poloaiina ai o ia e lona alii, ina ia faamamaluina lona alii ia te ia, ma ia i lona alii, ina ia mafai ona faamamaluina i latou uma."
                },
                {
                    "number": 61,
                    "text": "O lea, Ou te faatusaina nei malo uma i lenei faataoto, ma e e nonofo ai—o malo taitasi i lona itula, ma i lona taimi, ma i lona tau, e tusa lava ma le folafolaga na faia e le Atua."
                },
                {
                    "number": 62,
                    "text": "O lenei foi, e moni Ou te fai atu ia te outou, o aʼu uo, Ou te tuu atu nei upu ia te outou tou te mafaufau i ai i o outou loto, faatasi ma le poloaiga lenei Ou te tuu atu ia te outou, ia outou valaau mai ia te aʼu manū o Ou latalata atu—"
                },
                {
                    "number": 63,
                    "text": "Faalatalata mai ia te aʼu ma o le a Ou faalatalata atu ai ia te outou; saili mai ia te aʼu ma le filiga ma o le a outou maua ai aʼu; ole mai, ma o le a outou maua ai; tuʼituʼi mai, ma o le a tatala atu ai ia te outou."
                },
                {
                    "number": 64,
                    "text": "Soo se mea tou te ole atu ai i le Tamā i loʼu igoa ua tatau ai mo outou, o le a tuu mai ia te outou;"
                },
                {
                    "number": 65,
                    "text": "Ma afai tou te ole atu mo se mea ua lē tatau ai mo outou, o le a liua mo lo outou tausalaga."
                },
                {
                    "number": 66,
                    "text": "Faauta, o le mea ua outou faalogo mai i ai ua pei o le leo o lē ua alaga i le vao—i le vao, aua ua lē mafai ona outou vaai atu ia te ia—o loʼu leo, aua o loʼu leo o le Agaga lea; o loʼu Agaga o le upumoni lea; e tumau le upumoni ma ua leai sona iuga; ma afai e i ai i totonu o outou o le a uluola."
                },
                {
                    "number": 67,
                    "text": "Ma afai e tau-tasi o outou mata i loʼu mamalu, o le a faatumulia o outou tino atoa i le malamalama, ma o le a leai se pouliuli e ia te outou; ma o lena tino ua faatumulia i le malamalama e malamalama i mea uma."
                },
                {
                    "number": 68,
                    "text": "O lea, ia outou faapaia outou lava ina ia tau-tasi o outou mafaufau i le Atua, ma e oo mai aso o le a outou vaai ai ia te ia; ona o le a afe ese e ia le veli mai ona fofoga ia te outou, ma o le a faia lena mea i lona lava taimi, ma i lana lava ala, ma e tusa ai ma lona lava finagalo."
                },
                {
                    "number": 69,
                    "text": "Ia manatua le folafolaga tele ma le mulimuli lea na Ou fai atu ia te outou; ia lafo mamao ese mai ia te outou o outou mafaufauga lē aoga ma lo outou ʼata tele."
                },
                {
                    "number": 70,
                    "text": "Ia outou nonofo, ia outou nonofo i le nofoaga lenei, ma tāalo se alofi sā potopoto, o se alofi sā lava lea o i latou o e o tagata galulue muamua i le malo mulimuli lenei."
                },
                {
                    "number": 71,
                    "text": "Ma ia tuu atu ia te i latou o e na latou lapataiina ia latou malaga e valaau atu i le Alii, ma mafaufau i o latou loto i le lapataiga ua latou maua, mo se vaitau itiiti."
                },
                {
                    "number": 72,
                    "text": "Faauta, ma tagai, o le a Ou tausia a outou lafu, ma o le a Ou faatutu mai toeaina ma auina atu ia te i latou."
                },
                {
                    "number": 73,
                    "text": "Faauta, o le a Ou faanatinatiina laʼu galuega i lona taimi."
                },
                {
                    "number": 74,
                    "text": "Ma Ou te tuu atu ia te outou, o e o tagata galulue muamua i le malo mulimuli lenei, se poloaiga ia outou faapotopoto faatasi outou lava, ma faatulaga outou lava, ma saunia outou lava, ma faapaia outou lava; ioe, ia faamamā o outou loto, ma faamamā o outou lima ma o outou vae i oʼu luma, ina ia mafai ona Ou faamamāina outou;"
                },
                {
                    "number": 75,
                    "text": "Ina ia mafai ona Ou molimau atu i lo outou Tamā, ma lo outou Atua, ma loʼu Atua, ua outou mamā mai le toto o lenei tupulaga amioleaga; ina ia mafai ona Ou faataunuuina lenei folafolaga, lenei folafolaga tele ma le mulimuli, lea na Ou fai atu ia te outou, pe a Ou loto i ai."
                },
                {
                    "number": 76,
                    "text": "O lenei foi, Ou te tuu atu ia te outou se poloaiga ia outou faaauau pea i le tatalo ma le anapogi mai le taimi nei i luma."
                },
                {
                    "number": 77,
                    "text": "Ma Ou te tuu atu ia te outou se poloaiga ia outou aoao i le tasi mataupu faavae o le malo."
                },
                {
                    "number": 78,
                    "text": "Ia outou aoao atu ma le filiga ma o le a i ai loʼu alofa tunoa ia te outou, ina ia mafai ona aoaoina atoatoa atili outou i teori, i mataupu autu, i mataupu faavae, i le tulafono o le talalelei, i mea uma tau i le malo o le Atua, ua tatau mo outou ona malamalama i ai;"
                },
                {
                    "number": 79,
                    "text": "O mea o i le lagi ma o i le lalolagi, ma o i lalo o le lalolagi; o mea sa i ai, o mea o i ai, o mea ua vave ona oo mai; o mea o loo i le atunuu, o mea o i isi atunuu; o taua ma faafatiatamaʼiga o atunuu, ma faamasinoga o loo i luga o le laueleele; ma se malamalama foi i atunuu ma malo—"
                },
                {
                    "number": 80,
                    "text": "Ina ia mafai ona outou saunia i mea uma pe a Ou toe auina atu outou e faalautele le valaauga lea ua Ou valaaulia i ai outou, ma le misiona lea ua Ou tofia ai outou."
                },
                {
                    "number": 81,
                    "text": "Faauta, na Ou auina atu outou e molimau ma lapatai atu i tagata, ma ua tatau i tagata taitoatasi o e ua uma ona lapataia ona lapatai atu i lē la te tuaoi."
                },
                {
                    "number": 82,
                    "text": "O lea, e tuu ai i latou e aunoa ma se ʼalofaga, ma ua i luga o o latou lava ulu a latou agasala."
                },
                {
                    "number": 83,
                    "text": "O ia o lē e saili vave mai ia te aʼu o le a ia maua aʼu, ma o le a lē tuulafoaiina."
                },
                {
                    "number": 84,
                    "text": "O lea, ia outou nonofo ai, ma galulue ma le filiga, ina ia mafai ona faaatoatoaina outou i la outou auaunaga e o atu i totonu o Nuuese i le taimi mulimuli, e tusa ma le toatele e taʼu mai e le fofoga o le Alii, e fusifaamau le tulafono ma faamau le molimau, ma saunia le au paia mo le itula o le faamasinoga o le a oo mai;"
                },
                {
                    "number": 85,
                    "text": "Ina ia mafai ona sao o o latou agaga mai le toasa o le Atua, o le faatafunaga lea o mea inosia o loo faatali mai mo e amioleaga, i le lalolagi lenei ma le lalolagi a sau. E moni, Ou te fai atu ia te outou, ia tuu atu ia te i latou o e e lē o toeaina muamua, e faaauau pea i le tovine seia fetalai mai le fofoga o le Alii ia te i latou, ona e lei oo mai lo latou taimi; e lei mama o latou ofu mai le toto o lenei tupulaga."
                },
                {
                    "number": 86,
                    "text": "Ia outou ola i le saolotoga ua faasaolotoina ai outou; aua tou te faalavelaveaina outou lava i le agasala, ae ia tausi o outou lima ia mama, seia afio mai le Alii."
                },
                {
                    "number": 87,
                    "text": "Aua ua lē toe tele ni aso mai le taimi nei, o le a luluina ma taumalualua solo ai le eleele e pei o se tagata ʼonā; ma o le a pupuni ai e le la ona mata, ma o le a musu ai e tuu mai le malamalama; ma o le a gasetoto le masina; ma o le a feitai tele fetu, o le a latou faapauu ifo i latou lava i lalo e pei o se fua o se mati e paʼū ifo mai se laau o le mati."
                },
                {
                    "number": 88,
                    "text": "Ma a mavae la outou molimau o le a oo mai le toasa ma le toatamaʼi i luga o tagata."
                },
                {
                    "number": 89,
                    "text": "Aua a mavae la outou molimau o le a oo mai le molimau a mafuiʼe, lea o le a tupu mai ai le oi i totonu o ia, ma o le a pauu tagata i luga o le eleele ma o le a lē mafai ona tutu."
                },
                {
                    "number": 90,
                    "text": "Ma o le a oo mai foi le molimau a le leo o faititili, ma le leo o uila, ma le leo o taʼutaʼu, ma le leo o galu o le sami e fafati mai i latou lava e tiaʼina o latou tuaoi."
                },
                {
                    "number": 91,
                    "text": "Ma o le a vāvāō mea uma; ma e moni lava, o le a pepē fatu o tagata; ona o le a oo mai le mataʼu i luga o tagata uma."
                },
                {
                    "number": 92,
                    "text": "Ma o le a felelei agelu i le taulotoaʼiga o le lagi, ma alalaga atu i se leo tele, ma ili atu le pu a le Atua, e fai atu: Ia outou saunia ia, ia outou saunia ia, outou e ua nonofo i le lalolagi; ona ua oo mai le faamasinoga a lo tatou Atua. Faauta, ma tagai, ua afio mai le Faatoafaiavā; inā outou o atu ia i fafo e fetaiaʼi ma ia."
                },
                {
                    "number": 93,
                    "text": "Ma e lē pine ae o le a tu mai se faailoga tele i le lagi, ma o le a vaai faatasi i ai tagata uma."
                },
                {
                    "number": 94,
                    "text": "Ma o le a ili e le tasi agelu lana pu, fai mai: O lena ekalesia tele, o le tinā o mea inosia, o lē na faia i atunuu uma ia feinu i le uaina o le toasa o lona faitaaga, o lē ua sauaina le au paia a le Atua, o lē ua faamasaaina o latou toto—o ia o lē ua nofo i luga o vai e tele, ma i luga o motu o le sami—faauta, o ia lea o titania o le lalolagi; ua fusi o ia i ni fusi, ua faamalosia ona nonoa, e leai se tagata e mafai ona tatalaina; o lea, ua saunia o ia e susunu. Ma o le a ili umi ma leo tele e le agelu lana pu, ma o le a lagona e atunuu uma."
                },
                {
                    "number": 95,
                    "text": "Ma o le a i ai se taaligoligoa i le lagi mo le va o le afa itula; ma e lē pine lava ona mavae, ae o le a tatalaina le pupuni o le lagi, e pei ona tatalaina se tusitaai pe a uma ona taai, ma o le a afe ese le veli mai fofoga o le Alii;"
                },
                {
                    "number": 96,
                    "text": "Ma o le au paia e i ai i luga o le lalolagi, o e o ola, o le a liua ma segia i luga e feitaiaʼi ma ia."
                },
                {
                    "number": 97,
                    "text": "Ma o i latou o e na momoe i o latou tuugamau, o le a tutulai mai, ona o le a tatalaina o latou tuugamau; ma o le a segia foi i latou i luga e fetaiaʼi ma ia i le taulotoaʼiga o le poutu o le lagi—"
                },
                {
                    "number": 98,
                    "text": "O i latou ia o a Keriso, o faapolopolo muamua, o i latou ia o e o le a o ifo muamua i lalo faatasi ma ia, ma i latou o e e i luga o le lalolagi ma e i totonu o o latou tuugamau, o e e muamua ona segia i luga e feitaiaʼi ma ia; ma o lenei mea atoa e faia i le leo o le ili mai o le pu a le agelu a le Atua."
                },
                {
                    "number": 99,
                    "text": "Ma a mavae lea, o le a ili mai se tasi agelu, o le pu lona lua lea; ma ona oo mai ai lea o le togiolaina o i latou o e ua a Keriso i lona afio mai; o e ua latou maua la latou vaega i le falepuipui lena ua saunia mo i latou, ina ia mafai ona latou maua o le talalelei, ma faamasinoina e tusa ma tagata i la le tino."
                },
                {
                    "number": 100,
                    "text": "O lenei foi, o le a ili mai se tasi pu, o le pu lonatolu lea; ma ona o mai ai lea o agaga o tagata o e o le a faamasinoina, ma ua maua i lalo o le tausalaga;"
                },
                {
                    "number": 101,
                    "text": "Ma o i latou ia o le toe o e ua oti; ma e lē toe ola mai i latou seia uma le afe o tausaga, e lē toe ola mai lava, seia oo i le iuga o le lalolagi."
                },
                {
                    "number": 102,
                    "text": "Ma o le a ilia se tasi pu, o le pu lona fa lea, fai mai: Ua i ai i totonu o i latou o e ia tuu pea seia oo i lena aso tele ma le mulimuli, o le iuga lea, o e o le a tumau pea i le eleelea."
                },
                {
                    "number": 103,
                    "text": "Ma o le a ilia se tasi pu, o le pu lona lima lea, o le agelu lona lima lea o lē ua ia tuuina atu le talalelei tumau-faavavau—ua lele atu i le taulotoaʼiga o le lagi, i atunuu uma, ituaiga, gagana, ma nuu;"
                },
                {
                    "number": 104,
                    "text": "Ma o le leo lenei o lana pu, e fetalai atu i tagata uma, i e o i le lagi ma e o i le lalolagi, ma e o i lalo o le lalolagi—ona o le a lagona e taliga uma, ma o le a tootuli tulivae uma, ma o le a taʼutaʼu atu e laulaufaiva uma, aʼo latou faalogoina le leo o le pu, ua fai mai: Ia matataʼu i le Atua, ma avatu le mamalu ia te ia o lē o afio i luga o le nofoalii, e faavavau faavavau lava; ona ua oo mai le itula o lana faamasinoga."
                },
                {
                    "number": 105,
                    "text": "O lenei foi, o le a ilia e se tasi agelu lana pu, o le agelu lona ono lea, ua fai mai: Ua paʼū le fafine o lē na ia faia ia inu atunuu uma i le uaina o le toasa o lona faitaaga; ua paʼū o ia, ua paʼū!"
                },
                {
                    "number": 106,
                    "text": "O lenei foi, o le a ilia e se tasi agelu lana pu, o le agelu lona fitu lea, ua fetalai mai: Ua maeʼa; ua maeʼa! Ua manumalo le Tamai Mamoe a le Atua ma ua soli toatasi e ia le soligāvine, o le soligāvine lava lea o le mataʼutia o le toasa o le Atua Malosi Aoao."
                },
                {
                    "number": 107,
                    "text": "Ma ona faapaleina ai lea o agelu i le mamalu o lona malosi, ma o le a faatumuina le au paia i lona mamalu, ma maua lo latou tofi ma faia i latou ia tutusa ma ia."
                },
                {
                    "number": 108,
                    "text": "Ma ona toe ili lea e le agelu muamua lana pu i taliga o tagata ola uma, ma faaalia galuega lilo a tagata, ma galuega ofoofogia a le Atua i le afe muamua o tausaga."
                },
                {
                    "number": 109,
                    "text": "Ma ona ili ai lea e le agelu lona lua lana pu, ma faaalia galuega lilo a tagata, ma mafaufauga ma faamoemoega o o latou loto, ma galuega ofoofogia a le Atua i le afe lona lua o tausaga—"
                },
                {
                    "number": 110,
                    "text": "Ma faapea lava ona faasolo, seia oo ina ili e le agelu lona fitu lana pu; ma o le a tu atu o ia i luga o le laueleele ma luga o le sami, ma tauto atu i le suafa o ia o lē ua afio i luga o le nofoalii, ua lē toe i ai se taimi; ma o le a noatia Satani, le gata tuai lena, o lē ua taʼua o le tiapolo, ma o le a lē tatalaina mo le va o se afe o tausaga."
                },
                {
                    "number": 111,
                    "text": "Ma ona tatala ai lea o ia mo se vaitau itiiti, ina ia mafai ona faapotopoto faatasi e ia ana autau."
                },
                {
                    "number": 112,
                    "text": "Ma o Mekaeli, le agelu lona fitu, le agelu silisili lea, o le a faapotopoto faatasi e ia ana autau, o ʼau lava ia o le lagi."
                },
                {
                    "number": 113,
                    "text": "Ma o le a faapotopoto faatasi e le tiapolo ana autau; o ʼau lava ia o seoli, ma o le a o mai i luga e tau faasaga ia Mekaeli ma ana autau."
                },
                {
                    "number": 114,
                    "text": "Ma ona oo mai ai lea o le taua a le Atua silisili; ma o le a lafo ese le tiapolo ma ana autau i lo latou lava nofoaga, o le a latou lē toe maua se mana i luga o le au paia."
                },
                {
                    "number": 115,
                    "text": "Aua o le a tau e Mekaeli a latou taua, ma o le a manumalo ia te ia o lē ua saili i le nofoalii o ia o lē ua afio i luga o le nofoalii, o le Tamai Mamoe lava lea."
                },
                {
                    "number": 116,
                    "text": "O le mamalu lava lea o le Atua, ma e ua faapaiaina; ma o le a latou lē toe vaai i le oti."
                },
                {
                    "number": 117,
                    "text": "O lea, e moni Ou te fai atu ia te outou, aʼu uo, ia taālo la outou alofi sā, e pei ona Ou poloaiina ai outou."
                },
                {
                    "number": 118,
                    "text": "Ma talu ona ua lē i ai i tagata uma le faatuatua, ia outou saili ma le filiga ma aoao i le tasi upu o le poto; ioe, ia outou saili mai totonu o tusi sili ona lelei upu o le poto; saili i le aoaoina, e ala lava lea i le suesue ma le faatuatua foi."
                },
                {
                    "number": 119,
                    "text": "Ia outou faatulaga tatau outou lava; ia saunia mea manaomia uma; ma faatu se fale, o se fale tatalo lea, o se fale o le anapogi, o se fale o le faatuatua, o se fale o le aoaoga, o se fale o le mamalu, o se fale maopoopo, o se fale o le Atua;"
                },
                {
                    "number": 120,
                    "text": "Ina ia faia a outou ulufale mai i le suafa o le Alii; ina ia faia a outou ulufafo atu i le suafa o le Alii; ina ia faia a outou fealofaʼiga i le suafa o le Alii, ma lima ua sii atu i le Silisili Ese."
                },
                {
                    "number": 121,
                    "text": "O lea, ia taofi mai ia outou upu faatauvaa uma, mai toega uma, mai o outou manao tuinanau uma, mai lo outou faamaualuga ma manatu-māmā uma, ma mai ia outou mea amioleaga uma o fai."
                },
                {
                    "number": 122,
                    "text": "Tofi se faiaoga i totonu o outou lava, ma ia lē tuu atu i tagata uma e tāutala i le taimi e tasi; ae tuu atu i tagata e tautala taitoatasi mai ae tuu i isi tagata uma e faalogologo i ana upu, ina a uma ai ona tautala mai o tagata uma, o le a faapea ona mafai ona faagaeetia ai o tagata uma, ma ina ia mafai ona maua ai e tagata taitoatasi le avanoa tutusa."
                },
                {
                    "number": 123,
                    "text": "Vaai ia outou alofa i le tasi; tuu le losilosivale; aoao e fetufaai ma le tasi e pei ona manaomia i le talalelei."
                },
                {
                    "number": 124,
                    "text": "Tuu le faapaiē; tuu le lē mamā, tuu le fai pona o le tasi i le isi; tuu le moe umi atu nai lo le mea e tatau ai; vave momoe, ina ia outou lē vaivai; alapo aʼe, ina ia olaola o outou tino ma o outou mafaufau."
                },
                {
                    "number": 125,
                    "text": "Ma silisili i luga o mea uma, ia outou faaoofu outou lava i le fusi o le alofa mama, e pei o se ofutalaloa, o le fusi lea o le atoatoa ma le filemu."
                },
                {
                    "number": 126,
                    "text": "Ia tatalo e lē aunoa, ina ia outou lē vaivai, seia Ou alu atu. Faauta, ma tagai, e vave ona Ou alu atu, ma ave outou mo aʼu lava. Amene."
                },
                {
                    "number": 127,
                    "text": "O lenei foi, o le faatulagaga o le fale ua saunia mo le au peresitene o le aoga a perofeta, ua faatuina mo lo latou aoaoga i mea uma e tatau ai mo i latou, e oo lava mo e mautofiga uma o le ekalesia, po o i ni isi upu, o i latou ia o e ua valaaulia i le auaunaga i le ekalesia, e amata mai i faitaulaga sili, e oo atu lava i lalo i tiakono—"
                },
                {
                    "number": 128,
                    "text": "Ma o le faatulagaga lenei o le fale o le au peresitene o le aoga: O ia o lē e tofia e avea ma peresitene, po o le faiaoga, ia tu i lona tulaga, i le fale o le a saunia mo ia."
                },
                {
                    "number": 129,
                    "text": "O lea, ia muamua o ia i le maota o le Atua, i se mea e mafai ai e le faapotopotoga ona lagona lelei mai ma le manino ana upu, e lē i le leo tele."
                },
                {
                    "number": 130,
                    "text": "Ma a sau o ia i le maota o le Atua, ona o ia e tatau ona muamua i totonu o le maota—faauta, ua matagofie lenei mea, ina ia avea o ia o se faataitaiga—"
                },
                {
                    "number": 131,
                    "text": "Ia tuu atu ia te ia e ofo atu o ia lava i le tatalo i luga o ona tulivae i luma o le Atua, i le faailoga po o le faatusa o le feagaiga tumau-faavavau."
                },
                {
                    "number": 132,
                    "text": "Ma a i ai se tasi e sau i totonu mulimuli mai ia te ia, ia tuu atu i le faiaoga e tulai, ma, faatasi ma lima ua sii i luga i le lagi, ioe, faasasaʼo lava, faafetaiaʼi lona uso po o uso, i upu nei:"
                },
                {
                    "number": 133,
                    "text": "O oe ea o se uso po o ni uso? Ou te faafetaiaʼi ia te oe i le suafa o le Alii o Iesu Keriso, i le faailoga po o le faatusa o le feagaiga tumau-faavavau, le feagaiga lea ou te talia ai oe i le usoga, i se tautinoga e tumau, e lē maluelueina, ma lē masuia, e avea ma au uo ma ou uso e ala i le alofa tunoa o le Atua i fusi o le alofa, e savavali i poloaiga uma a le Atua ma le lē ponā, i le faafetai, e faavavau faavavau lava. Amene."
                },
                {
                    "number": 134,
                    "text": "Ma o ia o lē e maua ua lē agavaa i lenei faafeiloaiga ia lē i ai se nofoaga i totonu o outou; aua ia outou lē faatagaina loʼu fale ia faaeleeleaina e ia."
                },
                {
                    "number": 135,
                    "text": "Ma o ia o lē e sau i totonu ma ua faamaoni i oʼu luma, ma o ia o se uso, po o i latou o ni uso, ia latou faafetaiaʼi le peresitene po o le faiaoga i lima ua sisii i le lagi, faatasi ma lenei lava tatalo ma le feagaiga, po o i le fai atu Amene, i le faailoga o lea lava tatalo ma le feagaiga."
                },
                {
                    "number": 136,
                    "text": "Faauta, e moni, Ou te fai atu ia te outou, o se faataitaiga lenei mo outou mo se faafeiloaʼiga o le tasi i le isi i totonu o le maota o le Atua, i le aoga a perofeta."
                },
                {
                    "number": 137,
                    "text": "Ma ua valaauina outou e fai lenei mea i le tatalo ma le faafetai, e pei ona o le a fetalai atu ai le Agaga ia outou mea uma e fai i totonu o le maota o le Alii, i le aoga a perofeta, ina ia avea ma malu sulu, o se fale fetafai o le Agaga Paia mo lo outou faagaeetiaga."
                },
                {
                    "number": 138,
                    "text": "Ma ia outou lē taliaina i lenei aoga se tasi i totonu o outou vagana ai ua mama o ia mai le toto o lenei tupulaga;"
                },
                {
                    "number": 139,
                    "text": "Ma ia taliaina o ia e ala i le sauniga o le mulumuluga o vae, ona o le faamoemoe lea na faatu ai le sauniga o le mulumuluga o vae."
                },
                {
                    "number": 140,
                    "text": "O lenei foi, o le sauniga o le mulumuluga o vae ia faia e le peresitene, po o le toeaina pulefaamalumalu o le ekalesia."
                },
                {
                    "number": 141,
                    "text": "Ia amata i le tatalo; ma a uma ona taumafa o le areto ma le uaina, ia faaofu e ia o ia lava e tusa ma le ala ua tuuina mai i le mataupu sefulutolu o le molimau a Ioane e uiga ia te aʼu. Amene."
                }
            ]
        },
        "/study/scriptures/dc-testament/dc/89": {
            "uri": "/study/scriptures/dc-testament/dc/89",
            "title": "Mataupu Faavae ma Feagaiga 89",
            "data_type": "chapter",
            "chapter_name": "Vaega 89",
            "chapter_summary": [
                "1–9, Ua faasa mai le faaaogaina o le uaina, ava malosi, tapaa, ma mea inu vevela; 10–17, O laau-afu, fualaauʼaina, aano o manu, ma kuranuma ua faauuina mo le faaaogaina e le tagata ma manu; 18–21, O le usiusitai i tulafono o le talalelei, e aofia ai le Upu o le Poto, e aumai ai faamanuiaga faaletino ma faaleagaga."
            ],
            "verses": [
                {
                    "number": 1,
                    "text": "O Se Upu o le Poto, mo le lelei o le fono a faitaulaga sili, na faapotopoto i Katelani, ma le ekalesia, ma le au paia foi i Siona—"
                },
                {
                    "number": 2,
                    "text": "E auina atu i le faafeiloai atu; e lē i se poloaiga po o se faamalosiga, ae ala i le faaaliga ma le upu o le poto, e faailoa atu ai le faatonuga ma le finagalo o le Atua i le faaolataga faaletino o le au paia uma i aso e gata ai—"
                },
                {
                    "number": 3,
                    "text": "Ua tuuina mai o se mataupu autu faatasi ma se folafolaga, ua fuafua i le malosi o lē ua vaivai ma lē ua sili atu ona vaivai o le au paia atoa, o e ua taʼua pe mafai ona taʼua o le au paia."
                },
                {
                    "number": 4,
                    "text": "Faauta, e moni, ua faapea ona fetalai mai le Alii ia te outou: Ona o mea leaga ma fuafuaga ua i ai ma o le a i ai i loto o tagata faufau leaga i aso e gata ai, ua Ou lapataia ai outou, ma muai lapataia ai outou, i le tuuina atu ia te outou o le upu o le poto lenei e ala i se faaaliga—"
                },
                {
                    "number": 5,
                    "text": "E faapea, o le tulaga e oo i ai le inu o se tagata o outou i le uaina po o le ava malosi, faauta ua lē lelei lea, pe ua tatau ai foi i le silafaga a lo outou Tamā, tau lava i le faapotopotoina faatasi o outou e osi aʼe a outou faamanatuga i ona luma."
                },
                {
                    "number": 6,
                    "text": "Ma, faauta, e tatau i lea le uaina, ioe, le uaina mama lea o le fua o le vine, o la outou lava faiga."
                },
                {
                    "number": 7,
                    "text": "Ma faapea foi, o ava malolosi ua lē mo le manava, ae ua mo le fufuluina o o outou tino."
                },
                {
                    "number": 8,
                    "text": "O lenei foi, o le tapaa ua lē mo le tino, pe mo le manava, ma ua lē lelei mo le tagata, ae o se laau-afu mo unoʼoa ma povi mamai uma, e faaaoga ma le faautauta ma le atamai."
                },
                {
                    "number": 9,
                    "text": "O lenei foi, o mea inu vevela ua lē mo le tino po o le manava."
                },
                {
                    "number": 10,
                    "text": "O lenei foi, e moni Ou te fai atu ia te outou, o laau-afu lelei uma ua faauuina e le Atua mo le uiga, natura, ma le faaaogaina e le tagata—"
                },
                {
                    "number": 11,
                    "text": "O laau-afu taitasi i lona lava tau, ma fualaau taitasi i lona lava tau; o nei mea uma ia faaaoga ma le faautauta ma le faafetai."
                },
                {
                    "number": 12,
                    "text": "Ioe, o aano foi o manu ma manufelelei o le ea, o Aʼu, o le Alii, ua Ou faauuina mo le faaaogaina e le tagata ma le faafetai; e ui i lea, ia itiiti ona faaaoga o ia mea;"
                },
                {
                    "number": 13,
                    "text": "Ma ua lelei ia te aʼu le lē tatau ona faaaogaina o ia mea, tau nao taimi o le kiona, po o le malulu, po o le oge."
                },
                {
                    "number": 14,
                    "text": "O kuranuma uma ua faauuina mo le faaaogaina e le tagata atoa ma manu, e fai ma mataiʼai o le ola, ua lē nao mo le tagata ae ua mo manu foi o le fanua, ma manufelelei o le lagi, ma manu aivao uma e taufetuli pe fetolofi i luga o le lalolagi;"
                },
                {
                    "number": 15,
                    "text": "Ma o nei mea ua faia e le Atua mo le faaaogaina e le tagata i nao taimi o oge ma le fia ʼai tele."
                },
                {
                    "number": 16,
                    "text": "O kuranuma uma ua lelei mo meaai a le tagata; e faapea foi fua o le vine; o mea uma e fua mai, pe e i totonu o le eleele po o luga o le eleele—"
                },
                {
                    "number": 17,
                    "text": "E ui i lea, o le saito mo le tagata, ma le sana mo le povi, ma ʼate mo le solofanua, ma le kaseme mo manufelelei ma mea tuaolō, ma mo manu uma o le fanua, ma le karite mo manu aoga uma, ma mo mea inu vaivai, e pei foi o isi kuranuma."
                },
                {
                    "number": 18,
                    "text": "Ma o o le au paia uma o e e manatua e tausi ma faia nei upu, ma savavali i le usiusitai i poloaiga, o le a latou maua le maloloina i o latou pute ma le su i o latou ivi;"
                },
                {
                    "number": 19,
                    "text": "Ma o le a latou maua le poto ma ʼoa silisili o le malamalama, o ʼoa natia lava;"
                },
                {
                    "number": 20,
                    "text": "Ma o le a taufetuli ae lē vaivai, ma o le a savavali ae lē matapogia."
                },
                {
                    "number": 21,
                    "text": "Ma o Aʼu, o le Alii, Ou te tuu atu ia te i latou se folafolaga, e faapea o le a laaloa le agelu o le faafanoga ia te i latou, e pei o le fanauga a Isaraelu, ma lē fasia i latou. Amene."
                }
            ]
        },
        "/study/scriptures/dc-testament/dc/90": {
            "uri": "/study/scriptures/dc-testament/dc/90",
            "title": "Mataupu Faavae ma Feagaiga 90",
            "data_type": "chapter",
            "chapter_name": "Vaega 90",
            "chapter_summary": [
                "1–5, O ki o le malo ua tuuina mai ia Iosefa Samita ma i le Ekalesia e ala atu ia te ia; 6–7, O Sini Rikitone ma Feterika G. Viliamu ia auauna i le Au Peresitene Sili; 8–11, Ia talai atu le talalelei i atunuu o Isaraelu, i Nuuese, ma tagata Iutaia, ia taitoatasi le tagata ma faalogo i lana lava gagana; 12–18, E tatau ia Iosefa Samita ma ona fesoasoani ona faatulaga maopoopo le Ekalesia; 19–37, Ua fautuaina e le Alii ni tagata eseese ia savavali saʼo ma auauna i lona malo."
            ],
            "verses": [
                {
                    "number": 1,
                    "text": "Ua faapea ona fetalai mai o le Alii, e moni, e moni Ou te fai atu ia te oe loʼu atalii, ua faamagaloina oe i au agasala, e tusa ma lau olega, ona ua oo mai i oʼu taliga au tatalo ma tatalo a ou uso."
                },
                {
                    "number": 2,
                    "text": "O lea, ua faamanuiaina oe mai le taimi nei i luma o lē ua umia ki o le malo ua tuu atu ia te oe; o le malo lea ua sau mo le taimi mulimuli."
                },
                {
                    "number": 3,
                    "text": "E moni Ou te fai atu ia te oe, o ki o lenei malo o le a lē aveesea lava mai ia te oe, aʼo e i ai i le lalolagi, pe i le lalolagi a sau;"
                },
                {
                    "number": 4,
                    "text": "E ui i lea, o le a ala atu ia te oe ona tuuina atu o faaaliga i se tasi, ioe, i le ekalesia lava."
                },
                {
                    "number": 5,
                    "text": "Ma o i latou uma o e e mauaina faaaliga a le Atua, ia tuu atu ia te i latou ia faaeteete i le ala latou te umia ai i latou nei o latou manatu i ai e pei o se mea māmā, ma faapea ona aumai ai i latou i lalo o le tausalaga, ma tautevateva ma pauu ai pe a oo mai afā, ma agi mai matagi, ma to mai uaga, ma taia i luga o lo latou fale."
                },
                {
                    "number": 6,
                    "text": "O lenei foi, e moni Ou te fai atu i ou uso, o Sini Rikitone ma Feterika G. Viliamu, ua faamagaloina foi a laua agasala mai ia te i laua, ma ua faitau tutusa i laua ma oe i le umiaina o ki o le malo mulimuli lenei;"
                },
                {
                    "number": 7,
                    "text": "Ma ala atu foi i lau taitaiga, ki o le aoga a perofeta, lea na Ou poloaiina ia faatulagaina;"
                },
                {
                    "number": 8,
                    "text": "Ina ia faapea ona mafai ai ona faaatoatoaina o i laua i la laua auaunaga mo le faaolataga o Siona, ma atunuu o Isaraelu, ma Nuuese, e tusa ma le toatele e talitonu;"
                },
                {
                    "number": 9,
                    "text": "Ina ia mafai, e ala atu i lau taitaiga, ona laua maua le afioga, ma ina ia mafai, e ala i la laua taitaiga, ona alu atu o le afioga i tuluiga o le lalolagi, e muamua i Nuuese, ma, faauta ma tagai, ona laua liliu atu ai lea i tagata Iutaia."
                },
                {
                    "number": 10,
                    "text": "Ma ona oo mai lea o le aso o le a faaali mai ai le aao o le Alii i le mana, i le faatalitonuina o atunuu, o atunuu faapaupau, o le aiga o Iosefa, e uiga i le talalelei o lo latou olataga."
                },
                {
                    "number": 11,
                    "text": "Aua o le a oo mai, i lena aso, o le a faalogo ai tagata taitoatasi i le atoatoaga o le talalelei i lana lava tautala, ma i lana lava gagana, e ala mai ia te i latou ua faauuina i lenei mana, e ala i le taitaiga a le Faamafanafana, e liligi ifo i luga o i latou mo le faaaliga o Iesu Keriso."
                },
                {
                    "number": 12,
                    "text": "Ma o lenei, e moni Ou te fai atu ia te oe, Ou te tuu atu ia te outou se poloaiga, ia outou faaauau pea i le auaunaga ma ma le au peresitene."
                },
                {
                    "number": 13,
                    "text": "Ma a uma ona e faamaeʼaina o le faaliliuga o tusi a perofeta, ona e pulefaamalumalu lea mai le taimi lena i luga o mataupu o le ekalesia ma le aʼoga;"
                },
                {
                    "number": 14,
                    "text": "Ma e maua mai lea taimi i lea taimi, e pei ona o le a faaali atu e le Faamafanafana, faaaliga e tatala atu ai mealilo o le malo;"
                },
                {
                    "number": 15,
                    "text": "Ma faatulaga tatau aulotu, ma suesue ma aoao, ma faamasani i tusi lelei uma, ma gagana, tautala, ma tagata."
                },
                {
                    "number": 16,
                    "text": "Ma ia avea lea ma a outou pisinisi ma misiona i o outou olaga atoa, e pulefaamalumalu i fono, ma faatulaga tatau mataupu uma o lenei ekalesia ma le malo."
                },
                {
                    "number": 17,
                    "text": "Aua le maasiasi, pe faafememeaiina; ae ia timaʼia outou i lo outou faasausili ma le faamaualuga, aua e aumai ai se mailei i luga o o outou agaga."
                },
                {
                    "number": 18,
                    "text": "Faatulaga tatau o outou fale; tuu mamao ese atu mai ia te outou le faapaiē ma le lē tu mama."
                },
                {
                    "number": 19,
                    "text": "O lenei, e moni Ou te fai atu ia te oe, ia i ai se nofoaga e saunia, i le vave e mafai ai, mo le aiga o lou fesoasoani ma lau tusiupu, o Feterika G. Viliamu lea."
                },
                {
                    "number": 20,
                    "text": "Ma ia tuu i laʼu auauna matua, o Iosefa Samita, Matua, e nonofo pea ma lona aiga i le nofoaga o loo nofo ai nei o ia; ma ia lē tuuina atu e faatau atu sei taʼu atu e le fofoga o le Alii."
                },
                {
                    "number": 21,
                    "text": "Ma ia tuu i loʼu fesoasoani, o Sini Rikitone lea, e nofo pea i le nofoaga o loo alaala ai nei o ia, sei taʼu atu e le fofoga o le Alii."
                },
                {
                    "number": 22,
                    "text": "Ma ia tuu atu i le epikopo e saili ma le filiga ia maua se sui, ma ʼia o ia o se tagata o se ua i ai ni ʼoa ua teuina—o se tagata o le Atua, ma faatuatua malosi—"
                },
                {
                    "number": 23,
                    "text": "Ina ia mafai ai ona ia totogiina o aitalafu uma; ina ia lē mafai ona aumai o le faleteuoloa o le Alii ia taʼuleagaina i luma o mata o tagata."
                },
                {
                    "number": 24,
                    "text": "Saili ma le filiga, tatalo e lē aunoa, ma ia talitonu, ma o le a galulue faatasi mea uma mo lo outou lelei, pe afai tou te savavali saʼo ma manatua le feagaiga na outou osifeagaiga ai ma le tasi."
                },
                {
                    "number": 25,
                    "text": "Ia faatoaitiiti o outou aiga, aemaise lava laʼu auauna matua o Iosefa Samita, Matua, e faatatau ia te i latou o e e lē o ni o outou aiga;"
                },
                {
                    "number": 26,
                    "text": "Ina ia lē aveesea mai ia te outou, mea na ua saunia mo outou, e faataunuu ai laʼu galuega, ma tuu atu ia te i latou o e ua lē agavaa—"
                },
                {
                    "number": 27,
                    "text": "Ma faapea ona taofia ai o outou mai le faataunuuina o mea na ua Ou poloaiina ai outou."
                },
                {
                    "number": 28,
                    "text": "O lenei foi, e moni Ou te fai atu ia te outou, o loʼu loto e tatau i laʼu auauna-fafine o Vienna Jaques ona maua tupe e totogi ai ana mea e faatau, ma alu i luga i le laueleele o Siona;"
                },
                {
                    "number": 29,
                    "text": "Ma o tupe e totoe ia faapaia mai ia te aʼu, ma o le a tauia o ia i loʼu lava taimi e tatau ai."
                },
                {
                    "number": 30,
                    "text": "E moni Ou te fai atu ia te outou, ua talafeagai i laʼu vaai le tatau ai ona alu atu o ia i luga i le laueleele o Siona, ma maua se tofi mai le lima o le epikopo;"
                },
                {
                    "number": 31,
                    "text": "Ina ia mafai ona mau o ia i lalo i le filemu i le tulaga e oo i ai le faamaoni o ia, ma lē faapaiē i ona aso mai le taimi nei i luma."
                },
                {
                    "number": 32,
                    "text": "Ma faauta, e moni Ou te fai atu ia te outou, ia outou tusia lenei poloaiga, ma fai atu i o outou uso i Siona, i le faafeiloaʼi atu i le alofa, ua Ou valaaulia foi outou e pulefaamalumalu i luga o Siona i loʼu lava taimi e tatau ai."
                },
                {
                    "number": 33,
                    "text": "O lea, ia tuu atu ia te i latou ia tuu le faalavelave mai ia te aʼu e faatatau i lenei mataupu."
                },
                {
                    "number": 34,
                    "text": "Faauta, Ou te fai atu ia te outou ua amata ona salamo o outou uso i Siona, ma ua olioli agelu i luga o i latou."
                },
                {
                    "number": 35,
                    "text": "E ui i lea, e tele mea ua Ou lē fiafia i ai; ma ua Ou lē fiafia i laʼu auauna o Viliamu E. McLellin, pe i laʼu auauna o Sini Gilbert; ma ua i ai foi i le epikopo, ma isi, le tele o mea ia salamo ai."
                },
                {
                    "number": 36,
                    "text": "Peitai e moni Ou te fai atu ia te outou, o Aʼu, o le Alii, o le a Ou taututu ma Siona, ma aioi atu i ona tagata malolosi, ma aoai o ia seia manumalo ma faamamaina i oʼu luma."
                },
                {
                    "number": 37,
                    "text": "Ona o le a lē aveese o ia i fafo mai lona nofoaga. O Aʼu, o le Alii, ua tautala atu ai. Amene."
                }
            ]
        },
        "/study/scriptures/dc-testament/dc/91": {
            "uri": "/study/scriptures/dc-testament/dc/91",
            "title": "Mataupu Faavae ma Feagaiga 91",
            "data_type": "chapter",
            "chapter_name": "Vaega 91",
            "chapter_summary": [
                "1–3, O le tele o le Apokarifa ua saʼo ona faaliliuina, peitai e tele ni faaopoopoga ua i ai na faia e lima o tagata, ua lē moni; 4–6, O le Apokalifa e aoga ia te i latou e faamalamalamaina e le Agaga."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii ia te outou e uiga i le Apokarifa—E tele mea ua i ai i totonu ua moni, ma ua saʼo ona faaliliuina le tele;"
                },
                {
                    "number": 2,
                    "text": "E tele mea ua i ai i totonu ua lē moni, o ni faaopoopoga na faia e lima o tagata."
                },
                {
                    "number": 3,
                    "text": "E moni, Ou te fai atu ia te outou, ua lē manaomia ona tatau ona faaliliuina o le Apokarifa."
                },
                {
                    "number": 4,
                    "text": "O lea, ai se e faitau i ai, ia tuu atu ia te ia ia malamalama i ai, ona o le Agaga e faaalia mai le moni;"
                },
                {
                    "number": 5,
                    "text": "Ma ai se e faapupulaina e le Agaga o le a maua mai ai e ia le aoga;"
                },
                {
                    "number": 6,
                    "text": "Ma ai se na te lē mauaina e ala i le Agaga, e lē mafai ona aoga i ai. O lea ua lē manaomia ai ona tatau ona faaliliuina. Amene."
                }
            ]
        },
        "/study/scriptures/dc-testament/dc/92": {
            "uri": "/study/scriptures/dc-testament/dc/92",
            "title": "Mataupu Faavae ma Feagaiga 92",
            "data_type": "chapter",
            "chapter_name": "Vaega 92",
            "chapter_summary": [
                "1–2, Ua tuuina mai e le Alii se poloaiga e faatatau i le faatagaina e ulufale i le faatulagaga autasi."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii, Ou te tuu atu i le faatulagaga autasi, ua faatulagaina e tusa ma le poloaiga na tuuina atu muamua, se faaaliga ma se poloaiga e faatatau i laʼu auauna o Feterika G. Viliamu, ia outou talia o ia i totonu o le faatulagaga. O le mea Ou te fai atu ai i le toatasi Ou te fai atu ai i tagata uma."
                },
                {
                    "number": 2,
                    "text": "O lenei foi, Ou te fai atu ia te oe laʼu auauna o Feterika G. Viliamu, ia avea oe ma se uso toaga i lenei faatulagaga; ma o le tulaga e oo i ai lou faamaoni i le tausiga o poloaiga uma na tuu atu muamua, o le a faamanuiaina oe e faavavau. Amene."
                }
            ]
        },
        "/study/scriptures/dc-testament/dc/93": {
            "uri": "/study/scriptures/dc-testament/dc/93",
            "title": "Mataupu Faavae ma Feagaiga 93",
            "data_type": "chapter",
            "chapter_name": "Vaega 93",
            "chapter_summary": [
                "1–5, O i latou uma o e e faamaoni o le a vaai i le Alii; 6–18, Ua molimau mai Ioane sa faasolo tupu aʼe le Alo o le Atua mai lea alofa tunoa i lea alofa tunoa seia oo ina maua e ia se atoatoaga o le mamalu o le Tamā; 19–20, O tagata faamaoni, e tutupu aʼe mai lea alofa tunoa i lea alofa tunoa, o le a latou maua foi lona atoatoaga; 21–22, O i latou o e e fanauina e ala ia Keriso, o le Ekalesia lea a le Ulumatua na Fanaua; 23–28, Ua maua e Keriso se atoatoaga o upumoni uma, ma ua faapea foi ona mafai ona maua e tagata e ala i le usiusitai; 29–32, Sa i ai le tagata i le amataga faatasi ma le Atua; 33–35, Ua faavavau elemene, ma e mafai e le tagata ona maua se atoatoaga o le olioli, i le Toetutu; 36–37, O le mamalu o le Atua o le atamai lea; 38–40, Ua mamā fanau laiti i luma o le Atua ona o le togiola a Keriso; 41–53, Ua poloaiina uso-a-taitai ia faatulaga tatau o latou aiga."
            ],
            "verses": [
                {
                    "number": 1,
                    "text": "E Moni, ua faapea ona fetalai mai le Alii: O le a oo mai, o tagata taitoatasi e lafoai ana agasala ma sau ia te aʼu, ma valaau mai i loʼu igoa, ma usiusitai i loʼu leo, ma tausi i aʼu poloaiga, o le a vaai i oʼu mata ma iloa o i ai aʼu;"
                },
                {
                    "number": 2,
                    "text": "Ma o Aʼu o le malamalama moni ua faamalamalama ai tagata uma e o mai i le lalolagi;"
                },
                {
                    "number": 3,
                    "text": "Ma ua Ou i ai i totonu o le Tamā, ma le Tamā i totonu ia te aʼu, ma o le Tamā ma Aʼu ua tasi—"
                },
                {
                    "number": 4,
                    "text": "O le Tamā ona ua tuuina mai e ia ia te aʼu sona atoatoaga, ma o le Atalii, ona sa Ou i ai i le lalolagi ma fai loʼu fale apitaga i aano, ma mau i totonu o atalii o tagata."
                },
                {
                    "number": 5,
                    "text": "Sa Ou i ai i le lalolagi ma maua mai loʼu Tamā, ma sa manino ona faaalia o ana galuega."
                },
                {
                    "number": 6,
                    "text": "Ma sa vaai ma molimau Ioane i le atoatoaga o loʼu mamalu, ma o le a faaalia i se taimi o mulimuli mai le atoatoaga o le talafaamaumau a Ioane."
                },
                {
                    "number": 7,
                    "text": "Ma sa molimau mai o ia, fai mai: Sa ou vaai i lona mamalu, sa i ai o ia i le amataga, ae lei i ai le lalolagi;"
                },
                {
                    "number": 8,
                    "text": "O le mea lea, sa i ai i le amataga le Lokou, ona o ia o le Lokou, le avefeau lava lea o le olataga—"
                },
                {
                    "number": 9,
                    "text": "O le malamalama ma le Togiola lea o le lalolagi; o le Agaga o le upumoni, o lē na afio mai i le lalolagi, ona o le lalolagi na faia e ia, ma sa i totonu ia te ia le ola o tagata ma le malamalama o tagata."
                },
                {
                    "number": 10,
                    "text": "O ia na faia lalolagi; o ia na faia tagata; o ia na faia mea uma, ma ala mai ia te ia, ma mai ia te ia."
                },
                {
                    "number": 11,
                    "text": "Ma o aʼu, o Ioane, ou te molimau sa ou vaai i lona mamalu, o le mamalu lea o le Toatasi na Fanaua e le Tamā, ua tumu i le alofa tunoa ma le upumoni, le Agaga lava lea o le upumoni, lea na afio mai ma mau i la le tino, ma mau i totonu o i tatou."
                },
                {
                    "number": 12,
                    "text": "Ma o aʼu, o Ioane, sa ou vaai, sa lei maua e ia le atoatoaga i le amataga, ae sa maua e ia le alofa tunoa mo le alofa tunoa;"
                },
                {
                    "number": 13,
                    "text": "Ma sa lei maua e ia le atoatoaga i le amataga, ae sa alualu pea mai lea alofa tunoa i lea alofa tunoa, seia oo ina maua e ia le atoatoaga;"
                },
                {
                    "number": 14,
                    "text": "Ma sa faapea ona taʼua ai o ia o le Atalii o le Atua, ona sa lei maua e ia le atoatoaga i le amataga."
                },
                {
                    "number": 15,
                    "text": "Ma o aʼu, o Ioane, ou te molimau atu, ma faauta, sa avanoa le lagi, ma sa afio ifo le Agaga Paia i ona luga e peiseai o se lupe, ma afio i ona luga, ma sa oo mai se siufofoga mai le lagi ua fetalai mai: O loʼu Atalii pele lenei."
                },
                {
                    "number": 16,
                    "text": "Ma o aʼu, o Ioane, ou te molimau atu, sa maua e ia se atoatoaga o le mamalu o le Tamā;"
                },
                {
                    "number": 17,
                    "text": "Ma sa maua e ia le mana atoa, i le lagi ma i le lalolagi, ma sa faatasi ma ia le mamalu o le Tamā, ona sa afio o ia i totonu o ia."
                },
                {
                    "number": 18,
                    "text": "Ma o le a oo mai, afai tou te faamaoni, o le a outou maua le atoatoa o le talafaamaumau a Ioane."
                },
                {
                    "number": 19,
                    "text": "Ou te tuu atu ia te outou nei upu, ina ia outou malamalama ma iloa ai le ala e tapuai ai, ma iloa ai le mea tou te tapuai i ai, ina ia mafai ona outou o mai i le Tamā i loʼu igoa, ma maua lona atoatoaga i le taimi e tatau ai."
                },
                {
                    "number": 20,
                    "text": "Aua afai tou te tausi i aʼu poloaiga, o le a outou maua lona atoatoaga, ma faamamaluina ia te aʼu e pei o aʼu i le Tamā; o lea, Ou te fai atu ia te outou, o le a outou maua le alofa tunoa mo le alofa tunoa."
                },
                {
                    "number": 21,
                    "text": "Ma o lenei, e moni Ou te fai atu ia te outou, sa Ou i ai i le amataga faatasi ma le Tamā, ma o Aʼu o le Ulumatua na Fanaua;"
                },
                {
                    "number": 22,
                    "text": "Ma o i latou uma o e e fananauina e ala mai ia te aʼu o ni e ua tofusia i le mamalu o lea lava e tasi, ma o le ekalesia a le Ulumatua na Fanaua."
                },
                {
                    "number": 23,
                    "text": "Sa outou i ai foi i le amataga faatasi ma le Tamā; o lena o le Agaga, o le Agaga lea o le upumoni;"
                },
                {
                    "number": 24,
                    "text": "Ma o le upumoni o le iloa lea o mea e pei ona i ai, ma e pei ona sa i ai, ma e pei ona o le a oo mai;"
                },
                {
                    "number": 25,
                    "text": "Ma o soo se mea e tele atu pe itiiti mai i lo lea, o le agaga lea o lena amioleaga e toatasi, o lē o se pepelo mai le amataga."
                },
                {
                    "number": 26,
                    "text": "O le Agaga o le upumoni ua mai le Atua. O Aʼu o le Agaga o le upumoni, ma sa molimau Ioane e uiga ia te aʼu, fai mai: Sa maua e ia se atoatoaga o le upumoni, ioe, upumoni uma lava;"
                },
                {
                    "number": 27,
                    "text": "Ma e leai se tagata na te mauaina se atoatoaga vagana ai ua tausi e ia ana poloaiga."
                },
                {
                    "number": 28,
                    "text": "O ia o lē e tausia ana poloaiga, e maua e ia le upumoni ma le malamalama, seia oo ina faamamaluina o ia i le upumoni ma iloa e ia mea uma."
                },
                {
                    "number": 29,
                    "text": "Sa i ai foi le tagata i le amataga faatasi ma le Atua. O le atamai, po o le malamalama o le upumoni, sa lei foafoaina pe na gaosia, pe mafai moni lava ona foafoaina pe gaosia."
                },
                {
                    "number": 30,
                    "text": "O upumoni uma lava ua tu lē faalagolago i le tulaga ua tuu i ai e le Atua, e gaoioi mo ia lava, e pei foi o atamai uma; a na lē faapea, ua leai se olaga."
                },
                {
                    "number": 31,
                    "text": "Faauta, o le faitalia lenei a le tagata, ma o le tausalaga lenei o le tagata; ona ua manino ona faaali atu ia te i latou o lena mea sa i ai mai le amataga, ae ua latou lē taliaina le malamalama."
                },
                {
                    "number": 32,
                    "text": "Ma o tagata uma o e e lē talia e o latou agaga le malamalama, ua i lalo o le tausalaga."
                },
                {
                    "number": 33,
                    "text": "Aua o le tagata o le agaga. O elemene ua faavavau, ma o le agaga ma le elemene, ua soofaatasi e lē matuuʼeseeseina, e mauaina se atoatoaga o le olioli;"
                },
                {
                    "number": 34,
                    "text": "Ma a tuuʼeseese, e lē mafai e le tagata ona maua se atoatoaga o le olioli."
                },
                {
                    "number": 35,
                    "text": "O elemene o fale apitaga a le Atua; ioe, o le tagata o le fale fetafai a le Atua, o ni malumalu lava; ma o soo se malumalu e faaleagaina, o lena malumalu o le a faaumatiaina e le Atua."
                },
                {
                    "number": 36,
                    "text": "O le mamalu o le Atua o le atamai lea, po o, i ni isi upu, o le malamalama ma le upumoni."
                },
                {
                    "number": 37,
                    "text": "O le malamalama ma le upumoni e lafoai i le toatasi leaga lena."
                },
                {
                    "number": 38,
                    "text": "O agaga uma o tagata sa mamā i le amataga; ma ona ua togiolaina e le Atua le tagata mai le paʼū, o lea na toe mamā ai tagata, i lo latou tulaga tamameamea, i luma o le Atua."
                },
                {
                    "number": 39,
                    "text": "Ma ona sau lea o le amioleaga e toatasi lena, ma aveese mai le fanauga a tagata le malamalama ma le upumoni, e ala i le lē usiusitai, ma ona o le uputuu a o latou tamā."
                },
                {
                    "number": 40,
                    "text": "Ae ua Ou poloaina outou ia tausi aʼe a outou fanau i le malamalama ma le upumoni."
                },
                {
                    "number": 41,
                    "text": "Peitai e moni Ou te fai atu ia te oe, laʼu auauna, o Feterika G. Viliamu, ua e i ai pea i lalo o lenei tausalaga;"
                },
                {
                    "number": 42,
                    "text": "E te lei aoaoina lau fanau i le malamalama ma le upumoni, e tusa ma poloaiga; ma ua i ai pea i lena amioleaga e toatasi le mana, i luga o oe, ma o le pogai lea o lou puapuagatia."
                },
                {
                    "number": 43,
                    "text": "Ma o lenei Ou te tuu atu ia te oe se poloaiga—afai e te manao ia laveaiina oe, ia e faatulaga tatau lou lava fale, ona e tele mea ua lē saʼo i lou fale."
                },
                {
                    "number": 44,
                    "text": "E moni, Ou te fai atu i laʼu auauna o Sini Rikitone, e i ai ni isi mea e lei tausia ai e ia poloaiga e faatatau i lana fanau; o lea, ia muamua ona faatulaga tatau lou fale."
                },
                {
                    "number": 45,
                    "text": "E moni, Ou te fai atu i laʼu auauna o Iosefa Samita, Laitiiti, po o i ni isi upu, o le a Ou taʼua outou o ni uo, ona o outou o aʼu uo, ma o le a outou maua se tofi faatasi ma aʼu—"
                },
                {
                    "number": 46,
                    "text": "Sa Ou taʼua outou o auauna ona o le lalolagi, ma o outou o a latou auauna mo aʼu—"
                },
                {
                    "number": 47,
                    "text": "Ma o lenei, e moni Ou te fai atu ia Iosefa Samita, Laitiiti—E te lei tausia poloaiga, ma ua ao ai ona e tu aoaiina i luma o le Alii;"
                },
                {
                    "number": 48,
                    "text": "E ao ina salamo lou aiga ma lafoai ni isi o mea, ma gauai atili mai ma le filiga i au upu, po o o le a aveesea i latou mai lo latou tulaga."
                },
                {
                    "number": 49,
                    "text": "O le mea Ou te fai atu ai i le toatasi Ou te fai atu ai i tagata uma; ia tatalo e lē aunoa nei maua e le leaga e toatasi lena le mana i totonu o outou, ma aveese outou i fafo mai lo outou tulaga."
                },
                {
                    "number": 50,
                    "text": "O laʼu auauna foi o Newel K. Whitney, o se epikopo o laʼu ekalesia, ua manaomia foi ona aoaiina, ma faatulaga tatau lona aiga, ma vaai ia latou filiga atili ma popole i le aiga, ma tatalo e lē aunoa, po o o le a aveesea i latou mai lo latou tulaga."
                },
                {
                    "number": 51,
                    "text": "O lenei, Ou te fai atu ia te outou, aʼu uo, ia tuu atu i laʼu auauna o Sini Rikitone e alu lana malaga, ma ia faia faavave, ma talai atu foi le tausaga talilelea o le Alii, ma le talalelei o le olataga, e pei o le a Ou tuu atu ai ia te ia le manavaga; ma o le a Ou lagolagoina o ia e ala i la outou tatalo i le faatuatua ma le autasi."
                },
                {
                    "number": 52,
                    "text": "Ma ia tuu atu i aʼu auauna o Iosefa Samita, Laitiiti, ma Feterika G. Viliamu, e fai faavave atu foi, ma o le a tuu atu ia te i laua e tusa lava ma le tatalo o le faatuatua; ma o le tulaga e oo i ai lo outou tausia o aʼu upu o le a lē mafai ona faafememeaiina outou i le lalolagi lenei, po o i le lalolagi a sau."
                },
                {
                    "number": 53,
                    "text": "Ma, e moni Ou te fai atu ia te outou, o loʼu loto ia faataalise ona outou faaliliu o aʼu tusitusiga paia, ma maua se malamalama o talafaasolopito, ma o atunuu, ma o malo, o tulafono a le Atua ma tagata, ma nei mea uma mo le faaolataga o Siona. Amene."
                }
            ]
        },
        "/study/scriptures/dc-testament/dc/94": {
            "uri": "/study/scriptures/dc-testament/dc/94",
            "title": "Mataupu Faavae ma Feagaiga 94",
            "data_type": "chapter",
            "chapter_name": "Vaega 94",
            "chapter_summary": [
                "1–9, Ua tuu mai e le Alii se poloaiga e faatatau i le faatuina o se fale mo le galuega a le Au Peresitene; 10–12, Ia fausia se fale lomitusi; 13–17, Ua tofia ni tofi faapitoa."
            ],
            "verses": [
                {
                    "number": 1,
                    "text": "O Lenei foi, e moni Ou te fai atu ia te outou, o aʼu uo, Ou te tuu atu ia te outou se poloaiga, ia outou amata se galuega o le faataatia ma le saunia o se amataga ma le faavae o le aai o le siteki o Siona, iinei i le laueleele o Katelani, e amata i loʼu fale."
                },
                {
                    "number": 2,
                    "text": "Ma faauta, e ao ina faia e tusa ma le ata ua Ou tuu atu ia te outou."
                },
                {
                    "number": 3,
                    "text": "Ma ia tuu le fasi fanua muamua i le itu i saute e faapaia mo aʼu mo le fausia ai o se fale mo le au peresitene, mo le galuega a le au peresitene, i le mauaina o faaaliga; ma mo le galuega o le auaunaga a le au peresitene, i mea uma e faatatau i le ekalesia ma le malo."
                },
                {
                    "number": 4,
                    "text": "E moni Ou te fai atu ia te outou, ia fausia i le limasefulu-lima i le onosefulu-lima futu lona lautele ma lona umi, i le lotoifale i totonu."
                },
                {
                    "number": 5,
                    "text": "Ma ia i ai se fogafale alalo ma se fogafale aluga, e tusa ma le ata o le a tuu atu ia te outou i se taimi o i luma."
                },
                {
                    "number": 6,
                    "text": "Ma ia faapaia mo le Alii mai lona faavae, e tusa ma le faatulagaga o le perisitua, e tusa ma le ata o le a tuu atu ia te outou i se taimi o i luma."
                },
                {
                    "number": 7,
                    "text": "Ma ia faapaia atoa i le Alii mo le galuega a le au peresitene."
                },
                {
                    "number": 8,
                    "text": "Ma ia outou lē tuu se mea lē mamā e sau i ai i totonu; ma o le a i ai iina loʼu mamalu, ma o le a i ai iina oʼu luma."
                },
                {
                    "number": 9,
                    "text": "Ae afai e alu atu i ai i totonu se mea lē mamā, o le a lē i ai iina loʼu mamalu; ma o le a lē alu atu i ai oʼu luma."
                },
                {
                    "number": 10,
                    "text": "O lenei foi, e moni Ou te fai atu ia te outou, o le fasi fanua lona lua i le itu i saute ia faapaia mo aʼu mo le fausiaina o se fale mo aʼu, mo le galuega o le lomiga o le faaliliuga o aʼu tusitusiga paia, ma mea uma o soo se mea o le a Ou poloaiina ai outou."
                },
                {
                    "number": 11,
                    "text": "Ma ia limasefulu-lima i le onosefulu-lima futu lona lautele ma lona umi, i le lotoifale i totonu; ma ia i ai se fogafale alalo ma se fogafale aluga."
                },
                {
                    "number": 12,
                    "text": "Ma o lenei fale ia faapaia atoa i le Alii mai lona faavae, mo le galuega o le lomiga, i mea uma o soo se mea o le a Ou poloaiina ai outou, ia paia, ma lē faaeleeleaina, e tusa ma le ata i mea uma e pei o le a tuuina atu ia te outou."
                },
                {
                    "number": 13,
                    "text": "Ma o le fasi fanua lona tolu ia maua e laʼu auauna o Ailama Samita mo ona tofi."
                },
                {
                    "number": 14,
                    "text": "Ma o le fasi fanua muamua ma lona lua i le itu i matu, ia maua e aʼu auauna o Reynolds Cahoon ma Iareto Kata mo o laua tofi—"
                },
                {
                    "number": 15,
                    "text": "Ina ia mafai ona latou faia o le galuega ua Ou tofia i ai i latou, e avea ma se komiti e fausia oʼu fale, e tusa ma le poloaiga, lea ua tuu atu e Aʼu, le Alii le Atua, ia te outou."
                },
                {
                    "number": 16,
                    "text": "O fale ia e lua, ia lē fausia sei Ou tuu atu ia te outou se poloaiga e faatatau i ai."
                },
                {
                    "number": 17,
                    "text": "Ma o lenei, e leai se isi mea Ou te tuu atu ia te outou i le taimi nei. Amene."
                }
            ]
        },
        "/study/scriptures/dc-testament/dc/95": {
            "uri": "/study/scriptures/dc-testament/dc/95",
            "title": "Mataupu Faavae ma Feagaiga 95",
            "data_type": "chapter",
            "chapter_name": "Vaega 95",
            "chapter_summary": [
                "1–6, Ua aoaiina le Au Paia i lo latou lē fausia o le maota o le Alii; 7–10, Ua finagalo le Alii e faaaoga lona maota e faaee ai i lona nuu le mana mai luga; 11–17, Ua faamoemoeina le fale ia faapaiaina o se maota o le tapuai ma mo le aoga a Aposetolo."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii ia te outou o e ua Ou alofa i ai, ma o e Ou te alofa i ai Ou te aoaiina foi ina ia mafai ona faamagaloina a latou agasala, aua Ou te saunia, faatasi ma le aoaiga, se ala mo le laveaiga o i latou i fafo mai le faaosoosoga, i mea uma, ma sa Ou alofa ia te outou—"
                },
                {
                    "number": 2,
                    "text": "O le mea lea, e ao ai ina aoaiina outou ma tutu aoaiina i oʼu luma;"
                },
                {
                    "number": 3,
                    "text": "Ona ua outou faia mai ia te aʼu se agasala mamafa tele, i lo outou lē manatu i le poloaiga sili i mea uma, lea na Ou tuu atu ia te outou e faatatau i le fausiga o loʼu fale;"
                },
                {
                    "number": 4,
                    "text": "Mo le sauniuniga lea ua Ou fuafuaina e saunia ai aʼu aposetolo e teu loʼu tovine mo le taimi mulimuli, ina ia mafai ona Ou faataunuu o laʼu galuega uiga ese, ina ia mafai ona Ou sasaa atu loʼu Agaga i luga o tagata uma—"
                },
                {
                    "number": 5,
                    "text": "Ae faauta, e moni Ou te fai atu ia te outou, o loo i ai se toatele o e ua uma ona faauuina i totonu o outou, o e na Ou valaaulia ae toaitiiti i latou ua filifilia."
                },
                {
                    "number": 6,
                    "text": "O i latou o e ua lē filifilia ua latou faia se agasala mamafa, lea ua latou savavali ai i le pouliuli i le aoauli."
                },
                {
                    "number": 7,
                    "text": "Ma o le pogai lenei na Ou tuu atu ai ia te outou se poloaiga e tatau ona taaloina la outou alofi sa, ina ia mafai ona alu aʼe a outou anapogi ma a outou faanoanoaga i taliga o le Alii o Sapaota, o lona uiga pe a faaliliuina, o le foafoa lea o le uluai aso, o le amataga ma le gataaga."
                },
                {
                    "number": 8,
                    "text": "Ioe, e moni Ou te fai atu ia te outou, na Ou tuu atu ia te outou se poloaiga e tatau ona outou fausia se fale, o se fale lea ua Ou fuafuaina e faaeeina ai i latou o e ua Ou filifilia, i le mana mai lugā;"
                },
                {
                    "number": 9,
                    "text": "Ona o le folafolaga lenei a le Tamā ia te outou; o lea Ou te poloai atu ai ia te outou ia nonofo pea, e pei lava o aʼu aposetolo i Ierusalema."
                },
                {
                    "number": 10,
                    "text": "E ui i lea, na faia e aʼu auauna se agasala mamafa; ma sa tutupu mai ni finauga i le aoga a perofeta; o se mea na mamafa ia te aʼu, ua fetalai mai ai lo outou Alii; o lea na ʼOu auina atu ai i latou ia aoaiina."
                },
                {
                    "number": 11,
                    "text": "E moni Ou te fai atu ia te outou, o loʼu manao ia outou fausia se fale. Afai tou te tausia aʼu poloaiga o le a outou maua le mana e fausia ai."
                },
                {
                    "number": 12,
                    "text": "Afai tou te lē tausia aʼu poloaiga, o le a lē tumau pea le alofa o le Tamā e faatasi ma outou, o lea o le a outou savavali ai i le pouliuli."
                },
                {
                    "number": 13,
                    "text": "O lenei o le poto lenei, ma le mafaufau o le Alii—ia fausia le fale, e lē tusa ma le ala a le lalolagi, aua Ou te lē tuu atu ia te outou ia outou ola e tusa ma le ala a le lalolagi;"
                },
                {
                    "number": 14,
                    "text": "O lea, ia fausia e tusa ma le ala lea o le a Ou faaali atu i se toatolu o outou, o e ia outou tofia ma faauu i lenei mana."
                },
                {
                    "number": 15,
                    "text": "Ma o lona telē ia limasefulu ma le lima futu le lautele, ma ia onosefulu-lima futu le umi, i lona lotoifale i totonu."
                },
                {
                    "number": 16,
                    "text": "Ma ia tuu le vaega alalo o le lotoifale i totonu ia faapaia mo aʼu mo a outou taulaga faamanatuga, ma mo a outou talaiga, ma a outou anapogi, ma a outou talosaga, ma le tuu mai ia te aʼu o o outou manaoga silisili ona paia, ua fetalai mai ai lo outou Alii."
                },
                {
                    "number": 17,
                    "text": "Ma ia tuu le vaega aluga o le lotoifale i totonu e faapaia mo aʼu mo le aoga a aʼu aposetolo, ua fetalai mai ai Atalii o Amani; pe, i ni isi upu, o Alefasa; pe, i ni isi upu, o Omekasi; o Iesu Keriso lava lo outou Alii. Amene."
                }
            ]
        },
        "/study/scriptures/dc-testament/dc/96": {
            "uri": "/study/scriptures/dc-testament/dc/96",
            "title": "Mataupu Faavae ma Feagaiga 96",
            "data_type": "chapter",
            "chapter_name": "Vaega 96",
            "chapter_summary": [
                "1, Ia faamalosia le Siteki o Siona i Katelani; 2–5, Ia tufatufa e le epikopo le tofi mo le Au Paia; 6–9, Ia avea Ioane Ioanesone ma uso o le faatulagaga autasi."
            ],
            "verses": [
                {
                    "number": 1,
                    "text": "Faauta, Ou te fai atu ia te outou, o le poto lenei, ia mafai ona outou iloa ai le ala e fai e faatatau i lenei mataupu, ona ua tatau ia te aʼu ona faamalosia lenei siteki ua ʼOu faatuina mo le malosi o Siona."
                },
                {
                    "number": 2,
                    "text": "O lea, ia tuu atu i laʼu auauna o Newel K. Whitney e pulea le fanua lea ua taʼua i totonu o outou, lea ua Ou fuafuaina e fausia ai i luga loʼu fale paia."
                },
                {
                    "number": 3,
                    "text": "O lenei foi, ia vaevaeina i ni fasi fanua, e tusa ma le poto, mo le manuia o i latou o e o saili ni tofi, e pei o le a iloilo ai i se fono i totonu o outou."
                },
                {
                    "number": 4,
                    "text": "O lea, ia faaeteete ia outou tagai i lenei mataupu, ma le vaega lena ua tatau ai mo le manuia o laʼu faatulagaga, mo le faamoemoe o le aumai o laʼu upu i le fanauga a tagata."
                },
                {
                    "number": 5,
                    "text": "Aua faauta, e moni Ou te fai atu ia te outou, o le mea lenei ua silisili ona tatau ia te aʼu, ina ia mafai ona alu atu o laʼu upu i le fanauga a tagata, mo le faamoemoe o le faamaluluina o loto o le fanauga a tagata mo lo outou lelei. Ua faapea lava. Amene."
                },
                {
                    "number": 6,
                    "text": "O lenei foi, e moni Ou te fai atu ia te outou, o le poto ma se mea ua tatau ai lenei ia te aʼu, le tatau i laʼu auauna o Ioane Ioanesone, o lē ua Ou talia lana taulaga, ma o lē ua Ou faalogoina ana talosaga, o lē Ou te tuu atu i ai se folafolaga o le ola e faavavau i le tulaga e oo i ai le tausia e ia o aʼu poloaiga mai le taimi nei i luma—"
                },
                {
                    "number": 7,
                    "text": "Ona o ia o se e tupuga mai ia Iosefa ma o se ua tofusia i faamanuiaga o le folafolaga na faia i ona tamā—"
                },
                {
                    "number": 8,
                    "text": "E moni Ou te fai atu ia te outou, ua tatau ia te aʼu ona avea o ia o se uso i le faatulagaga, ina ia mafai ona fesoasoani o ia i le aumaia o laʼu upu i le fanauga a tagata."
                },
                {
                    "number": 9,
                    "text": "O lea ia outou faauu o ia i lenei faamanuiaga, ma ia saili o ia ma le filiga e aveese lavelavega o loo i luga o le fale ua taʼua i totonu o outou, ina ia nofo ai o ia i totonu. Ua faapea lava. Amene."
                }
            ]
        },
        "/study/scriptures/dc-testament/dc/97": {
            "uri": "/study/scriptures/dc-testament/dc/97",
            "title": "Mataupu Faavae ma Feagaiga 97",
            "data_type": "chapter",
            "chapter_name": "Vaega 97",
            "chapter_summary": [
                "1–2, O le toatele o le Au Paia i Siona (Itumalo o Siakisone, Misuri) ua faamanuiaina i lo latou faamaoni; 3–5, Ua taʼualoaʼia Parley P. Pratt i ana galuega i le aoga i Siona; 6–9, O i latou o e e tausia a latou feagaiga e taliaina e le Alii; 10–17, E i ai se fale o le a fausia i Siona o le a mafai ai e e ua loto mamā ona vaai i le Atua; 18–21, O Siona o i latou ua loto mamā; 22–28, O le a sao Siona mai le sasa a le Alii pe afai e faamaoni o ia."
            ],
            "verses": [
                {
                    "number": 1,
                    "text": "E Moni Ou te fai atu ia te outou o aʼu uo, Ou te tautala atu ia te outou i loʼu leo, o le leo lava lea o loʼu Agaga, ina ia mafai ona Ou faailoa atu ia te outou loʼu loto e faatatau i o outou uso i le laueleele o Siona, o le toatele o i latou ua lotomaualalo moni ma o loo saili ma le filiga e aoao le poto ma maua le upumoni."
                },
                {
                    "number": 2,
                    "text": "E moni, e moni Ou te fai atu ia te outou, amuia e faapena, ona o le a latou maua; aua o Aʼu, o le Alii, e faaali atu le alofa mutimutivale ia te i latou uma o e agamalu, ma i luga o i latou uma o soo se tasi Ou te loto i ai, ina ia mafai ona taʼuamiotonuina Aʼu pe a Ou aumai i latou i le faamasinoga."
                },
                {
                    "number": 3,
                    "text": "Faauta, Ou te fai atu ia te outou, e faatatau i le aoga i Siona, o Aʼu, o le Alii, ua fiafia i le tatau ona i ai o se aoga i Siona, ma i laʼu auauna foi o Parley P. Pratt, ona ua mau o ia ia te aʼu."
                },
                {
                    "number": 4,
                    "text": "Ma o le tulaga e oo i ai le faaauau pea ona mau o ia ia te aʼu, o le a faaauau pea ona pulefaamalumalu o ia i le aoga o i le laueleele o Siona, seia Ou tuu atu ia te ia ni isi poloaiga."
                },
                {
                    "number": 5,
                    "text": "Ma o le a Ou faamanuiaina o ia i le tele o faamanuiaga, i le faamalamalamaina o tusitusiga paia uma ma mealilo mo le faagaeetiaina o le aoga, ma le ekalesia i Siona."
                },
                {
                    "number": 6,
                    "text": "Ma i e o totoe o le aoga, o Aʼu, o le Alii, Ou te loto e faaali atu i ai le alofa mutimutivale; e ui i lea, o loo i ai i latou o e e ao ina aoaiina, ma o le a faaalia a latou galuega."
                },
                {
                    "number": 7,
                    "text": "Ua faataatia le matau i le tafuʼe o laau; o laau uma e lē fua mai i fua lelei o le a tatuu i lalo ma lafo i le afi. O Aʼu, o le Alii, ua fai atu ai."
                },
                {
                    "number": 8,
                    "text": "E moni Ou te fai atu ia te outou, o i latou uma o i totonu o i latou o e ua latou iloa ua faamaoni o latou loto, ma ua momomo, ma ua salamo o latou agaga, ma ua loto e tausi a latou feagaiga e ala i le taulaga—ioe, o taulaga uma e poloaiina e Aʼu, o le Alii—e taliaina i latou e aʼu."
                },
                {
                    "number": 9,
                    "text": "Aua o Aʼu, o le Alii, o le a faia i latou ia fua mai e pei o se laau fua tele ua toto i se fanua lelei, i tafatafa o se vaitafe mamā, e fua mai ai ni fua pele e tele."
                },
                {
                    "number": 10,
                    "text": "E moni Ou te fai atu ia te outou, o loʼu loto, ia tatau ona fausia se fale mo aʼu i le laueleele o Siona, e pei o le ata na Ou tuu atu ia te outou."
                },
                {
                    "number": 11,
                    "text": "Ioe, ia tuu atu ia fausia vave, i le sefuluai a loʼu nuu."
                },
                {
                    "number": 12,
                    "text": "Faauta, o le sefuluai ma le taulaga lenei ua manaomia e Aʼu, o le Alii, mai o latou lima, ina ia i ai se fale e fausia mo aʼu, mo le faaolataga o Siona—"
                },
                {
                    "number": 13,
                    "text": "Mo se nofoaga o le faafetai mo le au paia uma, ma o se nofoaga o le aoaoga mo i latou uma o e ua valaaulia i le galuega o le auaunaga i o latou valaauga ma tofi eseese uma;"
                },
                {
                    "number": 14,
                    "text": "Ina ia mafai ona faaatoatoaina i latou i le malamalamaaga o la latou auaunaga, i le teori, i le mataupu autu, ma i le mataupu faavae, i mea uma e faatatau i le malo o le Atua i le lalolagi, le malo lea o ona ki ua faaee atu i o outou luga."
                },
                {
                    "number": 15,
                    "text": "Ma o le tulaga e oo i ai e loʼu nuu ona fausia se fale mo aʼu i le suafa o le Alii, ma latou lē tuua se mea eleelea e sau i ai i totonu, ina ia lē faaeleeleaina, o le a toʼa ai i ona luga loʼu mamalu;"
                },
                {
                    "number": 16,
                    "text": "Ioe, ma o le a i ai loʼu afioaga iina, ona o le a Ou alu atu i ai i totonu, ma o i latou uma e loto mamā e o mai i ai i totonu, o le a vaai i le Atua."
                },
                {
                    "number": 17,
                    "text": "Ae afai e faaeleeleaina Ou te lē alu atu i ai i totonu, ma o le a lē i ai foi loʼu mamalu iina; aua Ou te lē alu atu i totonu o ni malumalu ua lē paia."
                },
                {
                    "number": 18,
                    "text": "Ma, o lenei, faauta, afai e fai e Siona nei mea, o le a uluola o ia ma faalauteleina o ia lava ma avea ma nuu mamalu tele, malosi tele, ma mataʼutia tele."
                },
                {
                    "number": 19,
                    "text": "Ma o le a faamamaluina o ia e atunuu o le lalolagi, ma o le a fai ane: E moni lava o Siona o le aai lea o lo tatou Atua, ma e moni lava e lē mafai ona paʼū Siona, pe aveesea i fafo mai lona tulaga, aua ua i ai le Atua iina, ma ua i ai iina le aao o le Alii;"
                },
                {
                    "number": 20,
                    "text": "Ma ua tauto o ia i le mana o lona malosi e avea ma ona faaolataga ma ona ʼolo maualuga."
                },
                {
                    "number": 21,
                    "text": "O lea, e moni, ua faapea ona fetalai mai o le Alii, ia olioli Siona, aua o Siona lenei—O e Ua Loto Mamā; o lea, ia tuu atu ia Siona e olioli, aʼo e uma ua amioleaga, o le a faanoanoa."
                },
                {
                    "number": 22,
                    "text": "Aua faauta, ma tagai, ua vave ona oo mai o le tauimasui i luga o e ua lē amioatua e pei o le asiosio; ma o ai e sao mai ai?"
                },
                {
                    "number": 23,
                    "text": "O le a oo mai le sasa a le Alii i le po ma le ao, ma o le tala o lea sasa o le a faaatuatuvale ai tagata uma; ioe, o le a lē taofia seia afio mai le Alii;"
                },
                {
                    "number": 24,
                    "text": "Aua ua mumū aʼe le toasa o le Alii e faasaga ia latou mea inosia ma a latou galuega amioleaga uma."
                },
                {
                    "number": 25,
                    "text": "E ui i lea, e sao Siona pe afai e vaai o ia ia fai mea uma o soo se mea ua Ou poloaiina ai o ia."
                },
                {
                    "number": 26,
                    "text": "Ae afai e lē vaai o ia ia faia soo se mea ua Ou poloaiina ai o ia, o le a Ou asiasi atu ia te ia e tusa ma ana galuega uma, i se puapuaga tiga, ma faamai, ma mala, ma le pelu, ma le tauimasui, ma le afi faaumatia."
                },
                {
                    "number": 27,
                    "text": "E ui i lea, ia tuu atu ia toe faitau tasi atu lenei mea i ona taliga, o Aʼu, o le Alii, ua talia lana taulaga; ma afai e lē toe agasala o ia, o le a leai se tasi o nei mea e oo mai i ona luga;"
                },
                {
                    "number": 28,
                    "text": "Ma o le a Ou faamanuiaina o ia i manuia, ma faateleina se faatelega o manuia i ona luga, ma luga o ona tupulaga e faavavau faavavau lava, ua fetalai mai ai le Alii lo outou Atua. Amene."
                }
            ]
        },
        "/study/scriptures/dc-testament/dc/98": {
            "uri": "/study/scriptures/dc-testament/dc/98",
            "title": "Mataupu Faavae ma Feagaiga 98",
            "data_type": "chapter",
            "chapter_name": "Vaega 98",
            "chapter_summary": [
                "1–3, O puapuaga o le Au Paia ua mo lo latou lelei; 4–8, E tatau i le Au Paia ona lagolago le tulafono faavae o le laueleele; 9–10, E tatau ona lagolagoina tagata faamaoni, atamamai, ma lelei mo malo faalelalolagi; 11–15, O i latou o e e tuu atu o latou ola i le galuega a le Alii o le a latou maua le ola e faavavau; 16–18, Tetee i taua ma folafola atu le filemu; 19–22, Ua aoaiina le Au Paia i Katelani ma poloaiina ia salamo; 23–32, Ua faaali mai e le Alii ana tulafono e pulea ai sauaga ma puapuaga e oo mai i lona nuu; 33–38, E nao le poloaiina e le Alii e taʼuamiotonu ai taua; 39–48, E tatau i le Au Paia ona faamagalo o latou fili, o e, afai latou te salamo, o le a sao foi mai le tauimasui a le Alii."
            ],
            "verses": [
                {
                    "number": 1,
                    "text": "E Moni Ou te fai atu ia te outou aʼu uo, aua le matatau, ia faamafanafanaina o outou loto; ioe, ia saga olioli pea, ma ia avatu le faafetai i mea uma;"
                },
                {
                    "number": 2,
                    "text": "Ma faatalitali ma le onosai i le Alii, ona ua ulu atu a outou tatalo i fofoga-faafofoga o le Alii o Sapaota, ma ua tusifaamaumau ma le faamaufaailoga lenei ma le molimau—ua tauto le Alii ma folafola o le a talia i latou."
                },
                {
                    "number": 3,
                    "text": "O lea, ua tuuina mai e ia le folafolaga lenei ia te outou, ma se feagaiga e lē masuia o le a faataunuuina i latou; ma o mea uma sa outou puapuagatia ai o le a galulue faatasi mo lo outou lelei, ma le mamalu o loʼu igoa, ua fetalai mai ai le Alii."
                },
                {
                    "number": 4,
                    "text": "Ma o lenei, e moni Ou te fai atu ia te outou e faatatau i tulafono o le laueleele, o loʼu loto, e tatau i loʼu nuu ona vaai ia faia mea uma o soo se mea Ou te poloaiina ai i latou."
                },
                {
                    "number": 5,
                    "text": "Ma o lena tulafono o le laueleele ua tusa ma le tulafono faavae, ua lagolagoina le mataupu autu lena o le saolotoga i le faatumauina o aiā ma avanoa, e a tagata uma, ma ua tauamiotonuina i oʼu luma."
                },
                {
                    "number": 6,
                    "text": "O lea, o Aʼu, o le Alii, ua tauamiotonuina outou, ma o outou uso o laʼu ekalesia, i le lagolagoina o le tulafono lena o le tulafono faavae lea o le laueleele;"
                },
                {
                    "number": 7,
                    "text": "Ma e faatatau i tulafono a tagata, soo se mea e sili atu pe itiiti mai i lo lea, ua sau mai le leaga."
                },
                {
                    "number": 8,
                    "text": "O Aʼu, o le Alii le Atua, ua faasaolotoina outou, o lea ua outou saoloto moni ai; ma ua faasaolotoina foi outou e le tulafono."
                },
                {
                    "number": 9,
                    "text": "E ui i lea, a pule e amioleaga e faanoanoa le nuu."
                },
                {
                    "number": 10,
                    "text": "O le mea lea, e tatau ai ona saili ma le filiga tagata faamaoni, ma o tagata lelei ma tagata atamamai e tatau ona outou vaai ia sapasapaia; a lē o lea, soo se mea e itiiti mai lo ia mea, ua sau mai le leaga."
                },
                {
                    "number": 11,
                    "text": "Ma Ou te tuu atu ia te outou se poloaiga, ia outou lafoai i mea leaga uma ma pipii atu i mea lelei uma, ma ia outou ola i afioga uma e tulei mai le fofoga o le Atua."
                },
                {
                    "number": 12,
                    "text": "Aua o le a tuu atu e ia i e faamaoni lea fasifuaitau ma lea fasifuaitau, o le mataupu i lea mataupu; ma o le a Ou faataitaia ma tofotofoina outou i lenei mea."
                },
                {
                    "number": 13,
                    "text": "Ma ʼai se tasi e tuu i lalo lona ola i loʼu faamoemoe, mo loʼu igoa, o le a toe maua e ia, o le ola lava e faavavau."
                },
                {
                    "number": 14,
                    "text": "O lea, aua le fefefe i o outou fili, aua ua Ou folafola i loʼu loto, ua fetalai mai ai le Alii, o le a Ou tofotofoina outou i mea uma, pe tou te mau i laʼu feagaiga, e oo lava i le oti, ina ia mafai ona maua outou o agavaa."
                },
                {
                    "number": 15,
                    "text": "Aua afai tou te lē mau i laʼu feagaiga, ua outou lē agavaa mo aʼu."
                },
                {
                    "number": 16,
                    "text": "O lea, ia tetee ai i taua ma folafola atu le filemu, ma saili ma le filiga e liliu loto o fanau i o latou tamā, ma loto o tamā i fanau;"
                },
                {
                    "number": 17,
                    "text": "O lenei foi, o loto o tagata Iutaia i perofeta, ma perofeta i tagata Iutaia; neʼi Ou alu atu ma taia le lalolagi atoa i se fetuu, ma mu ai tagata uma i oʼu luma."
                },
                {
                    "number": 18,
                    "text": "Aua le atuatuvale o outou loto; aua e tele maota o i ai i le fale o loʼu Tamā, ma ua Ou saunia se nofoaga mo outou; ma o le mea e i ai loʼu Tamā ma Aʼu, o iina foi o le a outou i ai."
                },
                {
                    "number": 19,
                    "text": "Faauta, o Aʼu, o le Alii, ua Ou lē fiafia tele i le toatele o e o i ai i le ekalesia i Katelani;"
                },
                {
                    "number": 20,
                    "text": "Aua ua latou lē lafoaia a latou agasala, ma o latou ala amioleaga, le faamaualuluga o o latou loto, ma lo latou matapeʼapeʼa, ma a latou mea inosia uma, ma tausi i upu o le poto ma le ola e faavavau na Ou tuu atu ia te i latou."
                },
                {
                    "number": 21,
                    "text": "E moni Ou te fai atu ia te outou, o Aʼu, o le Alii, o le a Ou aoaiina i latou ma o le a Ou faia soo se mea Ou te loto i ai, pe afai latou te lē salamo ma tausi mea uma o soo se mea na Ou fai atu ai ia te i latou."
                },
                {
                    "number": 22,
                    "text": "Ma Ou te toe fai atu ia te outou, afai tou te vaai ia faia soo se mea Ou te poloaiina ai outou, o Aʼu, o le Alii, o le a Ou liliu ese le ita ma le toasa uma mai ia te outou, ma o le a lē manumalo faitotoa o seoli ia te outou."
                },
                {
                    "number": 23,
                    "text": "O lenei, Ou te tautala atu ia te outou e faatatau i o outou aiga—afai e faa-tasi ona fasi o outou, po o o outou aiga, e tagata, ma outou talia ma le onosai ma lē upuleaga faasaga atu ia te i latou, pe saili e tauimasui, o le a tauia outou."
                },
                {
                    "number": 24,
                    "text": "Ae afai tou te lē taliaina ma le onosai, o le a faitauina ia te outou o se mea ua tonu ona fua atu ia te outou."
                },
                {
                    "number": 25,
                    "text": "O lenei foi, afai e faa-lua ona fasi o outou e lo outou fili, ma outou lē upuleaga faasaga atu i lo outou fili, ma talia ma le onosai, o le a sautuaselau lo outou taui."
                },
                {
                    "number": 26,
                    "text": "O lenei foi, afai e faa-tolu ona fasi o outou e ia, ma outou talia ma le onosai, o le a faaluaina lo outou taui ia te outou ia sautuafā;"
                },
                {
                    "number": 27,
                    "text": "Ma o nei molimau e tolu o le a tutu e faasaga i lo outou fili pe afai e lē salamo o ia, ma o le a lē soloiesea lava."
                },
                {
                    "number": 28,
                    "text": "Ma o lenei, e moni Ou te fai atu ia te outou, afai e sao lena fili mai laʼu tauimasui, o le a lē aumai ai o ia i le faamasinoga i oʼu luma, ona outou vaai ai lea ia outou lapataia o ia i loʼu igoa, ia lē toe sau o ia i luga ia te oe, po o luga o lou aiga, e oo lava i fanau a au fanau e oo atu i le tupulaga e tolu ma le fa."
                },
                {
                    "number": 29,
                    "text": "Ma ona faapea lea, afai e sau o ia i luga ia te oe po i luga o lau fanau, po o le fanau a lau fanau e oo atu i le tupulaga e tolu ma le fa, ua Ou tuu atu lou fili i ou lima;"
                },
                {
                    "number": 30,
                    "text": "Ma afai e te faasaoina o ia i le taimi lea, o le a tauia oe mo lou amiotonu; ma au fanau foi ma fanau a au fanau e oo i le tupulaga e tolu ma le fa."
                },
                {
                    "number": 31,
                    "text": "E ui i lea, ua i ai ou fili i ou lima; ma afai e te tauia o ia e tusa ma ana galuega, ua tauamiotonuina oe; afai sa saili e ia lou ola, ma ua lamatia lou ola e ia, ua i ai lou fili i ou lima ma ua tauamiotonuina oe."
                },
                {
                    "number": 32,
                    "text": "Faauta, o le tulafono lenei na Ou tuu atu i laʼu auauna o Nifae, ma ou tamā, o Iosefa, ma Iakopo, ma Isaako, ma Aperaamo, ma aʼu perofeta ma aposetolo uma anamua."
                },
                {
                    "number": 33,
                    "text": "O lenei foi, o le tulafono lenei na Ou tuu atu i oʼu tagata anamua, e faapea e lē tatau ona latou o atu e tau faasaga i se atunuu, ituaiga, gagana, po o se nuu, vagana ai ua poloaiina ai i latou, e Aʼu, le Alii."
                },
                {
                    "number": 34,
                    "text": "Ma afai e i ai se atunuu, gagana, po o se nuu e alagaina se taua faasaga mai ia te i latou, e tatau ona muamua o latou sisi atu se tagavai o le filemu i lena nuu, atunuu, po o le gagana;"
                },
                {
                    "number": 35,
                    "text": "Ma afai sa lē talia e lena nuu le ofo o le filemu, po o le taimi lona lua po o le taimi lona tolu, e tatau ona latou aumai na molimau i luma o le Alii;"
                },
                {
                    "number": 36,
                    "text": "Ona tuu atu ai lea e Aʼu, o le Alii, se poloaiga ia te i latou, ma tauamiotonuina i latou i le o atu i fafo e tau faasaga i lena atunuu, gagana, po o le nuu."
                },
                {
                    "number": 37,
                    "text": "Ma o Aʼu, o le Alii, e tauina a latou taua, ma taua a a latou fanau, ma fanau a a latou fanau, seia oo ina latou tauimasui mo i latou lava i o latou fili uma, e oo i le tupulaga e tolu ma le fa."
                },
                {
                    "number": 38,
                    "text": "Faauta, o se faataitaiga lenei i tagata uma, ua fetalai mai ai le Alii lo outou Atua, mo le tauamiotonuina i oʼu luma."
                },
                {
                    "number": 39,
                    "text": "O lenei foi, e moni Ou te fai atu ia te outou, afai e sau lou fili ia te oe ina ua mavae le taimi muamua, ua salamo o ia ma ua sau ia te oe ma aioi mai mo lau faamagaloga, ia e faamagalo atu ia te ia, ma ia e lē toe taofia o se molimau e faasaga i lou fili—"
                },
                {
                    "number": 40,
                    "text": "Ma ia faapea lava ona fai e oo atu i le taimi lona lua ma le lona tolu; ma o le tele o taimi e salamo ai lou fili i se agasala na ia faia e faasaga mai ia te oe, ia e faamagalo atu ia te ia, seia faafitugafulu ni fitu."
                },
                {
                    "number": 41,
                    "text": "Ma afai e agasala o ia faasaga mai ia te oe i le taimi muamua ma ua lē salamo ai, e ui i lea ia e faamagalo atu ia te ia."
                },
                {
                    "number": 42,
                    "text": "Ma afai e agasala o ia faasaga mai ia te oe i le taimi lona lua, ma ua lē salamo ai, e ui i lea ia e faamagalo atu ia te ia."
                },
                {
                    "number": 43,
                    "text": "Ma afai e agasala o ia faasaga mai ia te oe i le taimi lona tolu, ma ua lē salamo ai, ia e faamagalo atu foi ia te ia."
                },
                {
                    "number": 44,
                    "text": "Ae afai e agasala o ia faasaga mai ia te oe i le taimi lona fa, ia e lē faamagalo atu ia te ia, ae ia e aumai na molimau i luma o le Alii; ma o le a lē soloiesea i latou seia salamo o ia ma tauia oe sautuafā i mea uma na agasala ai o ia e faasaga mai ia te oe."
                },
                {
                    "number": 45,
                    "text": "Ma afai e faia e ia lenei mea, ia e faamagalo atu ia te ia ma lou loto atoa; ae afai e lē faia e ia lenei mea, o Aʼu, o le Alii, o le a Ou tauimasui i lou fili mo oe i le sautuaselau;"
                },
                {
                    "number": 46,
                    "text": "Ma i luga o ana fanau, ma luga o fanau a ana fanau o i latou uma o e e inoino mai ia te aʼu, e oo atu i le tupulaga e tolu ma le fa."
                },
                {
                    "number": 47,
                    "text": "Ae afai e salamo le fanau, po o le fanau a fanau, ma liliu mai i le Alii lo latou Atua, ma o latou loto atoa, ma o latou manatu atoa, mafaufau atoa, ma le malosi atoa, ma sautuafā ona latou toefuatai atu mo a latou agasala uma na latou agasala ai, po o agasala na faia e o latou tamā, po o tamā o o latou tamā, ona liliu ese ai lea o lou ita;"
                },
                {
                    "number": 48,
                    "text": "Ma o le a lē toe oo atu le tauimasui i luga o i latou, ua fetalai mai ai le Alii lou Atua, ma o le a lē toe aumaia a latou agasala o se molimau i luma o le Alii e faasaga ia te i latou. Amene."
                }
            ]
        },
        "/study/scriptures/dc-testament/dc/99": {
            "uri": "/study/scriptures/dc-testament/dc/99",
            "title": "Mataupu Faavae ma Feagaiga 99",
            "data_type": "chapter",
            "chapter_name": "Vaega 99",
            "chapter_summary": [
                "1–8, Ua valaaulia Ioane Murdock e folafola atu le talalelei, ma o i latou o e e taliaina o ia ua taliaina le Alii ma o le a latou maua le alofa mutimutivale."
            ],
            "verses": [
                {
                    "number": 1,
                    "text": "Faauta, ua faapea ona fetalai mai o le Alii i laʼu auauna o Ioane Murdock—ua valaaulia oe e te alu atu i itu-laueleele i sasaʼe mai lea fale i lea fale, mai lea nuu i lea nuu, ma mai lea aai i lea aai, e folafola atu laʼu talalelei tumau-faavavau i e o nonofo ai, i le lotolotoi o sauaga ma le amioleaga."
                },
                {
                    "number": 2,
                    "text": "Ma o lē na te talia oe ua ia talia aʼu; ma o le a e maua le mana e alaga atu ai laʼu upu i le faaaliga a loʼu Agaga Paia."
                },
                {
                    "number": 3,
                    "text": "Ma o lē na te talia oe e pei o se tamaitiiti, e maua e ia loʼu malo; ma amuia lava i latou, ona o le a latou maua le alofa mutimutivale."
                },
                {
                    "number": 4,
                    "text": "Ma ai se na te teena oe o le a teena e loʼu Tamā ma lona fale; ma ia outou tafi o outou vae i mea lilo i le ala mo se molimau e faasaga ia te i latou."
                },
                {
                    "number": 5,
                    "text": "Ma faauta, ma tagai, Ou te vave alu atu i le faamasinoga, e faatalitonu tagata uma ia latou galuega lē amioatua ua latou faia faasaga mai ia te aʼu, e pei ona tusia e uiga ia te aʼu i le tusi o tusitusiga paia."
                },
                {
                    "number": 6,
                    "text": "Ma o lenei, e moni Ou te fai atu ia te oe, e lē tatau ona e alu atu seia saunia ni mea mo le tausiga o lau fanau, ma auina lelei atu i le epikopo o Siona."
                },
                {
                    "number": 7,
                    "text": "Ma a mavae ni nai tausaga, afai e te manao mai ai ia te aʼu, e mafai foi ona e alu atu i luga i le laueleele lelei, e maua lou tofi;"
                },
                {
                    "number": 8,
                    "text": "A lē o lea, ia e folafola atu pea laʼu talalelei seia aveina aʼe oe. Amene."
                }
            ]
        },
        "/study/scriptures/dc-testament/dc/100": {
            "uri": "/study/scriptures/dc-testament/dc/100",
            "title": "Mataupu Faavae ma Feagaiga 100",
            "data_type": "chapter",
            "chapter_name": "Vaega 100",
            "chapter_summary": [
                "1–4, Ia talai atu e Iosefa ma Sini le talalelei mo le faaolataga o tagata; 5–8, O le a tuu mai ia te i laua i le itula tonu lava mea e tatau ona laua fai atu ai; 9–12, Ia avea Sini ma failauga ae avea Iosefa ma talifaaaliga ma malosi i le molimau; 13–17, O le a faatu mai e le Alii se nuu mamā, ma o e e usiusitai o le a faaolaina."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii ia te oulua, aʼu uo, o Sini ma Iosefa, o loo manuia o oulua aiga; ua i ai i latou i oʼu lima, ma o le a Ou faia ia te i latou e pei ona lelei ia te aʼu; ona ua i ai ia te aʼu le mana uma."
                },
                {
                    "number": 2,
                    "text": "O lea, mulimuli mai ia te aʼu, ma faalogo mai i le fautuaga o le a Ou tuu atu ia te oulua."
                },
                {
                    "number": 3,
                    "text": "Faauta, ma tagai, ua ia te aʼu ni tagata e toatele i le nofoaga lenei, i itulagi faataamilo ai; ma o le a tatalaina se faitotoa aoga i itulagi faataamilo i le laueleele lenei i sasaʼe."
                },
                {
                    "number": 4,
                    "text": "O lea, na tuu atu ai e Aʼu, o le Alii, oulua, ia oulua o mai i le nofoaga lenei, ona ua faapea ona tatau ai ia te aʼu mo le faaolataga o agaga."
                },
                {
                    "number": 5,
                    "text": "O lea, e moni Ou te fai atu ia te oulua, ia sii aʼe o oulua leo i lenei nuu; tautala atu mafaufauga o le a Ou tuu i o oulua loto, ma o le a lē faafememeaiina oulua i luma o tagata;"
                },
                {
                    "number": 6,
                    "text": "Aua o le a tuu atu ia te oulua i le itula tonu lava, ioe, i le minute tonu lava, mea e te lua fai atu ai."
                },
                {
                    "number": 7,
                    "text": "Ae Ou te tuu atu ia te oulua se poloaiga, ia oulua alaga atu soo se mea lua te alaga atu i loʼu igoa, i le mamalu o le loto, i le agaga o le agamalu, i mea uma."
                },
                {
                    "number": 8,
                    "text": "Ma Ou te tuu atu ia te oulua le folafolaga lenei, o le tulaga e oo i ai le lua faia o lenei mea, o le a liligi atu le Agaga Paia e molimau i mea uma o soo se mea lua te fai atu ai."
                },
                {
                    "number": 9,
                    "text": "Ma ua tatau ia te aʼu ona avea oe, laʼu auauna, o Sini, ma failauga i lenei nuu; ioe, e moni, o le a Ou faauuina oe i lenei valaauga, e avea lava ma failauga mo laʼu auauna o Iosefa."
                },
                {
                    "number": 10,
                    "text": "Ma o le a Ou tuu atu ia te ia le mana ia malosi ai i le molimau."
                },
                {
                    "number": 11,
                    "text": "Ma o le a Ou tuu atu ia te oe le mana e te malosi ai i le faamalamalamaina o tusitusiga paia uma, ina ia mafai ona avea oe ma failauga mo ia, ma o le a avea o ia ma talifaaaliga mo oe, ina ia mafai ona e iloa le moni o mea uma e faatatau i mea o loʼu malo i luga o le lalolagi."
                },
                {
                    "number": 12,
                    "text": "O lea, ia faaauau pea la oulua malaga ma ia olioli o oulua loto; aua faauta, ma tagai, Ou te faatasi ma oulua e oo lava i le iuga."
                },
                {
                    "number": 13,
                    "text": "Ma o lenei, Ou te tuu atu ia te oulua se upu e uiga ia Siona. O le a laveaiina Siona, e ui ina aoaiina o ia mo se vaitau itiiti."
                },
                {
                    "number": 14,
                    "text": "O o oulua uso, o aʼu auauna o Osona Haite ma Ioane Koula, ua i ai i oʼu lima; ma o le tulaga e oo i ai le la tausia o aʼu poloaiga, o le a faaolaina i laua."
                },
                {
                    "number": 15,
                    "text": "O lea, ia faamafanafanaina o oulua loto; ona o le a galulue faatasi mea uma mo le lelei o e e savavali saʼo, ma mo le faapaiaina o le ekalesia."
                },
                {
                    "number": 16,
                    "text": "Aua o le a Ou faatu mai mo aʼu se nuu mamā, o e e auauna mai ia te aʼu i le amiotonu;"
                },
                {
                    "number": 17,
                    "text": "Ma o i latou uma o e e valaau atu e ala i le suafa o le Alii, ma tausi i ana poloaiga, o le a faaolaina. E faapea lava. Amene."
                }
            ]
        },
        "/study/scriptures/dc-testament/dc/101": {
            "uri": "/study/scriptures/dc-testament/dc/101",
            "title": "Mataupu Faavae ma Feagaiga 101",
            "data_type": "chapter",
            "chapter_name": "Vaega 101",
            "chapter_summary": [
                "1–8, Ua aoaiina ma faapuapuagatia le Au Paia ona o a latou solitulafono; 9–15, O le a paʼū mai le toasa o le Alii i luga o atunuu, ae o le a faapotopotoina ma faamafanafanaina lona nuu; 16–21, O le a faatuina Siona ma ona siteki; 22–31, Ua faamatala mai le tulaga o le olaga i le taimi o le Meleniuma; 32–42, O le a faamanuiaina ma tauia le Au Paia i le taimi lena; 43–62, O le faataoto e uiga i se tamalii ma laau olive ua faailoa mai ai faalavelave ma le laveaiina mulimuli ane o Siona; 63–75, Ia faaauau pea ona faapotopoto faatasi o le Au Paia; 76–80, O le Alii na faatuina le Tulafono Faavae o le Iunaite Setete; 81–101, E tatau i le Au Paia ona tagi atu ia toe totogi mai mea ua faaleagaina e tusa ma le faataoto e uiga i le fafine ma le faamasino amioletonu."
            ],
            "verses": [
                {
                    "number": 1,
                    "text": "E Moni Ou te fai atu ia te outou, e uiga i o outou uso o e ua puapuagatia, ma ua sauaina, ma ua tutuliese i fafo mai le laueleele o lo latou tofi—"
                },
                {
                    "number": 2,
                    "text": "O Aʼu, o le Alii, na Ou tuu le puapuagatia ia oo mai i o latou luga, lea ua latou puapuagatia ai, ona o a latou solitulafono;"
                },
                {
                    "number": 3,
                    "text": "Peitai o le a a Aʼu i latou, ma o le a avea i latou ma oʼu i lena aso o le a Ou alu atu ai e faaputuputu aʼu maa tāua."
                },
                {
                    "number": 4,
                    "text": "O lea, e tatau ai ona aoaiina ma tofotofoina i latou, e pei lava o Aperaamo, o lē na poloaiina e tuu atu lona atalii e toatasi."
                },
                {
                    "number": 5,
                    "text": "Aua o i latou uma o e e lē onosaia le aoaiga, ae teena aʼu, e lē mafai ona faapaiaina."
                },
                {
                    "number": 6,
                    "text": "Faauta, Ou te fai atu ia te outou, sa i ai misa, ma finauga, ma losilosivalega, ma fetauaiga, ma tuinanauga ma manaoga matapeʼapeʼa i totonu o i latou; o lea na latou faaeleelea ai o latou tofi i ia mea."
                },
                {
                    "number": 7,
                    "text": "Sa gese ona latou faalogo i le siufofoga o le Alii lo latou Atua; o lea, ua gese ai ona faafofoga mai o le Alii lo latou Atua ia latou tatalo, e tali mai i latou i le aso o lo latou faalavelave."
                },
                {
                    "number": 8,
                    "text": "I le aso o lo latou filemu sa latou manatu māmā ai i laʼu fautuaga; ae, i le aso o lo latou faalavelave, ua latou tautagotago aʼu ona ua tatau ai."
                },
                {
                    "number": 9,
                    "text": "E moni ou te fai atu ia te outou, e ui ia latou agasala, ua tumu loʼu loto i le agaalofa ia te i latou. O le a Ou lē lafoaia ese atoatoa i latou; ma o le a Ou manatua le alofa mutimutivale i le aso o le toasa."
                },
                {
                    "number": 10,
                    "text": "Ua Ou tauto, ma ua alu atu le folafolaga e ala i se poloaiga muamua na Ou tuu atu ia te outou, o le a Ou faapaʼū atu le pelu o loʼu ita mo loʼu nuu; ma e pei ona Ou fai atu, o le a faapea lava ona faataunuuina."
                },
                {
                    "number": 11,
                    "text": "Ua lata ona sasaa atu loʼu ita lē mafuatia i luga o atunuu uma; ma o le a Ou faia lenei mea pe a tumu le ipu o lo latou amioletonu."
                },
                {
                    "number": 12,
                    "text": "Ma i lena aso, o i latou uma o e e maua i luga o le ʼolo-vaavaai, po o i ni isi upu, o laʼu Isaraelu uma, o le a faaolaina."
                },
                {
                    "number": 13,
                    "text": "Ma o i latou o e sa faataapeapeina o le a faapotopotoina."
                },
                {
                    "number": 14,
                    "text": "Ma o i latou uma o e sa faanoanoa o le a faamafanafanaina."
                },
                {
                    "number": 15,
                    "text": "Ma o i latou uma o e sa tuu atu o latou ola ona o loʼu igoa o le a faapaleina."
                },
                {
                    "number": 16,
                    "text": "O lea, ia faamafanafanaina o outou loto e faatatau ia Siona; aua ua i ai tagata uma i oʼu lima; ia filemu ma iloa o Aʼu o le Atua."
                },
                {
                    "number": 17,
                    "text": "O le a lē aveesea Siona i fafo mai lona nofoaga, e ui ina faataapeapeina ana fanau."
                },
                {
                    "number": 18,
                    "text": "O i latou o e e totoe, ma ua mamā i loto, o le a toe foi mai, ma o mai i o latou tofi, o i latou ma a latou fanau, faatasi ma pese o le olioli tumau-faavavau, e atiaʼe nofoaga tuufua o Siona—"
                },
                {
                    "number": 19,
                    "text": "Ma o le a oo mai nei mea uma ina ia mafai ona faataunuuina valoaga a perofeta."
                },
                {
                    "number": 20,
                    "text": "Ma, faauta, e leai se isi nofoaga ua tofia nai lo lena ua Ou tofia; pe o le a i ai se isi nofoaga e tofia nai lo lena ua Ou tofia, mo le galuega o le faapotopotoina o laʼu au paia—"
                },
                {
                    "number": 21,
                    "text": "Seia oo mai le aso e lē toe maua ai se avanoa mo i latou; ma ona i ai lea ia te Aʼu isi nofoaga o le a Ou tofi atu ia te i latou, ma o le a taʼua i latou o siteki, mo pupuni po o le malosi o Siona."
                },
                {
                    "number": 22,
                    "text": "Faauta, o loʼu lava loto, o i latou uma o e e valaau mai i loʼu igoa, ma tapuai mai ia te aʼu e tusa ma laʼu talalelei tumau-faavavau, e tatau ona faapotopoto faatasi, ma tutu i nofoaga paia;"
                },
                {
                    "number": 23,
                    "text": "Ma sauni mo le faaaliga o le a oo mai, pe a to ese le veli o le ufiufi o loʼu malumalu, i totonu o loʼu fale fetafai, lea ua natia ai le lalolagi, ma o le a vaai faatasi ai tagata uma ia te aʼu."
                },
                {
                    "number": 24,
                    "text": "Ma o mea uma e pala, o a a tagata, po o a manu o le fanua, po o a manufelelei o le lagi, po o a īʼa o le sami, e mau i luga o le lalolagi atoa, o le a susunuina;"
                },
                {
                    "number": 25,
                    "text": "Ma o mea foi o le elemene o le a liusuavai i le vevela tele; ma o mea uma o le a faafouina, ina ia mafai ona mau o loʼu poto ma loʼu mamalu i luga o le lalolagi atoa."
                },
                {
                    "number": 26,
                    "text": "Ma i lena aso o le feitagaʼi o tagata, ma le feitagaʼi o manu, ioe, o le feitagaʼi o meaola ma tagata uma, o le a taofia mai oʼu luma."
                },
                {
                    "number": 27,
                    "text": "Ma i lena aso soo se mea e ole atu ai soo se tagata, o le a tuu mai ia te ia."
                },
                {
                    "number": 28,
                    "text": "Ma i lena aso o le a leai se mana ia Satani e faaosooso ai soo se tagata."
                },
                {
                    "number": 29,
                    "text": "Ma o le a leai se faanoanoa aua o le a leai se oti."
                },
                {
                    "number": 30,
                    "text": "I lena aso o le a lē oti se tamameamea seia matua o ia; ma o lona ola o le a pei o tausaga o se laau;"
                },
                {
                    "number": 31,
                    "text": "Ma pe a oti o ia o le a lē moe o ia, o lona uiga i le eleele, ae o le a liua i le emo o le mata, ma o le a segia i luga, ma o le a mamalu lava lona malologa."
                },
                {
                    "number": 32,
                    "text": "Ioe, e moni Ou te fai atu ia te outou, i lena aso pe a afio mai le Alii, o le a faaali mai e ia mea uma—"
                },
                {
                    "number": 33,
                    "text": "O mea ua mavae atu, ma mea natia sa lei iloa e se tagata, o mea o le lalolagi, o mea na faia ai, ma lona faamoemoe ma lona iuga—"
                },
                {
                    "number": 34,
                    "text": "O mea sili ona pele, o mea o i lugā, ma mea o i lalō, o mea o i totonu o le lalolagi, ma luga o le lalolagi, ma i le lagi."
                },
                {
                    "number": 35,
                    "text": "Ma o i latou uma o e e mafatia i sauaga ona o loʼu igoa, ma tumau i le faatuatua, e ui ina valaauina i latou e tuu atu o latou ola mo aʼu ae o le a tofusia i latou i lenei mamalu."
                },
                {
                    "number": 36,
                    "text": "O le mea lea, aua le fefefe e oo lava i le oti; ona e lē atoatoa lo outou olioli i le lalolagi lenei, ae o aʼu e atoatoa ai lo outou olioli."
                },
                {
                    "number": 37,
                    "text": "O le mea lea, aua le popole i le tino, po o le ola o le tino; ae ia popole i le agaga, ma le ola o le agaga."
                },
                {
                    "number": 38,
                    "text": "Ma ia saili fofoga o le Alii i taimi uma, ina ia mafai ona outou maua o outou agaga i le onosai, ma o le a outou maua ai le ola e faavavau."
                },
                {
                    "number": 39,
                    "text": "A valaaulia tagata i laʼu talalelei tumau-faavavau, ma osifeagaiga i se feagaiga tumau-faavavau, e faitauina i latou o le masima o le lalolagi ma le faasao o tagata;"
                },
                {
                    "number": 40,
                    "text": "Ua valaaulia i latou e avea ma faasao o tagata; o lea, afai e toesea le malosi faasao o le masima o le lalolagi, faauta, e mai i lena taimi ona lē aoga mo se mea, nao le lafo i fafo ma soli i lalo i vae o tagata."
                },
                {
                    "number": 41,
                    "text": "Faauta, o le poto lenei e faatatau i fanau a Siona, le toatele lea, ae lē o i latou uma; na maua i latou o ni tagata solitulafono, o lea e tatau ai ona aoaiina i latou—"
                },
                {
                    "number": 42,
                    "text": "O ia o lē na te faaeaea o ia lava o le a faamaualaloina, ma o ia o lē na te faamaualalo o ia lava o le a faaeaina."
                },
                {
                    "number": 43,
                    "text": "Ma o lenei, o le a Ou faaali atu ia te outou se faataoto, ina ia mafai ona outou iloa loʼu loto e faatatau i le laveaiina o Siona."
                },
                {
                    "number": 44,
                    "text": "E i ai se tasi tamalii sa i ai se fasi fanua, sa silisili lava ona lelei; ma sa fai atu o ia i ana auauna: Ia outou o atu i loʼu tovine, i luga o lenei lava fasi fanua silisili ona lelei, ma totō ai ni laau olive e sefulu ma le lua;"
                },
                {
                    "number": 45,
                    "text": "Ma faatutu ni leoleo faataamilo ia i latou, ma fausia se olo, ina ia mafai e se toatasi ona vaavaai atu i le fanua faataamilo, e avea o se leoleo i luga o le olo, ina ia lē gauia i lalo oʼu laau olive pe a sau le fili e faaleaga ma ave mo i latou lava le fua o loʼu tovine."
                },
                {
                    "number": 46,
                    "text": "O lenei, sa o atu auauna a le tamalii ma faia e pei ona sa poloaiina ai i latou e lo latou alii, ma toto laau olive, ma fausia se pa faataamilo, ma faatutu ni leoleo, ma amata ona fausia se olo."
                },
                {
                    "number": 47,
                    "text": "Ma aʼo latou faataatia lona faavae i lea lava taimi, sa amata ona latou fai ane i totonu o i latou lava: Ma o se a se mea ua manaomia ai e loʼu alii lenei olo?"
                },
                {
                    "number": 48,
                    "text": "Ma sa talanoa mo se taimi umi lava, ua fai ane i totonu o i latou lava: O le a se mea ua manaomia ai e loʼu alii lenei olo, talu ai o le taimi lenei o le filemu?"
                },
                {
                    "number": 49,
                    "text": "E lē mafai ea ona avatu lenei tupe i e suitupe? Ona ua leai se manaomia o nei mea."
                },
                {
                    "number": 50,
                    "text": "Ma aʼo latou fefinauaʼi o le tasi ma le isi sa oo ina latou faapaie tele, ma sa latou lē faalogo i poloaiga a lo latou alii."
                },
                {
                    "number": 51,
                    "text": "Ma sa sau le fili i le po, ma lepeti i lalo le pa; ma sa tutu i luga auauna a le tamalii ma sa fefefe, ma ua sosola; ma sa faaleaga e le fili a latou galuega, ma gaui i lalo laau olive."
                },
                {
                    "number": 52,
                    "text": "O lenei, faauta, sa valaau e le tamalii, le alii o le tovine, ana auauna, ma fai atu ia te i latou, Aisea! o le a le pogai o lenei leaga tele?"
                },
                {
                    "number": 53,
                    "text": "Sa lē tatau ea ona outou faia e pei ona Ou poloaiina ai outou, ma—ina ua uma ona outou toto le tovine, ma fai le pa faataamilo ai, ma faatutu ni leoleo i luga o ona puipu—fausia foi le olo, ma faatutu ni leoleo i luga o le olo, ma leoleo i loʼu tovine, ma lē momoe, neʼi sau i o outou luga le fili?"
                },
                {
                    "number": 54,
                    "text": "Ma faauta, semanu e iloa atu e le leoleo i luga o le olo le fili aʼo mamao atu o ia; ma semanu na mafai ai ona outou sauni ma taofi le fili mai le lepetia i lalo o lona pa, ma faasao ai loʼu tovine mai lima o le faaleaga mea."
                },
                {
                    "number": 55,
                    "text": "Ma sa fai atu le alii o le tovine i se tasi o ana auauna: Alu ma faapotopoto mai faatasi e o totoe o aʼu auauna, ma ave le malosi uma o loʼu fale, o aʼu tagata tau ia, o aʼu alii talavou, ma i latou o faamatuā tagata foi o i totonu o aʼu auauna uma, o e o le malosi o loʼu fale, vagana ai i latou o e ua ou tofia e nonofo;"
                },
                {
                    "number": 56,
                    "text": "Ma ia outou o atu vave i le fanua o loʼu tovine, ma toe faaola mai loʼu tovine; ona e a aʼu; sa ou faatauina i tupe."
                },
                {
                    "number": 57,
                    "text": "O lea, ia outou o atu vave i loʼu fanua; lepeti i lalo pa o oʼu fili; lafo i lalo lo latou olo, ma faataapeape o latou leoleo."
                },
                {
                    "number": 58,
                    "text": "Ma o le tulaga e oo i ai le latou potopoto faatasi e faasaga mai ia te outou, ia tauimasui aʼu i oʼu fili, ina ia vave ona ou alu atu faatasi ma e o totoe o loʼu fale ma nonofo i le fanua."
                },
                {
                    "number": 59,
                    "text": "Ma sa fai atu le auauna i lona alii: O afea o le a i ai ia mea?"
                },
                {
                    "number": 60,
                    "text": "Ma sa fai atu o ia i lana auauna: Pe a ou loto i ai; alu atu vave ia oe, ma fai mea uma ua ou poloaiina ai oe;"
                },
                {
                    "number": 61,
                    "text": "Ma o le a avea lenei ma aʼu faamaufaailoga ma faamanuiaga i ou luga—o se tausimea faamaoni ma le atamai i totonu o loʼu fale, o se pule i loʼu malo."
                },
                {
                    "number": 62,
                    "text": "Ma sa alu atu vave lana auauna, ma faia mea uma o soo se mea na poloaiina ai o ia e lona alii; ma ina ua mavae aso e tele sa faataunuuina mea uma."
                },
                {
                    "number": 63,
                    "text": "O lenei foi, e moni Ou te fai atu ia te outou, o le a Ou faaali atu ia te outou le poto o ia te aʼu e faatatau i aulotu uma, i le tulaga e oo i ai le latou loto ia taitaiina i latou i se ala saʼo ma tatau ai mo lo latou faaolataga—"
                },
                {
                    "number": 64,
                    "text": "Ina ia mafai ona faaauau o le galuega o le faapotopotoina faatasi o laʼu au paia, ina ia mafai ona Ou atiaʼe o i latou i loʼu igoa i luga o nofoaga paia; ona ua oo mai le taimi o le seleselega, ma ua tatau ona faataunuuina o laʼu upu."
                },
                {
                    "number": 65,
                    "text": "O lea, e ao ina Ou faapotopoto faatasi loʼu nuu, e tusa ma le faataoto i le saito ma titania, ina ia mafai ona faasaoina o saito i le faleteusaito ia maua le ola e faavavau, ma faapaleina i le mamalu selesitila, pe a Ou alu atu i le malo o loʼu Tamā e taui i tagata taitoatasi e tusa ma ana galuega e pei o le a i ai;"
                },
                {
                    "number": 66,
                    "text": "Aʼo titania o le a noatia i fusi, ma o le a faamalolosi o latou noanoa, ina ia susunuina i latou i le afi e lē matineia."
                },
                {
                    "number": 67,
                    "text": "O lea, Ou te tuu atu se poloaiga i aulotu uma, ia faaauau pea ona latou faapotopoto faatasi i nofoaga ua Ou tofia."
                },
                {
                    "number": 68,
                    "text": "Ae ui i lea, e pei ona Ou fai atu ia te outou i se poloaiga muamua, aua le faanatinatia lo outou faapotopotoina, pe i se solaʼaga; ae ia muaʼi saunia mea uma i o outou luma."
                },
                {
                    "number": 69,
                    "text": "Ma ina ia mafai ona muaʼi saunia mea uma i o outou luma, ia tausi i le poloaiga ua Ou tuu atu e faatatau i nei mea—"
                },
                {
                    "number": 70,
                    "text": "Lea ua fai mai, pe ua aoao mai, ia faatau mai fanua uma i tupe, e mafai ona faatauina i tupe, i le itulagi faataamilo i le laueleele ua Ou tofia e avea ma laueleele o Siona, mo le amataga o le faapotopotoina o laʼu au paia;"
                },
                {
                    "number": 71,
                    "text": "O laueleele uma e mafai ona faatau mai i le itumalo o Siakisone, ma itumalo faataamilo ai, ma tuu mai le vaega e totoe i loʼu lima."
                },
                {
                    "number": 72,
                    "text": "O lenei, e moni Ou te fai atu ia te outou, ia tuu atu i aulotu uma e faaputuputu faatasi a latou tupe uma; ia tuu atu ia mea ia faia i o latou taimi, ae lē i le faanatinati; ma vaai ia muaʼi saunia mea uma i o outou luma."
                },
                {
                    "number": 73,
                    "text": "Ma ia tuu atu e tofia ni alii mamalu, o ni tagata atamamai lava, ma auina atu i latou e faatau mai ia laueleele."
                },
                {
                    "number": 74,
                    "text": "Ma o aulotu i itu-laueleele i sasaʼe, a atiaʼe i luga i latou, afai latou te faalogo i lenei fautuaga e mafai ona latou faatau mai laueleele ma faapotopoto faatasi ai i luga; ma i lenei ala e mafai ona faamautuina ai i latou i Siona."
                },
                {
                    "number": 75,
                    "text": "Ua i ai i le taimi nei lava ni mea ua uma ona teuina, ioe, ua tele lava, e toe faaola mai ai Siona, ma faamaumaututu ai ona nofoaga tuufua, e lē toe lafoina i lalo, pe a na loto aulotu, o e ua taʼua i latou lava i loʼu igoa, e faalogo mai i loʼu leo."
                },
                {
                    "number": 76,
                    "text": "Ma Ou te toe fai atu ia te outou, o i latou o e na faataapeapeina e o latou fili, o loʼu loto e tatau ona latou faaauau pea ona tagi atu mo le toe totogi mai, ma le toe faaola mai, e ala i lima o i latou o e ua tuu e avea ma pule ma ua i ai le pule i luga o outou—"
                },
                {
                    "number": 77,
                    "text": "E tusa ma tulafono ma le tulafono faavae a le atunuu, lea na Ou tuu ia faatuina, ma e tatau ona tausia mo aiā tatau ma le puipuiga o tagata uma, e tusa ma mataupu autu tonu ma paia;"
                },
                {
                    "number": 78,
                    "text": "Ina ia mafai e tagata taitoatasi ona faia e tusa ma mataupu faavae ma mataupu autu e faatatau i le lumanai, e tusa ma le faitalia ua Ou tuu atu ia te ia, ina ia mafai e tagata taitoatasi ona tali mo ana lava agasala i le aso o le faamasinoga."
                },
                {
                    "number": 79,
                    "text": "O lea, e lē saʼo ona tatau ona nofo pologa soo se tagata o le tasi i le isi."
                },
                {
                    "number": 80,
                    "text": "Ma o le faamoemoega lenei na Ou faatuina ai le Tulafono Faavae o le laueleele lenei, e ala i lima o alii atamamai o e na Ou faatutu mai i luga mo lenei lava faamoemoe, ma toe maua mai le laueleele e ala i le faamasaaina o le toto."
                },
                {
                    "number": 81,
                    "text": "O lenei, o se a se mea a Ou faatusa i ai fanau a Siona? O le a Ou faatusaina i latou i le faataoto e uiga i le fafine ma le faamasino amioletonu, aua e tatau i tagata ona tatalo e lē aunoa ma ia lē vaivai, ua fai mai—"
                },
                {
                    "number": 82,
                    "text": "Sa i ai i se aai se faamasino sa lē mataʼu i le Atua, pe sa ava i tagata."
                },
                {
                    "number": 83,
                    "text": "Ma sa i ai i lena aai se fafine ua oti lana tane, ma sa alu atu le fafine i le faamasino, ua fai atu: Ia e tauimasui i loʼu fili."
                },
                {
                    "number": 84,
                    "text": "Ma sa lē faia e le faamasino mo se taimi, ae mulimuli ane ua fai ifo o ia i totonu o ia lava: E ui ina ou lē mataʼu i le Atua, pe ava i tagata, ae ona o le faalavelave mai ia te aʼu o lenei fafine ua oti lana tane o le a ou tauimasui atu ai mo ia, neʼi ou fiu i lona sau soo."
                },
                {
                    "number": 85,
                    "text": "O le a faapea ona Ou faatusaina o fanau a Siona."
                },
                {
                    "number": 86,
                    "text": "Ia tuu atu i latou e tagi atu i vae o le faamasino;"
                },
                {
                    "number": 87,
                    "text": "Ma afai e lē amanaia i latou e ia, ia tuu atu ia te i latou e tagi atu i vae o le kovana;"
                },
                {
                    "number": 88,
                    "text": "Ma afai e lē amanaia i latou e le kovana, ia tuu atu ia te i latou e tagi atu i vae o le peresitene;"
                },
                {
                    "number": 89,
                    "text": "Ma afai e lē amanaia i latou e le peresitene, ona tulai lea o le Alii ma afio mai lona afioaga natia, ma faapuapuagatia atunuu i lona toasa mataʼutia;"
                },
                {
                    "number": 90,
                    "text": "Ma o le a ia vavae ese i le aasa o lona lē fiafia, ma i lona toasa tele, i lona taimi, i latou na o tausimea amioleaga, lē faamaoni, ma lē tonu, ma tofi atu ia te i latou la latou vaega i totonu o tagata pepelo, ma e e lē talitonu;"
                },
                {
                    "number": 91,
                    "text": "I le pogisa lava i fafo, i le mea e i ai le tagi, ma le auē, ma le lilivau o nifo."
                },
                {
                    "number": 92,
                    "text": "O lea, ia outou tatalo ai, ina ia tatala mai o latou taliga ia outou tagi, ina ia Ou alofa mutimutivale ia te i latou, ina ia lē oo mai ia mea i luga o i latou."
                },
                {
                    "number": 93,
                    "text": "O mea ua Ou fai atu ai ia te outou e tatau ona i ai, ina ia tuua tagata uma e aunoa ma se ʼalofaga."
                },
                {
                    "number": 94,
                    "text": "Ina ia mafai e tagata atamamai ma pule ona faalogo ma iloa mea latou te lei manatuina lava;"
                },
                {
                    "number": 95,
                    "text": "Ina ia mafai ona Ou aga e faataunuu laʼu mea e fai, o laʼu mea uiga ese e fai, ma fai laʼu galuega, o laʼu galuega uiga ese, ina ia mafai ona iloa e tagata i le va o le amiotonu ma le amioleaga, ua fetalai mai ai lo outou Atua."
                },
                {
                    "number": 96,
                    "text": "O lenei foi, Ou te fai atu ia te outou, ua lē tusa ai ma laʼu poloaiga ma loʼu loto ona tatau ona faatau atu e laʼu auauna o Sini Gilbert i lima o oʼu fili, loʼu faleteuoloa, lea na Ou tofia mo loʼu nuu."
                },
                {
                    "number": 97,
                    "text": "Ia lē tuuina atu mea ua Ou tofia ia faaeleeleaina e oʼu fili, i se maliega a i latou o e ua valaauina i latou lava i loʼu igoa;"
                },
                {
                    "number": 98,
                    "text": "Ona o se agasala tiga tele lenei ma mamafa e faasaga mai ia te aʼu, ma faasaga i loʼu nuu, ona o mea na ua Ou folafola atu ma ua lata ona pauu mai i atunuu."
                },
                {
                    "number": 99,
                    "text": "O lea, o loʼu loto e tatau i loʼu nuu ona aiā, ma taofi le aiā i luga o mea na Ou tofia ia te i latou, e ui ina lē faatagaina i latou e nonofo ai iina."
                },
                {
                    "number": 100,
                    "text": "E ui i lea, Ou te lē o fai atu ia latou lē nonofo iina; o le tulaga e oo i ai le latou aumai o fua ma galuega tatau ai mo loʼu malo o le a latou nonofo ai i luga iina."
                },
                {
                    "number": 101,
                    "text": "O le a latou atiaʼe, ma o le a lē avea ma tofi o se tasi e ese mai; o le a latou totō tovine, ma o le a latou ʼai ona fua. E faapea lava. Amene."
                }
            ]
        },
        "/study/scriptures/dc-testament/dc/102": {
            "uri": "/study/scriptures/dc-testament/dc/102",
            "title": "Mataupu Faavae ma Feagaiga 102",
            "data_type": "chapter",
            "chapter_name": "Vaega 102",
            "chapter_summary": [
                "1–8, Ua tofia se aufono maualuga e foia faafitauli taua e tulai mai i le Ekalesia; 9–18, Ua tuuina mai ala faatonuina mo le faafofogaina o mataupu; 19–23, O le peresitene o le aufono e faia le faaiuga; 24–34, Ua tuuina mai le ala faatonuina e fai ai apili."
            ],
            "verses": [
                {
                    "number": 1,
                    "text": "O Le aso nei na potopoto ai se aufono aoao o faitaulaga sili e toaluasefulufa i le fale o Iosefa Samita, Laitiiti, e ala i le faaaliga, ma aga e faatulaga le aufono maualuga o le Ekalesia a Keriso, lea e tatau ona i ai ni faitaulaga sili e toasefululua, ma se toatasi po o le toatolu o peresitene e pei atonu e manaomia ai mo le mataupu."
                },
                {
                    "number": 2,
                    "text": "Sa tofia le aufono maualuga i le faaaliga mo le faamoemoe o le foiaina o faafitauli taua atonu e tulai mai i le ekalesia, ia e lē mafai ona foia e le ekalesia po o le aufono a le epikopo i le lotomalilie o vaega uma."
                },
                {
                    "number": 3,
                    "text": "Sa talia Iosefa Samita, Laitiiti, Sini Rikitone ma Feterika G. Viliamu o peresitene i le leo o le aufono; ma o Iosefa Samita, Matua, Ioane Samita, Iosefa Kou, Ioane Ioanesone, Matini Harisi, Ioane S. Kata, Iareto Kata, Oliva Kaotui, Samuel H. Samita, Orson Hyde, Sylvester Samita, ma Luka Ioanesone, o faitaulaga sili, sa filifilia e avea o se aufono tumau mo le ekalesia, i le leo autasi o le aufono."
                },
                {
                    "number": 4,
                    "text": "Ona fesiligia lea o ia fautua ua taʼua i luga pe latou te taliaina o latou tofiga, ma pe o le a latou galulue i lena tofiga e tusa ma le tulafono a le lagi, lea sa latou tali atu uma i ai ua latou talia o latou tofiga, ma o le a faia o latou tofi e tusa ma le alofa tunoa o le Atua ua faaee mai i luga o i latou."
                },
                {
                    "number": 5,
                    "text": "O le aofai na aofia i le aufono, o e na palota i le igoa ma mo le ekalesia i le tofiaina o fautua ua taʼua i luga e toafasefulu-tolu, e pei ona sosoo ai: toaiva faitaulaga sili, toasefulufitu toeaina, toafa ositaulaga, ma tagata o le ekalesia e toasefulutolu."
                },
                {
                    "number": 6,
                    "text": "Palotaina: e lē mafai e le aufono maualuga ona maua se pule e fai ai se mea e aunoa ma se toafitu o fautua ua taʼua i luga, po o le auai o ni o latou sui tofia tatau ai."
                },
                {
                    "number": 7,
                    "text": "Ua i ai i lenei toafitu le pule e tofia ai isi faitaulaga sili, o e ua latou manatu ua agavaa ma agatonu e galue i le tulaga o fautua ua lē auai."
                },
                {
                    "number": 8,
                    "text": "Palotaina: soo se taimi e tupu mai ai se avanoa i le maliu, aveesea mai le tofi ona o le solitulafono, po o le alu ese atu mai tuaoi o le pulega lenei o le ekalesia, o soo se tasi o fautua ua taʼua i luga, ia faatumuina i le filifiliga a le peresitene po o peresitene, ma faamaonia i le leo o le aufono aoao o faitaulaga sili, e potopoto mo lena faamoemoe, e galulue i le igoa o le ekalesia."
                },
                {
                    "number": 9,
                    "text": "O le peresitene o le ekalesia, o lē o le peresitene foi o le aufono, e tofia i le faaaliga, ma lagolagoina i lana pulega i le leo o le ekalesia."
                },
                {
                    "number": 10,
                    "text": "Ma ua tusa ai ma le mamalu o lona tofi le tatau ai ona pulefaamalumalu o ia i luga o le aufono a le ekalesia; ma o lana aiā tatau le fesoasoani ia te ia o ni isi peresitene e toalua, e tofia i le ala e tasi na tofia ai o ia."
                },
                {
                    "number": 11,
                    "text": "Ma i le tulaga o le toesea o se toatasi po o i laua uma o e ua tofia e fesoasoani ia te ia, ua i ai ia te ia le pule e pulefaamalumalu ai i luga o le aufono e aunoa ma se fesoasoani; ma i le tulaga e toesea ai o ia lava, ua i ai i isi peresitene le pule e pulefaamalumalu ai i lona tulaga, i laua uma po o soo se tasi o i laua."
                },
                {
                    "number": 12,
                    "text": "Soo se taimi e faatulaga tatau ai se aufono maualuga o le Ekalesia a Keriso, e tusa ma le ata ua mavae atu nei, o le tiute o fautua e toasefululua le faia o se vili i fuainumera, ma iloa ai i lena mea po o ai o le toasefululua e saunoa muamua, e amata mai le numera tasi ma faasolo atu ai faapena i le numera e sefululua."
                },
                {
                    "number": 13,
                    "text": "Soo se taimi e potopoto ai lenei aufono e soalaupule soo se mataupu, e iloilo e fautua e toasefululua pe o se mataupu faigata pe leai; afai e lē faigata, nao le toalua fautua e saunoa i ai, e tusa ma le ala ua tusia i luga."
                },
                {
                    "number": 14,
                    "text": "Ae afai e manatu ua faigata, ia tofia se toafa; ma afai ua sili atu ona faigata, e toaono; ae e leai se tulaga ia sili atu ai i le ono e e tofia e saunoa."
                },
                {
                    "number": 15,
                    "text": "O lē ua molia, i mataupu uma lava, ua i ai se aiā i le afa o le aufono, e taofi le faalumaina po o le faamasinoletonu."
                },
                {
                    "number": 16,
                    "text": "Ma o fautua ua tofia e saunoa i luma o le aufono e tuuina atu le mataupu, pe a uma ona iloiloina faamaoniga, i lona malamalama moni i luma o le aufono; ma ia saunoa tagata taitoatasi e tusa ma le saʼo ma le faamasinotonu."
                },
                {
                    "number": 17,
                    "text": "O fautua o e na seia numera soagia, o lona uiga, o le 2, 4, 6, 8, 10, ma le 12, o tagata ia o e ia tutu atu mo lē ua molia, ma taofi le faalumaina ma le faamasinoletonu."
                },
                {
                    "number": 18,
                    "text": "I mataupu uma lava, ia maua e lē ua tagi ma lē ua molia se avanoa e saunoa ai mo i laua lava i luma o le aufono, pe a uma ona faafofogaina o faamaoniga ma pe a uma saunoaga a fautua o e na tofia e saunoa i le mataupu."
                },
                {
                    "number": 19,
                    "text": "A uma ona faafofogaina o faamaoniga, ma saunoa fautua, ma lē ua tagi ma lē ua molia, ona tuu atu lea e le peresitene se faaiuga e tusa ma le malamalamaaga ua ia te ia e uiga i le mataupu, ma talosaga atu i fautua e toasefululua e faamaonia lea faaiuga e tasi i lo latou siilima."
                },
                {
                    "number": 20,
                    "text": "Ae a iloa e le vaega o fautua o totoe, o e sa lei saunoa, po o soo se tasi o i latou, se sese i le faaiuga a le peresitene, ina ua uma ona faalogo ma le lē faailoga tagata i faamaoniga ma aioiga, e mafai ona latou faaali mai lena sese, ma ia toe faia ai se faafofogaaga."
                },
                {
                    "number": 21,
                    "text": "Ma afai, e faaalia se malamalama faaopoopo e uiga i le mataupu, ina ua mavae le toe faafofogaaga faaeteete lelei, ia suia le faaiuga faatatau i ai."
                },
                {
                    "number": 22,
                    "text": "Ae i le tulaga e leai ai se malamalama faaopoopo e tuuina mai, e tumau le faaiuga muamua, ma ua i ai i le toatele o le aufono le pule e fai ai lena lava faaiuga."
                },
                {
                    "number": 23,
                    "text": "I le tulaga o se faigata e faatatau i se mataupu faavae po o se mataupu autu, afai ua lē lava mea ua tusia e faamanino ai le mataupu i mafaufau o le aufono, e mafai e le peresitene ona ole atu ma maua le mafaufau o le Alii e ala i le faaaliga."
                },
                {
                    "number": 24,
                    "text": "Ua i ai i faitaulaga sili, pe a i ai i fafo, le pule e talo ma faatulaga ai se aufono e tusa ma le ala ua mavae ona taʼua nei, e foʼia ai faafitauli, pe a talosagaina e ni vaega po o soo se tasi o i latou."
                },
                {
                    "number": 25,
                    "text": "Ma ua i ai i lea aufono o faitaulaga sili ua taʼua le pule e tofia ai se tasi o lo latou aofaʼi e pulefaamalumalu i se aufono faapena mo lena taimi."
                },
                {
                    "number": 26,
                    "text": "Ia avea ma tiute o le aufono ua taʼua le auina atu, i le taimi lava lea, se kopi o a latou taualumaga, ma se faamatalaga atoa o le molimau e o faatasi ma la latou faaiuga, i le aufono maualuga i le alaalafaga o le Au Peresitene Sili o le Ekalesia."
                },
                {
                    "number": 27,
                    "text": "Afai e lē malilie vaega po o se tasi o i latou i le faaiuga a le aufono ua taʼua, e mafai e i latou ona apili atu i le aufono maualuga o le nofoa o le Au Peresitene Sili o le Ekalesia, ma maua se toe faafofogaaga, ma o lea mataupu ia faia iina, e tusa ma le ala muamua atu ua tusia, e pei lava e leai se faaiuga na faia."
                },
                {
                    "number": 28,
                    "text": "O lenei aufono o faitaulaga sili e i fafo, ia nao tulaga silisili ona faigata o mataupu tau i le ekalesia e talo ai; ma ua leai se mataupu masani pe taatele ua lava e talo ai se aufono faapena."
                },
                {
                    "number": 29,
                    "text": "Ua i ai i faitaulaga sili femalagaai po ua nonofo i fafo le pule e fai mai ai pe ua tatau ona talo se aufono faapena pe leai."
                },
                {
                    "number": 30,
                    "text": "Ua i ai se eseesega i le va o le aufono maualuga po o faitaulaga sili femalagaai i fafo, ma le ʼaufono maualuga femalagaai ua i ai aposetolo e toasefululua, ia latou faaiuga."
                },
                {
                    "number": 31,
                    "text": "O le faaiuga a le aufono muamua atu e mafai ona apili; ae o le faaiuga a le aufono mulimuli e lē mafai."
                },
                {
                    "number": 32,
                    "text": "Nao pule aoao o le ekalesia e mafai ona fesiligia faaiuga a le aufono mulimuli lea i le tulaga o le solitulafono."
                },
                {
                    "number": 33,
                    "text": "Autasia: Ua i ai i le nofoa o le peresitene po o peresitene o le Au Peresitene Sili o le Ekalesia le pule e filifili ai pe ua agatonu tatau ai soo se mataupu faapena atonu e apili atu, mo se toe faafofogaaga, pe a uma lea ona suesueina o le apili ma faamaoniga ma faamatalaga ua o atu faatasi ma le apili."
                },
                {
                    "number": 34,
                    "text": "Ona aga atu lea o fautua e toasefululua i le vili po o le palota, e iloa ai po o ai e tatau ona saunoa muamua, ma o le iuga lenei, sa faapea: 1. Oliva Kaotui; 2. Iosefa Kou; 3. Samuel H. Samita; 4. Luka Ioanesone; 5. Ioane S. Kata; 6. Sylvester Samita; 7. Ioane Ioanesone; 8. Orson Hyde; 9. Iareto Kata; 10. Iosefa Samita, Matua; 11. Ioane Samita; 12. Matini Harisi. Ina ua uma le tatalo sa tuua le konafesi."
                }
            ]
        },
        "/study/scriptures/dc-testament/dc/103": {
            "uri": "/study/scriptures/dc-testament/dc/103",
            "title": "Mataupu Faavae ma Feagaiga 103",
            "data_type": "chapter",
            "chapter_name": "Vaega 103",
            "chapter_summary": [
                "1–4, O le pogai na tuu ai e le Alii le Au Paia i Misuri ina ia sauaina; 5–10, O le a manumalo le Au Paia pe afai latou te tausia poloaiga; 11–20, O le laveaiina o Siona o le a oo mai e ala i le mana, ma o le a afio atu le Alii e muamua atu i lona nuu; 21–28, E tatau ona faapotopoto le Au Paia i Siona, ma o i latou o e e tuuina atu o latou ola o le a latou toe mauaina; 29–40, Ua valaaulia ni uso eseese e faatulaga le Tolauapiga a Siona ma o atu i Siona; ua folafola mai ia te i latou le manumalo pe afai latou te faamaoni."
            ],
            "verses": [
                {
                    "number": 1,
                    "text": "E Moni Ou te fai atu ia te outou, aʼu uo e, faauta, o le a Ou tuu atu ia te outou se faaaliga ma se poloaiga, ina ia outou iloa le ala e amio ai i le faiga o o outou tiute e faatatau i le faaolaina ma le laveaiina o o outou uso, o e ua faataapeapeina i luga o le laueleele o Siona;"
                },
                {
                    "number": 2,
                    "text": "Aua ua tulia ma taia i lima o oʼu fili, o e o le a Ou sasaa atu i ai i luga loʼu ita e lē mafuatia i loʼu lava taimi e tatau ai."
                },
                {
                    "number": 3,
                    "text": "Aua ua faapea ona Ou tuu atu ia te i latou e oo mai i lenei taimi, ina ia latou faatumuina le fuataga o a latou amioletonu, ina ia tumu la latou ipu;"
                },
                {
                    "number": 4,
                    "text": "Ma ina ia mafai ona aoaiina i latou o e ua taʼua i latou lava i loʼu igoa mo se vaitau itiiti i se aoaiga tiga ma mamafa, aua sa latou lē faalogo atoa mai i faatonuga ma poloaiga na Ou tuu atu ia te i latou."
                },
                {
                    "number": 5,
                    "text": "Peitai e moni Ou te fai atu ia te outou, ua Ou folafolaina se folafolaga, lea o le a maua e loʼu nuu, o le tulaga e oo i ai le latou faalogo mai i lenei lava itula i le fautuaga o le a tuu atu e Aʼu, o le Alii lo latou Atua, ia te i latou."
                },
                {
                    "number": 6,
                    "text": "Faauta, ona ua Ou folafolaina, o le a amata atu mai lenei lava itula ona latou manumalo e faasaga i oʼu fili."
                },
                {
                    "number": 7,
                    "text": "Ma o le faaeteete e tausi i upu uma o le a tautala atu ai Aʼu, o le Alii lo latou Atua, ia te i latou, o le a lē taofia ai lava ona latou manumalo seia oo ina faatoilaloina malo o le lalolagi i lalo o oʼu vae, ma tuuina atu le lalolagi i le au paia, e fai mo i latou e faavavau ma faavavau lava."
                },
                {
                    "number": 8,
                    "text": "Ae o le tulaga e oo i ai le latou lē tausia o aʼu poloaiga, ma lē faalologo e tausi i aʼu upu uma, o le a manumalo malo o le lalolagi e faasaga ia te i latou."
                },
                {
                    "number": 9,
                    "text": "Aua sa faatutu mai i latou e avea ma malamalama i le lalolagi, ma avea ma faaola o tagata;"
                },
                {
                    "number": 10,
                    "text": "Ma o le tulaga e oo i ai le lē avea o i latou ma faaola o tagata, e pei i latou o le masima ua aveesea lona malosi e faasao, ma e leai se mea e toe aoga i ai mai lena taimi i luma, ae nao le lafo i fafo ma soli i lalo o vae o tagata."
                },
                {
                    "number": 11,
                    "text": "Peitai e moni Ou te fai atu ia te outou, ua Ou folafola o le a toe foi mai o outou uso ua faataapeapeina i laueleele o o latou tofi, ma o le a latou atiaʼe nofoaga tuufua o Siona."
                },
                {
                    "number": 12,
                    "text": "Aua a mavae puapuaga e tele, e pei ona Ou fai atu ai ia te outou i se poloaiga ua mavae, ona oo mai lea o le faamanuiaga."
                },
                {
                    "number": 13,
                    "text": "Faauta, o le faamanuiaga lenei na Ou folafola atu pe a mavae o outou puapuaga, ma puapuaga o o outou uso—o le laveaiina lea o outou, ma le laveaiina o o outou uso, o lo latou toefuataiga lava lea i le laueleele o Siona, e faamautuina, e lē toe lafoina i lalo."
                },
                {
                    "number": 14,
                    "text": "E ui i lea, afai latou te faaeleelea o latou tofi, o le a lafo i latou i lalo; ona o le a Ou lē faasaoina i latou pe afai latou te faaeleelea o latou tofi."
                },
                {
                    "number": 15,
                    "text": "Faauta, Ou te fai atu ia te outou, o le laveaiina o Siona e ao ina oo mai e ala i le mana;"
                },
                {
                    "number": 16,
                    "text": "O lea, o le a Ou faatu mai i loʼu nuu se tagata, o lē o le a taitaia i latou e pei ona sa taitaia e Mose le fanauga a Isaraelu."
                },
                {
                    "number": 17,
                    "text": "Aua o outou o fanau a Isaraelu, ma o le fanau a Aperaamo, ma e ao ina taitai ese outou i fafo mai le nofo pologa i le mana, ma le aao faaloaloa atu."
                },
                {
                    "number": 18,
                    "text": "Ma e pei ona sa taitaiina muamua o outou tamā, o le a faapea lava le laveaiina o Siona."
                },
                {
                    "number": 19,
                    "text": "O lea, ia lē tuu atu o outou loto ia faavaivai, aua Ou te lē fai atu ia te outou e pei ona sa Ou fai atu i o outou tamā: O le a alu atu laʼu agelu e muamua atu ia te outou, ae lē o loʼu mamalu."
                },
                {
                    "number": 20,
                    "text": "Ae Ou te fai atu ia te outou: O le a o atu aʼu agelu e muamua atu ia te outou, ma loʼu mamalu foi, ma o le a outou maua le laueleele lelei i se taimi."
                },
                {
                    "number": 21,
                    "text": "E moni, e moni Ou te fai atu ia te outou, o laʼu auauna o Iosefa Samita, Laitiiti, o le tagata lea ua Ou faatusa i ai le auauna o lē na fetalai atu i ai le Alii o le tovine i le faataoto lea na Ou tuu atu ia te outou."
                },
                {
                    "number": 22,
                    "text": "O lea ia tuu atu ai i laʼu auauna o Iosefa Samita, Laitiiti, e fai atu i le malosi o loʼu fale, o aʼu alii talavou ma faamatuā-tagata—Ia outou faapotopoto faatasi outou lava i le laueleele o Siona, i luga o le laueleele lea na Ou faatau mai i tupe na faapaia mai ia te aʼu."
                },
                {
                    "number": 23,
                    "text": "Ma ia tuu atu i aulotu uma e auina atu i luga tagata atamamai ma a latou tupe, ma faatau mai laueleele e pei ona sa Ou poloaiina ai i latou."
                },
                {
                    "number": 24,
                    "text": "Ma o le tulaga e oo i ai le o mai o oʼu fili e faasaga mai ia te outou e tutuli ese outou mai loʼu laueleele lelei, lea ua Ou faapaiaina e avea ma laueleele o Siona, ma mai i o outou lava laueleele ina ua mavae ia molimau, ia na outou aumai i oʼu luma e faasaga ia te i latou, ia outou fetuu i latou;"
                },
                {
                    "number": 25,
                    "text": "Ma o soo se tasi tou te fetuu, o le a Ou fetuuina, ma ia outou taui ma sui atu i oʼu fili."
                },
                {
                    "number": 26,
                    "text": "Ma o le a faatasi loʼu mamalu ma outou i le taui ma sui atu i oʼu fili, e oo atu i le tupulaga e tolu ma le fa o i latou o e e inoino mai ia te aʼu."
                },
                {
                    "number": 27,
                    "text": "Ia leai se tagata e fefe e tuu atu lona ola ona o aʼu; aua o lē e tuu atu lona ola ona o aʼu o le a toe maua e ia."
                },
                {
                    "number": 28,
                    "text": "Ma ʼai se e lē loto e tuu atu lona ola ona o aʼu e lē o soʼu soo o ia."
                },
                {
                    "number": 29,
                    "text": "O loʼu loto ia sii i luga e laʼu auauna o Sini Rikitone lona leo i faapotopotoga i itu-laueleele i sasaʼe, i le sauniuniga o aulotu e tausi i poloaiga ua Ou tuu atu ia te i latou e faatatau i le toefuataiga ma le laveaiina o Siona."
                },
                {
                    "number": 30,
                    "text": "O loʼu loto o laʼu auauna o Pale P. Palate ma laʼu auauna o Laimani Uaite e lē tatau ona foi atu i le laueleele o o la uso, seia la maua ni vaega o tagata e o atu i luga i le laueleele o Siona, e taitoasefulu, pe taitoaluasefulu, pe taitoalimagafulu, pe taitoaselau, seia la maua le aofai e lima selau o le malosi o loʼu fale."
                },
                {
                    "number": 31,
                    "text": "Faauta o loʼu loto lea; ole mai ma o le a outou maua ai; peitai e lē faia e tagata loʼu loto i taimi uma."
                },
                {
                    "number": 32,
                    "text": "O lea, afai e lē mafai ona outou maua le lima selau, ia saili ma le filiga atonu e mafai ona outou maua se tolu selau."
                },
                {
                    "number": 33,
                    "text": "Ma afai e lē mafai ona outou maua le tolu selau, ia saili ma le filiga atonu e mafai ona outou maua se tasi selau."
                },
                {
                    "number": 34,
                    "text": "Peitai e moni Ou te fai atu ia te outou, Ou te tuu atu ia te outou se poloaiga, ia outou lē o atu i luga i le laueleele o Siona seia outou maua se toaselau o le malosi o loʼu fale, e o atu faatasi ma outou i luga i le laueleele o Siona."
                },
                {
                    "number": 35,
                    "text": "O lea, e pei ona Ou fai atu ia te outou, ole mai ma o le a outou maua ai, tatalo ma le faatauanau atonu e mafai e laʼu auauna o Iosefa Samita, Laitiiti, ona alu atu faatasi ma outou, ma pulefaamalumalu i totonu o loʼu nuu, ma faatulaga loʼu malo i luga o le laueleele ua faapaiaina, ma faamautu fanau a Siona i luga o tulafono ma poloaiga ua tuu atu ma o le a tuu atu ia te outou."
                },
                {
                    "number": 36,
                    "text": "O manumalo ma le mamalu uma e aumai ia te outou e ala i lo outou filiga, faamaoni, ma tatalo o le faatuatua."
                },
                {
                    "number": 37,
                    "text": "Ia tuu atu i laʼu auauna o Parley P. Pratt e malaga atu faatasi ma laʼu auauna o Iosefa Samita, Laitiiti."
                },
                {
                    "number": 38,
                    "text": "Ia tuu atu i laʼu auauna o Laimani Uaite e malaga atu faatasi ma laʼu auauna o Sini Rikitone."
                },
                {
                    "number": 39,
                    "text": "Ia tuu atu i laʼu auauna o Ailama Samita e malaga atu faatasi ma laʼu auauna o Feterika G. Viliamu."
                },
                {
                    "number": 40,
                    "text": "Ia tuu atu i laʼu auauna o Orson Hyde e malaga atu faatasi ma laʼu auauna o Orson Pratt, i soo se mea e fautuaina ai i laua e laʼu auauna o Iosefa Samita, Laitiiti, i le mauaina o le faataunuuga o nei poloaiga ua Ou tuu atu ia te outou, ma tuu le toega i oʼu lima. E faapea lava. Amene."
                }
            ]
        },
        "/study/scriptures/dc-testament/dc/104": {
            "uri": "/study/scriptures/dc-testament/dc/104",
            "title": "Mataupu Faavae ma Feagaiga 104",
            "data_type": "chapter",
            "chapter_name": "Vaega 104",
            "chapter_summary": [
                "1–10, O le Au Paia o e e solitulafono i le faatulagaga autasi o le a fetuuina; 11–16, O le a saunia e le Alii mea mo lana Au Paia i lana lava ala; 17–18, O le tulafono o le Talalelei e pulea ai le tausiga o e matitiva; 19–46, Ua faailoa mai mea-tausi ma faamanuiaga o uso eseese; 47–53, O le faatulagaga autasi i Katelani ma le faatulagaga i Siona ia faia eseese; 54–66, Ua faatu le faleteuoloa paia o le Alii mo le lomiga o tusitusiga paia; 67–77, O le faleteuoloa aoao o le faatulagaga autasi ia faia i luga o le faavae o le finagalo autasi; 78–86, O i latou o i le faatulagaga autasi ia totogi uma a latou aitalafu, ma o le a laveaiina i latou e le Alii mai le pologa i mea tau tupe."
            ],
            "verses": [
                {
                    "number": 1,
                    "text": "E Moni Ou te fai atu ia te outou, aʼu uo e, Ou te tuu atu ia te outou le fautuaga, ma se poloaiga, e uiga i meatotino uma a le faatulagaga na Ou poloaiina ia faatulaga ma faatuina, e avea o se faatulagaga autasi, ma o se faatulagaga tumau-faavavau mo le manuia o laʼu ekalesia, ma mo le faaolataga o tagata seia Ou alu atu—"
                },
                {
                    "number": 2,
                    "text": "Faatasi ma se folafolaga lē motusia ma lē masuia, e faapea, o le tulaga na oo i ai le faamaoni o i latou o e na Ou poloaiina o le a faamanuiaina ai i latou i faamanuiaga e tele;"
                },
                {
                    "number": 3,
                    "text": "Ae o le tulaga na oo i ai le latou lē faamaoni sa toetoe a fetuuina ai i latou."
                },
                {
                    "number": 4,
                    "text": "O lea, o le tulaga na oo i ai le lē tausia e ni isi o aʼu auauna le poloaiga, ae ua latou solia le feagaiga e ala i le matapeʼapeʼa, ma upu faatagāfai, ua Ou fetuu ai i latou i se fetuu tiga tele ma mamafa."
                },
                {
                    "number": 5,
                    "text": "Aua o Aʼu, o le Alii, ua folafola i loʼu loto, e faapea, o le tulaga e oo i ai le maua o soo se tagata e auai i le faatulagaga o se solitulafono, pe, i ni isi upu, ua soli e ia le feagaiga ua fusia ai outou, o le a fetuuina o ia i lona olaga, ma o le a soli i lalo e e Ou te loto i ai;"
                },
                {
                    "number": 6,
                    "text": "Aua o Aʼu, o le Alii, ia lē ulagia i nei mea—"
                },
                {
                    "number": 7,
                    "text": "Ma o lenei mea atoa ina ia lē tausalaina e ua mamā i totonu o outou faatasi ma e amioletonu; ma ina ia lē sao e ua sala o i totonu o outou; aua o Aʼu, o le Alii, na folafola atu ia te outou se pale o le mamalu i loʼu lima taumatau."
                },
                {
                    "number": 8,
                    "text": "O lea, o le tulaga e oo i ai le mauaina o outou o ni solitulafono, e lē mafai ona outou sao mai loʼu ita i o outou olaga."
                },
                {
                    "number": 9,
                    "text": "O le tulaga e oo i ai le vavae eseina o outou ona o le solitulafono, e lē mafai ona outou sao i tuʼiga a Satani seia oo i le aso o le togiolaina."
                },
                {
                    "number": 10,
                    "text": "Ma Ou te tuu atu nei ia te outou le mana mai lenei lava itula, e faapea afai e i ai se tagata, o le faatulagaga, i totonu o outou, e maua o se solitulafono ma ua lē salamo i le leaga, ia outou tuu atu o ia i tuʼiga a Satani; ma o le a lē maua e ia le mana e ʼaumai ai le leaga i luga o outou."
                },
                {
                    "number": 11,
                    "text": "O le poto lea ua ia te aʼu; o lea, Ou te tuu atu ia te outou se poloaiga, ia outou faatulaga outou lava ma tofi i tagata taitoatasi lana mea-tausi;"
                },
                {
                    "number": 12,
                    "text": "Ina ia mafai e tagata taitoatasi ona tuu mai ia te aʼu se tala o le mea-tausi ua tofi atu ia te ia."
                },
                {
                    "number": 13,
                    "text": "Aua e tatau ia te Aʼu, o le Alii, ona faia tagata taitoatasi ia tali, o se tausimea i luga o faamanuiaga faaletino, ua Ou faia ma saunia mo aʼu meaola."
                },
                {
                    "number": 14,
                    "text": "O Aʼu, o le Alii, na tosoina le lagi, ma fausia le lalolagi, o aʼu galuega-taulima lava; o mea uma ua i ai i totonu e a aʼu ia."
                },
                {
                    "number": 15,
                    "text": "Ma o loʼu faamoemoe o le faia lea o mea mo laʼu au paia, aua o mea uma e a aʼu."
                },
                {
                    "number": 16,
                    "text": "Peitai e tatau ona faia i laʼu lava ala; ma faauta o le ala lenei ua folafola e Aʼu, o le Alii, e faia ai mea mo laʼu au paia, e faaea ai e matitiva, i le faamaulaloina o e mauʼoa."
                },
                {
                    "number": 17,
                    "text": "Aua ua tumu le lalolagi, ma ua lava ma totoe mea o i ai; ioe, na Ou saunia mea uma, ma ua tuu atu i le fanauga a tagata ia avea ma pule ia te i latou lava."
                },
                {
                    "number": 18,
                    "text": "O lea, afai e ave e se tagata se mea mai le tele o mea ua Ou faia, ma lē tuu atu lana vaega, i e matitiva ma e ua lē tagolima, e tusa ma le tulafono o laʼu talalelei, o le a sii aʼe e ia ona mata faatasi ma e amioleaga i seoli, ua maua i le mafatia."
                },
                {
                    "number": 19,
                    "text": "Ma o lenei, e moni Ou te fai atu ia te outou, e faatatau i meatotino a le faatulagaga—"
                },
                {
                    "number": 20,
                    "text": "Ia tuu atu i laʼu auauna o Sini Rikitone ia tofi atu ia te ia le nofoaga o loo nofo ai nei o ia, ma le fasi fanua o le fale ta paʼu manu, mo ana mea-tausi, mo lona tausiga aʼo galue o ia i loʼu tovine, e pei lava ona Ou loto i ai, pe a Ou poloaiina o ia."
                },
                {
                    "number": 21,
                    "text": "Ma ia faia mea uma e tusa ai ma le fautuaga a le faatulagaga, ma le maliega aufaatasi po o le leo o le faatulagaga, o loo nonofo i le laueleele o Katelani."
                },
                {
                    "number": 22,
                    "text": "Ma o lenei mea-tausi ma le faamanuiaga, ua faaee atu e Aʼu, o le Alii, i luga o laʼu auauna o Sini Rikitone mo se faamanuiaga i luga o ia, ma ana fanau e mulimuli mai ia te ia;"
                },
                {
                    "number": 23,
                    "text": "Ma o le a Ou faateleina faamanuiaga i luga o ia, o le tulaga e oo i ai le faamaualalo o ia i oʼu luma."
                },
                {
                    "number": 24,
                    "text": "O lenei foi, ia tuu atu i laʼu auauna o Matini Harisi ia tofi atu ia te ia, mo ana mea-tausi le fasi fanua lea na maua e laʼu auauna o Ioane Ioanesone e fesuiaʼi ma lona tofi muamua, mo ia ma ana fanau e mulimuli mai ia te ia;"
                },
                {
                    "number": 25,
                    "text": "Ma o le tulaga e oo i ai le faamaoni o ia, o le a Ou faateleina faamanuiaga i luga o ia ma ana fanau e mulimuli mai ia te ia."
                },
                {
                    "number": 26,
                    "text": "Ma ia tuu atu i laʼu auauna o Matini Harisi e tuuto atu ana tupe mo le folafolaina atu o aʼu upu, e pei ona o le a faatonuina ai e laʼu auauna o Iosefa Samita, Laitiiti."
                },
                {
                    "number": 27,
                    "text": "O lenei foi, ia tuu atu i laʼu auauna o Feterika G. Viliamu ia maua e ia le nofoaga o loo nofo ai nei o ia."
                },
                {
                    "number": 28,
                    "text": "Ma ia tuu atu i laʼu auauna o Oliva Kaotui ia maua e ia le fasi fanua lea ua tuu ese e sosoo atu ma le fale, lea o le a avea ma ofisa lomitusi, o le fasi fanua numera muamua lea, ma le fasi fanua foi o loo nofo ai lona tamā."
                },
                {
                    "number": 29,
                    "text": "Ma ia tuu atu i aʼu auauna o Feterika G. Viliamu ma Oliva Kaotui le ofisa lomitusi ma mea uma e faatatau i ai."
                },
                {
                    "number": 30,
                    "text": "Ma o nei mea o le a avea ma a laua mea-tausi ia tofia atu ia te i laua."
                },
                {
                    "number": 31,
                    "text": "Ma o le tulaga e oo i ai le faamaoni o i laua, faauta o le a Ou faamanuia, ma faateleina faamanuiaga i o laua luga."
                },
                {
                    "number": 32,
                    "text": "Ma o le amataga lenei o le mea-tausi ua Ou tofia ia te i laua, mo i laua ma a laua fanau e mulimuli mai ia te i laua."
                },
                {
                    "number": 33,
                    "text": "Ma, o le tulaga e oo i ai le faamaoni o i laua, o le a Ou faateleina faamanuiaga i o laua luga ma a laua fanau e mulimuli mai ia te i laua, o faamanuiaga faateleina lava."
                },
                {
                    "number": 34,
                    "text": "O lenei foi, ia tuu atu i laʼu auauna o Ioane Ioanesone ia maua e ia le fale o loo nofo ai o ia, ma le tofi, o mea uma vagana ai le fanua ua faapolopolo mo le fausia o oʼu fale, e faatatau i lena tofi, ma fasi fanua na ua taʼua mo laʼu auauna o Oliva Kaotui."
                },
                {
                    "number": 35,
                    "text": "Ma o le tulaga e oo i ai le faamaoni o ia, o le a Ou faateleina faamanuiaga i ona luga."
                },
                {
                    "number": 36,
                    "text": "Ma o loʼu loto ia faatau atu e ia fasi fanua ua faataatitia ese mo le faatuina i luga o le aai o laʼu au paia, e pei o le a faailoa atu ai ia te ia e le leo o le Agaga, ma e tusa ai ma le fautuaga a le faatulagaga, ma le leo o le faatulagaga."
                },
                {
                    "number": 37,
                    "text": "Ma o le amataga lenei o le mea-tausi ua Ou tofia ia te ia, mo se faamanuiaga ia te ia ma ana fanau e mulimuli mai ia te ia."
                },
                {
                    "number": 38,
                    "text": "Ma o le tulage e oo i ai le faamaoni o ia, o le a Ou faateleina faamanuiaga faateleina i ona luga."
                },
                {
                    "number": 39,
                    "text": "O lenei foi, ia tuu atu i laʼu auauna o Newel K. Whitney fale ma le fasi fanua o loo nofo ai nei o ia, ma le fasi fanua ma le fale o loo tu ai le faleoloa, ma le fasi fanua foi lea o loo i le tulimanu i saute o le faleoloa, ma le fasi fanua foi lea o loo i ai le aseru."
                },
                {
                    "number": 40,
                    "text": "Ma o nei mea uma ua Ou tofia i laʼu auauna o Newel K. Whitney mo ana mea-tausi, mo se faamanuiaga i ona luga ma ana fanau e mulimuli mai ia te ia, mo le manuia o le faleoloa o laʼu faatulagaga lea ua Ou faatuina mo laʼu siteki i le laueleele o Katelani."
                },
                {
                    "number": 41,
                    "text": "Ioe, e moni, o le mea-tausi lea, le faleoloa atoa lava lenei, ua Ou tofia ia te ia o laʼu auauna o N. K. Whitney ma lona sui, ma ana fanau e mulimuli mai ia te ia."
                },
                {
                    "number": 42,
                    "text": "Ma o le tulaga e oo i ai le faamaoni o ia i le tausiga o aʼu poloaiga, ia ua Ou tuu atu ia te ia, o le a Ou faateleina faamanuiaga i ona luga ma ana fanau e mulimuli mai ia te ia, o se faatelega lava o faamanuiaga."
                },
                {
                    "number": 43,
                    "text": "O lenei foi, ia tuu atu i laʼu auauna o Iosefa Samita, Laitiiti, e tofi ia te ia le fasi fanua lea ua faataatia ese mo le fausiaina o loʼu fale, lea e fasefulu rota le umi ma e sefululua le lautele, ma le tofi foi o loo nofo ai nei lona tamā;"
                },
                {
                    "number": 44,
                    "text": "Ma o le amataga lenei o le mea-tausi ua Ou tofia ia te ia, mo se faamanuiaga i ona luga, ma i luga o lona tamā."
                },
                {
                    "number": 45,
                    "text": "Aua faauta, ua Ou faapolopoloina se tofi mo lona tamā, mo lona tausiga; o lea o le a faitauina o ia i le aiga o laʼu auauna o Iosefa Samita, Laitiiti."
                },
                {
                    "number": 46,
                    "text": "Ma o le a Ou faateleina faamanuiaga i luga o le fale o laʼu auauna o Iosefa Samita, Laitiiti, o le tulaga e oo i ai le faamaoni o ia, o se faatelega lava o faamanuiaga."
                },
                {
                    "number": 47,
                    "text": "Ma lenei, Ou te tuu atu ia te outou se poloaiga e faatatau ia Siona, ia lē toe fusia outou o se faatulagaga autasi ma o outou uso i Siona, tau lava i le faapenei—"
                },
                {
                    "number": 48,
                    "text": "A uma ona faatulaga o outou, ia taʼua outou o le Faatulagaga Autasi o le Siteki o Siona, o le Aai o Katelani. Ma o o outou uso, a uma ona faatulaga o i latou, ia taʼua o le Faatulagaga Autasi o le Aai o Siona."
                },
                {
                    "number": 49,
                    "text": "Ma ia faatulaga i latou i o latou lava igoa, ma i lo latou lava igoa; ma ia latou faia a latou pisinisi i lo latou lava igoa, ma i o latou lava igoa;"
                },
                {
                    "number": 50,
                    "text": "Ma ia outou faia a outou pisinisi i lo outou lava igoa, ma i o outou lava igoa."
                },
                {
                    "number": 51,
                    "text": "Ma ua Ou poloaiina lenei mea ina ia faia mo lo outou faaolataga, ma mo lo latou faaolataga foi, ona o le tutuliesea o i latou i fafo ma le mea o le a oo mai."
                },
                {
                    "number": 52,
                    "text": "Ona ua motusia le feagaiga e ala i le solitulafono, e ala i le matapeʼapeʼa ma upu faatagāfai—"
                },
                {
                    "number": 53,
                    "text": "O lea, ua soloia ai outou o se faatulagaga autasi ma o outou uso, ua lē toe fusia ai outou ia te i latou vagana ai e oo mai i le itula nei, tau lava i le faapenei, e pei ona Ou fai atu, i faaunega tupe e pei ona o le a malilie i ai lenei faatulagaga i le fono, e pei ona mafai e tusa ma o outou tulaga ma le mea e faatonuina e le leo o le aufono."
                },
                {
                    "number": 54,
                    "text": "O lenei foi, Ou te tuu atu ia te outou se poloaiga e faatatau i la outou mea-tausi ua Ou tofi atu ia te outou."
                },
                {
                    "number": 55,
                    "text": "Faauta, o nei meatotino uma e a aʼu, a lē o lea ua lē aoga lo outou faatuatua, ma ua maua outou o ni pepelo, ma ua motusia feagaiga na outou faia mai ia te aʼu;"
                },
                {
                    "number": 56,
                    "text": "Ma afai o meatotino e a aʼu, o lona uiga o outou o tausimea; a lē o lea e lē o outou o ni tausimea."
                },
                {
                    "number": 57,
                    "text": "Peitai, e moni Ou te fai atu ia te outou, ua Ou tofia outou e avea o ni tausimea i loʼu fale, o tausimea moni lava."
                },
                {
                    "number": 58,
                    "text": "Ma o le faamoemoe lenei na Ou poloaiina ai outou e faatulaga outou lava, e lomia lava aʼu upu, le atoatoaga o aʼu tusitusiga paia, o faaaliga ua Ou tuu atu ia te outou, ma ia o le a Ou tuu atu, mulimuli ane, ia te outou, mai lea taimi i lea taimi—"
                },
                {
                    "number": 59,
                    "text": "Mo le faamoemoe o le atiaʼeina o laʼu ekalesia ma le malo i luga o le lalolagi, ma saunia ai loʼu nuu mo le taimi o le a Ou mau faatasi ai ma i latou, ua lata mai lava oo mai."
                },
                {
                    "number": 60,
                    "text": "Ma ia outou saunia mo outou lava se nofoaga mo se faleteuoloa, ma faapaia mo loʼu igoa."
                },
                {
                    "number": 61,
                    "text": "Ma ia outou tofia se tasi i totonu o outou e tausia le faleteuoloa, ma ia faauu o ia i lenei faamanuiaga."
                },
                {
                    "number": 62,
                    "text": "Ma ia i ai se faamaufaailoga i luga o le faleteuoloa, ma ia avatu mea paia uma i le faleteuoloa; ma ia leai se tagata i totonu o outou na te taʼua o lana lava, po o se vaega o lena mea, ona ua a outou uma faatasi."
                },
                {
                    "number": 63,
                    "text": "Ma Ou te tuu atu le faleteuoloa ia te outou mai lenei lava itula; ma o lenei ia vaai, ia outou o atu ma faaaoga le mea-tausi ua Ou tofi atu ia te outou, vagana ai mea paia, mo le faamoemoe o le lomia o nei mea paia e pei ona Ou fai atu ai."
                },
                {
                    "number": 64,
                    "text": "Ma o tupe o mea paia ia teuina i le faleteuoloa, ma ia tuu i ai i ona luga se faamaufaailoga; ma ia lē faaaogaina pe aveesea i fafo o le faleteuoloa e soo se tasi, pe tatalaina le faamaufaailoga e tuu i ai i ona luga, tau lava i le leo o le faatulagaga, po o se poloaiga."
                },
                {
                    "number": 65,
                    "text": "Ma ia faapea ona outou tausi o tupe o mea paia i le faleteuoloa, mo faamoemoega sa ma paia."
                },
                {
                    "number": 66,
                    "text": "Ma ia taʼua lenei mea o le faleteuoloa paia o le Alii; ma ia tuu i ai i ona luga se faamaufaailoga ina ia paia ma faapaiaina mo le Alii."
                },
                {
                    "number": 67,
                    "text": "O lenei foi, ia i ai se isi faleteuoloa e saunia, ma se teuoloa e tofi e tausia le faleteuoloa, ma ia tuu i ai i ona luga se faamaufaailoga;"
                },
                {
                    "number": 68,
                    "text": "Ma o tupe uma tou te maua ia outou mea-tausi, i le faaleleia atili o meatotino na Ou tofi atu ia te outou, i fale, po o i laueleele, po o i manu faatoaga, po o i mea uma lava vagana ai tusitusiga sa ma paia, ia ua Ou faapolopoloina mo aʼu lava mo faamoemoega sa ma paia, ia lafo atu i le faleteuoloa i le vave lava tou te maua ai tupe, i le taiselau, po o le tailimasefulu, po o le tailuasefulu, po o le taisefulu, po o le tailima."
                },
                {
                    "number": 69,
                    "text": "Po o i ni isi upu, afai e maua e se tagata i totonu o outou se lima tālā, ia tuu atu ia te ia e lafo atu i le faleteuoloa; pe afai e maua e ia le sefulu, po o le luasefulu, po o le limasefulu, po o le selau, ia tuu atu ia te ia ia faapea ona faia;"
                },
                {
                    "number": 70,
                    "text": "Ma ia lē tuu atu i se tasi i totonu o outou e fai mai o lea mea o lana lava; ona o le a lē taʼua lea mea o sana, po o se vaega o lea mea."
                },
                {
                    "number": 71,
                    "text": "Ma ia leai se vaega o lea mea e faaaoga, pe ave i fafo o le faleteuoloa, tau lava i le leo ma le finagalo autasi o le faatulagaga."
                },
                {
                    "number": 72,
                    "text": "Ma o le leo lenei ma le finagalo autasi o le faatulagaga—soo se tagata o i totonu o outou e fai atu i le teuoloa: Ua ou manaomia le mea lenei e fesoasoani ia te aʼu i laʼu mea-tausi—"
                },
                {
                    "number": 73,
                    "text": "Afai o le mea ua manaomia o le lima tālā, po o le sefulu tālā, po o le luasefulu, po o le limasefulu, po o se selau, ia tuu atu e le teuoloa ia te ia le aofai ua manaomia e ia e fesoasoani ia te ia i lana mea-tausi—"
                },
                {
                    "number": 74,
                    "text": "Sei vagana ua maua o ia o se solitulafono, ma ua faaalia manino i luma o le aufono a le faatulagaga o ia o se tausimea lē faamaoni ma lē atamai."
                },
                {
                    "number": 75,
                    "text": "Ae a o i ai pea o ia i le faaaumeaga atoa, ma o faamaoni ma atamai i lana mea-tausi, o lana faailoga lea i le teuoloa ia lē taofia ai e le teuoloa."
                },
                {
                    "number": 76,
                    "text": "Ae i le tulaga o le solitulafono, e pulea le teuoloa e le aufono ma le leo o le faatulagaga."
                },
                {
                    "number": 77,
                    "text": "Ma afai e maua o le teuoloa o se tausimea lē faamaoni ma lē atamai, e pulea o ia e le aufono ma le leo o le faatulagaga, ma aveese o ia mai lona nofoaga, ma tofia se isi i lona tulaga."
                },
                {
                    "number": 78,
                    "text": "O lenei foi, e moni Ou te fai atu ia te outou, e faatatau ia outou aitalafu—faauta o loʼu loto e tatau ona outou totogi a outou aitalafu uma."
                },
                {
                    "number": 79,
                    "text": "Ma o loʼu loto e tatau ona outou faamaualaloina outou lava i oʼu luma, ma maua lenei faamanuiaga i lo outou filiga ma le lotomaualalo ma le tatalo o le faatuatua."
                },
                {
                    "number": 80,
                    "text": "Ma o le tulaga e oo i ai la outou filiga ma lotomaualalo, ma faaaoga le tatalo o le faatuatua, faauta, o le a Ou faamaluluina loto o i latou o e ua outou aitalafu ai, seia Ou auina atu mea ia te outou mo lo outou laveaiina."
                },
                {
                    "number": 81,
                    "text": "O lea ia tusi vave atu i Niu Ioka ma tusi atu e tusa ma mea o le a faatonuina e loʼu Agaga; ma o le a Ou faamaluluina loto o i latou o e ua outou aitalafu ai, o le a aveesea ai mai o latou mafaufau le aumaia o puapuaga i o outou luga."
                },
                {
                    "number": 82,
                    "text": "Ma o le tulaga e oo i ai la outou lotomaualalo ma faamaoni ma valaau mai i loʼu igoa, faauta, o le a Ou tuu atu ia te outou le manumalo."
                },
                {
                    "number": 83,
                    "text": "Ou te tuu atu ia te outou se folafolaga, o le a laveaiina outou i le taimi e tasi lenei i fafo mai lo outou nofo pologa."
                },
                {
                    "number": 84,
                    "text": "O le tulaga e oo i ai la outou mauaina o se avanoa e nonō ai tupe taiselau, po o le taiafe, seia oo ina lava tupe tou te nonōina e laveai ai outou mai le nofo pologa, o lo outou avanoa lena."
                },
                {
                    "number": 85,
                    "text": "Ma folafola atu meatotino ua Ou tuu atu i o outou lima, i le taimi lenei e tasi, i le tuu atu o o outou igoa i le finagalo autasi po o se isi ala, e pei ona foliga lelei ia te outou."
                },
                {
                    "number": 86,
                    "text": "Ou te tuu atu ia te outou lenei avanoa, i le taimi lenei e tasi; ma faauta, afai tou te aga atu e fai mea ua Ou tuu atu i o outou luma, e tusa ma aʼu poloaiga, o nei mea uma e a aʼu, ma o outou o aʼu tausimea, ma e lē tuua e le matai lona fale ia lepetia. E faapea lava. Amene."
                }
            ]
        },
        "/study/scriptures/dc-testament/dc/105": {
            "uri": "/study/scriptures/dc-testament/dc/105",
            "title": "Mataupu Faavae ma Feagaiga 105",
            "data_type": "chapter",
            "chapter_name": "Vaega 105",
            "chapter_summary": [
                "1–5, O le a ati aʼe Siona i le mulimuli i le tulafono faaselesitila; 6–13, Ua tolo le laveaiina o Siona mo se vaitau itiiti; 14–19, O le a tau e le Alii taua a Siona; 20–26, E tatau i le Au Paia ona atamamai ma lē mitamitavale i galuega tetele aʼo latou faapotopoto; 27–30, E tatau ona faatau mai laueleele i Siakisone ma isi itumalo sosoo ane; 31–34, O le a maua e toeaina se faaeega i le maota o le Alii i Katelani; 35–37, O le Au Paia o e e valaaulia ma filifilia o le a faapaiaina; 38–41, Ia sii atu e le Au Paia se tagavai o le filemu i le lalolagi."
            ],
            "verses": [
                {
                    "number": 1,
                    "text": "E Moni Ou te fai atu ia te outou o e ua faapotopoto faatasi outou lava ina ia outou iloa loʼu loto e faatatau i le laveaiina o loʼu nuu puapuagatia—"
                },
                {
                    "number": 2,
                    "text": "Faauta, Ou te fai atu ia te outou, a na leai solitulafono a loʼu nuu, i le tautala atu lea e faatatau i le ekalesia ae lē o tagata taitoatasi, po ua laveaiina i latou i le taimi nei lava."
                },
                {
                    "number": 3,
                    "text": "Ae faauta, ua latou lē aoao e usiusitai i mea na Ou manaomia mai i o latou lima, ae ua tumu i ituaiga o leaga uma, ma ua lē faasoa atu a latou mea, e pei ona tatau ai i se au paia, i e matitiva ma e puapuagatia o i totonu o i latou;"
                },
                {
                    "number": 4,
                    "text": "Ma ua lē lotogatasi e tusa ma le tuufaatasiga ua manaomia e le tulafono o le malo selesitila;"
                },
                {
                    "number": 5,
                    "text": "Ma e lē mafai ona ati aʼe Siona vagana ua ati aʼe i mataupu autu o le tulafono o le malo selesitila, a lē o lea e lē mafai ona Ou talia o ia mo aʼu."
                },
                {
                    "number": 6,
                    "text": "Ma e tatau ona aoaiina loʼu nuu, pe afai e tatau ai, e ala i mea latou te mafatia ai, seia latou aoao le usiusitai."
                },
                {
                    "number": 7,
                    "text": "Ou te lē o tautala atu e faatatau ia te i latou o e ua tofia e taitaia loʼu nuu, o e o toeaina muamua o laʼu ekalesia, aua ua lē i ai i latou uma i lalo o lenei tausalaga;"
                },
                {
                    "number": 8,
                    "text": "Ae ua Ou tautala atu e faatatau i aʼu aulotu salalau—ua i ai le toatele o e o le a fai mai: O fea lo latou Atua? Faauta, o le a laveai e ia i latou i taimi o faalavelave, a lē o lea matou te lē o atu i Siona, ma o le a taofi a matou tupe."
                },
                {
                    "number": 9,
                    "text": "O lea, ona o solitulafono a loʼu nuu, ua tatau ai ia te aʼu ona faatali aʼu toeaina mo se vaitau itiiti mo le laveaiina o Siona—"
                },
                {
                    "number": 10,
                    "text": "Ina ia mafai ona saunia i latou lava, ma ia mafai ona aoaoina atili atoatoa loʼu nuu, ma maua le poto masani, ma iloa atili atoatoa e faatatau i lo latou tiute, ma mea ua Ou manaomia mai i o latou lima."
                },
                {
                    "number": 11,
                    "text": "Ma e lē mafai ona faataunuuina lenei mea seia faaeeina aʼu toeaina i le mana mai luga."
                },
                {
                    "number": 12,
                    "text": "Aua faauta, ua Ou saunia se faaeega ma se faamanuiaga tele ia sasaa mai i luga o i latou, o le tulaga e oo i ai le latou faamaoni ma faaauau pea i le lotomaualalo i oʼu luma."
                },
                {
                    "number": 13,
                    "text": "O lea ua ao ai ia te aʼu le tatau ona faatali o aʼu toeaina mo se vaitau itiiti, mo le laveaiina o Siona."
                },
                {
                    "number": 14,
                    "text": "Aua faauta, Ou te lē manaomia mai i o latou lima le tau o taua a Siona; aua, e pei ona Ou fai atu i se poloaiga muamua atu, o le a faapea lava ona Ou faataunuuina—o le a Ou tauina a outou taua."
                },
                {
                    "number": 15,
                    "text": "Faauta, ua Ou auina atu le faaleaga-mea e faaumatia ma faatafuna oʼu fili; ma e lē tele ni tausaga mai le taimi nei ae o le a lē tuua i latou e faaeleeleaina loʼu tofi, ma upuleaga loʼu igoa i luga o laueleele ua Ou faapaiaina mo le faapotopotoina faatasi o laʼu au paia."
                },
                {
                    "number": 16,
                    "text": "Faauta, ua Ou poloaiina laʼu auauna o Iosefa Samita, Laitiiti, e fai atu i le malosi o loʼu fale, o aʼu tagata tau lava, o aʼu alii talavou, ma faamatuā tagata, ia faapotopoto faatasi mo le laveaiina o loʼu nuu, ma lafo i lalo olo o oʼu fili, ma faataapeape o latou leoleo;"
                },
                {
                    "number": 17,
                    "text": "Ae ua lē faalogo mai le malosi o loʼu fale i aʼu upu."
                },
                {
                    "number": 18,
                    "text": "Ae o le tulaga e oo i ai le iai o latou o e na faalologo i aʼu upu, ua Ou saunia se faamanuiaga ma se faaeega mo i latou, pe afai latou te tumau pea i le faamaoni."
                },
                {
                    "number": 19,
                    "text": "Ua Ou faalogoina a latou tatalo, ma o le a Ou talia la latou taulaga; ma ua tatau ai ia te aʼu ona aumai i latou seia oo mai iinei mo se tofotofoga o lo latou faatuatua."
                },
                {
                    "number": 20,
                    "text": "Ma o lenei, e moni Ou te fai atu ia te outou, Ou te tuu atu ia te outou se poloaiga, o le toatele o i latou ua o mai iinei, e mafai ona nonofo i itulagi faataamilo ai, ia tuu ia te i latou e nonofo;"
                },
                {
                    "number": 21,
                    "text": "Ma o i latou e lē mafai ona nonofo, o e o i ai aiga i sasaʼe, ia tuu atu ia te i latou e nonofo mo se vaitau itiiti, pe a tofia ai i latou e laʼu auauna o Iosefa;"
                },
                {
                    "number": 22,
                    "text": "Aua o le a Ou fautuaina o ia e faatatau i lenei mataupu, ma o soo se mea o mea o le a ia tofia ai i latou o le a faataunuuina lava."
                },
                {
                    "number": 23,
                    "text": "Ma ia tuu atu i oʼu tagata uma o e o nonofo i itulagi faataamilo ia matua faamaoni, ma tatalo, ma faamaualalo i oʼu luma, ma lē faaali atu mea ua Ou faaali atu ia te i latou, seia poto ia te aʼu le tatau ona faaali atu o ia mea."
                },
                {
                    "number": 24,
                    "text": "Aua le tautala e uiga i faamasinoga, pe mitamita i le faatuatua po o galuega tetele, ae ia faapotopoto faatasi ma le faaeteete, i se itulagi e tasi pe a mafai, e tusa ai ma lagona o tagata;"
                },
                {
                    "number": 25,
                    "text": "Ma faauta, o le a Ou tuu atu ia te outou le mata fiafia ma le mata alofa mai ia te i latou, ina ia outou mapu i le filemu ma le saogalemu, aʼo outou fai atu i tagata: Ia faia faamasinoga ma le faamasinotonu mo i matou e tusa ma le tulafono, ma toe totogi mai ia te i matou e tusa ma sese na faia ia te i matou."
                },
                {
                    "number": 26,
                    "text": "O lenei, faauta, Ou te fai atu ia te outou, o aʼu uo, o le ala lenei o le a mafai ona outou maua ai le mata fiafia mai o tagata, seia oo ina matua toatele le ʼautau a Isaraelu."
                },
                {
                    "number": 27,
                    "text": "Ma o le a Ou faamaluluina loto o tagata, e pei ona sa Ou faia i le loto o Farao, mai lea taimi i lea taimi, seia maua e laʼu auauna o Iosefa Samita, Laitiiti, ma aʼu toeaina, o e ua Ou tofia, se taimi e faapotopoto ai le malosi o loʼu fale,"
                },
                {
                    "number": 28,
                    "text": "Ma auina atu ni alii atamamai, e faataunuu le mea na Ou poloaiina e faatatau i le faatauina mai o laueleele uma i le itumalo o Siakisone e mafai ona faatau mai, ma i itumalo sosoo ane faataamilo ai."
                },
                {
                    "number": 29,
                    "text": "Aua o loʼu loto e tatau ona faatau mai ia laueleele; ma a uma ona faatau mai i latou e tatau ona maua i latou e laʼu au paia e tusa ma tulafono o le faapaiaga ua Ou tuu atu."
                },
                {
                    "number": 30,
                    "text": "Ma a uma ona faatau mai o ia laueleele, o le a Ou lē taʼusalaina autau a Isaraelu i le ave o o latou lava laueleele, ia sa latou faatau muamua mai ia latou lava tupe, ma le lafo i lalo o olo o oʼu fili atonu o i ai i luga o i latou, ma le faataapeapeina o o latou leoleo, ma le tauimasui i oʼu fili mo aʼu e oo atu i le tupulaga e tolu ma le fa o e inoino mai ia te aʼu."
                },
                {
                    "number": 31,
                    "text": "Peitai ia muamua ona tuu atu i laʼu autau ia matua faatoateleina, ma ia tuu atu ia faapaiaina i oʼu luma, ina mafai ona lalelei e pei o le la, ma manino e pei o le masina, ma mafai ona mataʼutia ona tagavai i atunuu uma;"
                },
                {
                    "number": 32,
                    "text": "Ina ia uunaia malo o le lalolagi lenei e tautino mai o le malo o Siona o le malo moni lava lea o lo tatou Atua ma lana Keriso; o lea, ia tatou tuu atu i tatou e pulea i ana tulafono."
                },
                {
                    "number": 33,
                    "text": "E moni Ou te fai atu ia te outou, ua tatau ia te aʼu ona tatau ona maua e toeaina muamua o laʼu ekalesia o latou faaeega mai lugā i loʼu fale, lea ua Ou poloaiina ia fausia i loʼu igoa i le laueleele o Katelani."
                },
                {
                    "number": 34,
                    "text": "Ma ia tuu atu poloaiga na na Ou tuu atu e faatatau ia Siona ma lana tulafono ia faia ma faataunuuina, pe a mavae lona laveaiina."
                },
                {
                    "number": 35,
                    "text": "Sa i ai se aso o le valaaulia, ae ua oo mai le taimi mo se aso o le filifilia; ma ia tuu atu ia te i latou o e ua agavaa ia filifilia."
                },
                {
                    "number": 36,
                    "text": "Ma o le a faaali atu i laʼu auauna, i le leo o le Agaga, i latou ua filifilia; ma o le a faapaiaina i latou;"
                },
                {
                    "number": 37,
                    "text": "Ma o le tulaga e oo i ai le latou mulimuli i fautuaga latou te maua, o le a latou maua le mana pe a mavae aso e tele, e faataunuu ai mea uma e faatatau ia Siona."
                },
                {
                    "number": 38,
                    "text": "Ma Ou te toe fai atu ia te outou, aioi atu mo le filemu, ia lē nao tagata o e na latou fasia outou, ae o tagata uma foi;"
                },
                {
                    "number": 39,
                    "text": "Ma ia sii i luga se tagavai o le filemu, ma fai se folafolaga o le filemu i tuluʼiga o le lalolagi;"
                },
                {
                    "number": 40,
                    "text": "Ma fai atu ni manatu faatu mo le filemu ia te i latou o e na fasia outou, e tusa ma le siufofoga o le Agaga ua i totonu o outou, ma o le a galulue faatasi mea uma mo lo outou lelei."
                },
                {
                    "number": 41,
                    "text": "O lea, ia faamaoni; ma faauta, ma tagai, ua Ou faatasi ma outou e oo lava i le iuga. E faapea lava. Amene."
                }
            ]
        },
        "/study/scriptures/dc-testament/dc/106": {
            "uri": "/study/scriptures/dc-testament/dc/106",
            "title": "Mataupu Faavae ma Feagaiga 106",
            "data_type": "chapter",
            "chapter_name": "Vaega 106",
            "chapter_summary": [
                "1–3, Ua valaaulia Warren A. Kaotui e avea o se taitai pulefaamalumalu i le alaalafaga; 4–5, O le a lē faateʼia e le Afio Mai Faalua fanau o le malamalama e pei o se gaoi; 6–8, E mulimuli mai faamanuiaga tetele i e galulue faamaoni i le Ekalesia."
            ],
            "verses": [
                {
                    "number": 1,
                    "text": "O Loʼu loto ia tatau ona tofia ma faauuina laʼu auauna o Warren A. Kaotui o se faitaulaga sili pulefaamalumalu i laʼu ekalesia, i le laueleele o Saolotoga ma itulagi faataamilo ai;"
                },
                {
                    "number": 2,
                    "text": "Ma e tatau ona talai atu laʼu talalelei tumau-faavavau, ma siʼi atu lona leo ma lapatai atu i tagata, e lē gata i lona lava nuu, ae i itumalo faataamilo ai;"
                },
                {
                    "number": 3,
                    "text": "Ma ia tuu atu lona taimi atoa i lenei valaauga maualuga ma paia, ua Ou tuu atu nei ia te ia, e saili ma le filiga i le malo o le lagi ma lona amiotonu, ma o mea uma e tatau ai o le a faaopoopo i ai; ona e agavaa lē e galue i lona totogi."
                },
                {
                    "number": 4,
                    "text": "O lenei foi, e moni Ou te fai atu ia te outou, ua latalata mai le afio mai o le Alii, ma o le a faateʼia ai le lalolagi e pei o se gaoi i le po—"
                },
                {
                    "number": 5,
                    "text": "O lea, ia fusi i o outou sulugatiti, ina ia mafai ona avea o outou ma fanau o le malamalama, ma o le a lē faateʼia outou e lena aso e pei o se gaoi."
                },
                {
                    "number": 6,
                    "text": "O lenei foi, e moni Ou te fai atu ia te outou, sa i ai le olioli i le lagi ina ua ifo mai laʼu auauna o Warren i loʼu tootoo, ma vavae ese o ia lava mai faiva o tagata;"
                },
                {
                    "number": 7,
                    "text": "O lea, amuia lava laʼu auauna o Warren, ona o le a Ou alofa mutimutivale ia te ia; ma, e ui i le fiafaalialia o lona loto, o le a Ou sii o ia i luga, e fuafuaina i le tulaga e oo i ai le faamaualalo e ia o ia lava i oʼu luma."
                },
                {
                    "number": 8,
                    "text": "Ma o le a Ou tuu atu ia te ia le alofa tunoa ma le faamautinoaga e mafai ona tu ai o ia; ma afai e tumau pea o ia o se molimau faamaoni ma se malamalama i le ekalesia, ua Ou saunia se pale mo ia i maota o loʼu Tamā. E faapea lava. Amene."
                }
            ]
        },
        "/study/scriptures/dc-testament/dc/107": {
            "uri": "/study/scriptures/dc-testament/dc/107",
            "title": "Mataupu Faavae ma Feagaiga 107",
            "data_type": "chapter",
            "chapter_name": "Vaega 107",
            "chapter_summary": [
                "1–6, E lua ni perisitua ua i ai: o le Mekisateko ma le Arona; 7–12, O i latou o e e umia le Perisitua Mekisateko ua i ai le mana e galulue ai i tofi uma i le Ekalesia; 13–17, O le au epikopo e pulefaamalumalu i luga o le Perisitua Arona, lea e galue i sauniga o fafo; 18–20, O le Perisitua Mekisateko e umia ki o faamanuiaga uma faaleagaga; o le Perisitua Arona e umia ki o le auaunaga a agelu; 21–38, O le Au Peresitene Sili, le Toasefululua, ma le Toafitugafulu o korama pulefaamalumalu ia, o e o a latou faaiuga e tatau ona faia i le lotogatasi ma le amiotonu; 39–52, Ua faatu mai le faatulagaga faapeteriaka mai ia Atamu ia Noa; 53–57, Sa potopoto le Au Paia anamua i Atamu-onai-Amani, ma sa afio ifo le Alii ia te i latou; 58–67, O le Toasefululua e faatulagaina e e mautofi o le Ekalesia i le faatulagaga tatau; 68–76, E auauna atu epikopo o ni faamasino lautele i Isaraelu; 77–84, O le Au Peresitene Sili ma le Toasefululua o le pa faamasino aupito maualuga i le Ekalesia; 85–100, O peresitene o le perisitua e pulea a latou lava korama faapitoa."
            ],
            "verses": [
                {
                    "number": 1,
                    "text": "Ua i Ai, i le ekalesia, ni perisitua e lua, ua igoa, o le Mekisateko ma le Arona, e aofia ai le Perisitua faa-Levi."
                },
                {
                    "number": 2,
                    "text": "O le pogai ua taʼua ai le muamua o le Perisitua Mekisateko ona o Mekisateko sa avea o se faitaulaga sili taʼutaʼua."
                },
                {
                    "number": 3,
                    "text": "Ao lei oo mai i ona aso sa taʼua o le Perisitua Paia, e tusa ma le Faatulagaga a le Alo o le Atua."
                },
                {
                    "number": 4,
                    "text": "Ae ona o le faaaloalo po o le ava i le suafa o Lē Silisili, e aloese ai mai le taʼu soo o lona suafa, o lea na faaigoa ai e i latou, o le ekalesia, i aso anamua, lena perisitua ia Mekisateko, po o le Perisitua Mekisateko."
                },
                {
                    "number": 5,
                    "text": "O isi pule uma po o tofi i le ekalesia o ni faaopoopoga i lenei perisitua."
                },
                {
                    "number": 6,
                    "text": "Ae ua i ai ni vaega se lua po o ni ao tetele—o le tasi o le Perisitua Mekisateko, ma le isi o le Perisitua Arona po o le Perisitua faa-Levi."
                },
                {
                    "number": 7,
                    "text": "O le tofi o se toeaina e i lalo o le perisitua o Mekisateko."
                },
                {
                    "number": 8,
                    "text": "O le Perisitua Mekisateko e umia le aiā o le pulefaamalumalu, ma ua i ai le mana ma le pule i luga o tofi uma i le ekalesia i tupulaga uma o le lalolagi, e taitai ai i mea faaleagaga."
                },
                {
                    "number": 9,
                    "text": "O le Au Peresitene o le Perisitua Maualuga, e tusa ma le faatulagaga a Mekisateko, ua i ai le aiā e galue ai i tofi uma i le ekalesia."
                },
                {
                    "number": 10,
                    "text": "O faitaulaga sili e tusa ma le faatulagaga o le Perisitua Mekisateko ua i ai se aiā e galulue ai i o latou lava tulaga, i lalo o le taitaiga a le au peresitene, i le taulimaina o mea faaleagaga, ma i le tofi foi o se toeaina, ositaulaga (o le faatulagaga faa-Levi), aoao, tiakono, ma tagata o le ekalesia."
                },
                {
                    "number": 11,
                    "text": "O se toeaina ua i ai le aiā e galue ai i lona tulaga pe a lē o i ai le faitaulaga sili."
                },
                {
                    "number": 12,
                    "text": "O le faitaulaga sili ma le toeaina ia taitai i mea faaleagaga, e tusa ma feagaiga ma poloaiga o le ekalesia; ma ua i ai ia i laua se aiā e galulue ai i ia tofi uma o le ekalesia pe a lē o i ai ni isi pule maualuluga atu."
                },
                {
                    "number": 13,
                    "text": "O le perisitua lona lua ua taʼua o le Perisitua o Arona, ona sa faaee lenei perisitua i luga o Arona ma lana fanau, i o latou tupulaga uma."
                },
                {
                    "number": 14,
                    "text": "O le pogai ua taʼua ai lenei perisitua o le perisitua maualalo ona o lenei perisitua o se faaopoopoga i le perisitua maualuga, po o le Perisitua Mekisateko, ma ua i ai le mana e taulimaina ai sauniga o fafo."
                },
                {
                    "number": 15,
                    "text": "O le au epikopo o le au peresitene o lenei perisitua, ma e umia ki po o le pule o lea lava perisitua."
                },
                {
                    "number": 16,
                    "text": "E leai se alii ua i ai se aiā faaletulafono i lenei tofi, e umia ai ki o lenei perisitua, vagana ai o ia o se e tupuga moni mai ia Arona."
                },
                {
                    "number": 17,
                    "text": "Ae ona ua i ai i se faitaulaga sili o le Perisitua Mekisateko le pule e galue ai i tofi maualalo uma, e mafai ona galue o ia i le tofi o le epikopo pe a lē mafai ona maua se e tupuga moni mai ia Arona, pe a faapea e valaaulia ma vaetofia ma faauu o ia i lenei mana e ala i aao o le Au Peresitene o le Perisitua Mekisateko."
                },
                {
                    "number": 18,
                    "text": "O le mana ma le pule o le perisitua maualuga, po o le Perisitua Mekisateko, o le umia lea o ki o faamanuiaga uma faaleagaga o le ekalesia—"
                },
                {
                    "number": 19,
                    "text": "O le mauaina o le avanoa e maua ai mealilo o le malo o le lagi, e tatala mai ai le lagi ia te i latou, e mafuta ai ma le faapotopotoga aoao ma le ekalesia a le Ulumatua, ma olioli i le mafutaga ma le afio ai o le Atua le Tamā, ma Iesu le puluvaga o le feagaiga fou."
                },
                {
                    "number": 20,
                    "text": "O le mana ma le pule o le perisitua maualalo, po o le Perisitua Arona, o le umia lea o ki o le auaunaga a agelu, ma fai sauniga o fafo, le mataʼitusi lea o le talalelei, o le papatisoga lea o le salamo mo le faamagaloina o agasala, e tusa ai ma feagaiga ma poloaiga."
                },
                {
                    "number": 21,
                    "text": "Ona e tatau ai, e i ai peresitene, po o mautofi pulefaamalumalu, e afua mai pe tofia mai i totonu o i latou o e ua faauuina i tofi eseese i nei perisitua e lua."
                },
                {
                    "number": 22,
                    "text": "Mai i le Perisitua Mekisateko, e toatolu Faitaulaga Sili Pulefaamalumalu, e filifili e le tino potopoto, e tofia ma faauu i lena tofi, ma e lagolagoina e le talitonuga, faatuatua, ma tatalo a le ekalesia, e faia ai se korama o le Au Peresitene o le Ekalesia."
                },
                {
                    "number": 23,
                    "text": "O fautua femalagaai e toasefululua ua valaaulia e avea ma Aposetolo e Toasefululua, po o molimau faapitoa o le suafa o Keriso i le lalolagi atoa—ua faapea ona ese ai mai i isi mautofi i le ekalesia i tiute o lo latou valaauga."
                },
                {
                    "number": 24,
                    "text": "Ma ua avea i latou o se korama, e tutusa i le pule ma le mana ma peresitene e toatolu na taʼua muamua."
                },
                {
                    "number": 25,
                    "text": "O le Toafitugafulu ua valaaulia foi e talai atu le talalelei, ma avea ma molimau faapitoa i Nuuese ma i le lalolagi atoa—ua faapea ona ese ai mai isi mautofi i le ekalesia i tiute o lo latou valaauga."
                },
                {
                    "number": 26,
                    "text": "Ma ua avea i latou o se korama, e tutusa i le pule ma lena molimau faapitoa e Toasefululua po o Aposetolo na faatoa mavae atu nei lava ona taʼua."
                },
                {
                    "number": 27,
                    "text": "Ma o faaiuga uma e faia e soo se tasi o nei korama e ao lava ina faia i le leo autasi o ia lava korama; o lona uiga, e ao i uso taitoatasi o korama taitasi ona ioe i faaiuga a le korama, ina ia faia a latou faaiuga i le mana po o le pule e tasi ia tasi ma le tasi—"
                },
                {
                    "number": 28,
                    "text": "E mafai ona avea le vaega toatele ma korama pe a i ai ni tulaga e lē mafai ai ona faia ese ai—"
                },
                {
                    "number": 29,
                    "text": "Vagana ai o le tulaga lea, e lē aiā a latou faaiuga i faamanuiaga tutusa sa i ai i faaiuga a se korama a peresitene e toatolu anamua, o e na faauuina e tusa ma le faatulagaga a Mekisateko, ma o ni alii amiotonu ma paia."
                },
                {
                    "number": 30,
                    "text": "O faaiuga a ia korama, po o se tasi o ia korama, ia faia i le amiotonu atoa, i le paia, ma le maualalo o le loto, agamalu ma le tali-tiga, ma i le faatuatua, ma le amiomama, ma le poto, faautauta, onosai, amioatua, agalelei faaleuso ma le alofa mama;"
                },
                {
                    "number": 31,
                    "text": "Auā o le folafolaga e faapea, afai e faateleina ia mea ia te i latou o le a lē aunoa i latou ona fua tele mai i le malamalama o le Alii."
                },
                {
                    "number": 32,
                    "text": "Ma i le tulaga e faia ai se faaiuga a nei korama i le amioletonu, e mafai ona aumai lena faaiuga i luma o se faapotopotoga aoao a korama eseese, lea ua faia ma pule faaleagaga o le ekalesia; a lē o lea e leai se apili e mafai ona faia mai la latou faaiuga."
                },
                {
                    "number": 33,
                    "text": "O le Toasefululua o se Aufono Maualuga Femalagaai Pulefaamalumalu, e galulue i le suafa o le Alii, i lalo o le taitaiga a le Au Peresitene o le Ekalesia, e tusa ai ma le faatulagaga a le lagi; e ati aʼe le ekalesia, ma pulea mataupu uma o lea lava ekalesia i atunuu uma, muamua i Nuuese ma lona lua i tagata Iutaia."
                },
                {
                    "number": 34,
                    "text": "O le Toafitugafulu e galulue i le suafa o le Alii, i lalo o le taitaiga a le Toasefululua po o le aufono maualuga femalagaai, i le atiina aʼe o le ekalesia ma le pulea o mataupu uma o lea lava ekalesia i atunuu uma, muamua i Nuuese ona oo atu ai lea i tagata Iutaia—"
                },
                {
                    "number": 35,
                    "text": "Aua ua auina atu le Toasefululua, ua umia ki, e tatala le faitotoa e ala i le folafola atu o le talalelei a Iesu Keriso, ma e muamua i Nuuese ma ona oo atu ai lea i tagata Iutaia."
                },
                {
                    "number": 36,
                    "text": "O ʼaufono maualuga nofomau, i siteki o Siona, ua avea o se korama e tutusa i le pule i mataupu o le ekalesia, ma le korama a le au peresitene, pe ma le aufono maualuga femalagaai, ia latou faaiuga uma."
                },
                {
                    "number": 37,
                    "text": "O le aufono maualuga i Siona ua avea o se korama e tutusa i le pule i mataupu o le ekalesia, ia latou faaiuga uma, ma aufono a le Toasefululua i siteki o Siona."
                },
                {
                    "number": 38,
                    "text": "O le tiute o le aufono maualuga femalagaai o le valaau atu i le Toafitugafulu, pe a latou manaomia se fesoasoani, e faatutumu valaauga eseese mo le talaiga ma le taulimaina o le talalelei, nai lo soo ni isi lava."
                },
                {
                    "number": 39,
                    "text": "O le tiute o le Toasefululua, i paranesi tetele uma o le ekalesia, le faauu o faifeau evagelia, e pei ona o le a faasino mai ia te i latou i faaaliga—"
                },
                {
                    "number": 40,
                    "text": "O le faatulagaga o lenei perisitua sa faamauina e tuulima faasolo mai i lalo mai le tamā i le atalii, ma ua tatau tonu i fanau moni o le fanau filifilia, o e na faia i ai folafolaga."
                },
                {
                    "number": 41,
                    "text": "O lenei faatulagaga sa faatuina i aso o Atamu, ma sa faasolo mai i lalo e ala mai i le gafa i le ala lenei:"
                },
                {
                    "number": 42,
                    "text": "Mai ia Atamu ia Setu, o lē na faauu e Atamu i le ono-sefulu-iva o tausaga, ma sa faamanuia e ia i le tolu tausaga i luma mai o lona (Atamu) maliu, ma maua le folafolaga a le Atua e ala mai i lona tamā, e faapea o le a avea ana fanau ma e filifilia o le Alii, ma o le a faasaoina i latou e oo i le iuga o le lalolagi;"
                },
                {
                    "number": 43,
                    "text": "Aua o ia (Setu) o se tagata sa atoatoa, ma o ona foliga o foliga tonu lava o lona tamā, sa tele ina foliga mai ai o ia e pei o lona tamā i mea uma, ma nao ona tausaga na mafai ona iloa ese ai o ia mai ia te ia."
                },
                {
                    "number": 44,
                    "text": "Sa faauu Enosa i le selau tolu-sefulu ma le fa tausaga ma le fa masina, e le lima o Atamu."
                },
                {
                    "number": 45,
                    "text": "Sa oo ifo le Atua ia Kainano i le vao i le fasefulu o ona tausaga; ma sa fetaiaʼi o ia ma Atamu i le malaga atu i le nofoaga o Setolameka. O ia na valusefulu-fitu tausaga o le matua i le taimi na maua ai e ia lona faauuga."
                },
                {
                    "number": 46,
                    "text": "O Maalaelu na fa selau ivasefulu-ono tausaga ma le fitu aso le matua i le taimi na faauu ai o ia e le lima o Atamu, o lē na faamanuiaina foi o ia."
                },
                {
                    "number": 47,
                    "text": "O Iareto na lua selau tausaga le matua i le taimi na faauu ai o ia i lalo o le lima o Atamu, o lē na faamanuiaina foi o ia."
                },
                {
                    "number": 48,
                    "text": "O Enoka na luasefulu-lima tausaga le matua i le taimi na faauu ai o ia i lalo o le lima o Atamu; ma na onosefulu-lima o ia ae faamanuia o ia e Atamu."
                },
                {
                    "number": 49,
                    "text": "Ma sa vaai o ia i le Alii, ma sa savali o ia faatasi ma ia, ma sa i ai i luma o ona fofoga e lē aunoa; ma sa savali o ia faatasi ma le Atua i le tolu selau ma le onosefulu-lima tausaga, na maua ai e ia le fa selau tolusefulu tausaga le matua i le taimi na liua ai o ia."
                },
                {
                    "number": 50,
                    "text": "O Metusela na selau tausaga le matua i le taimi na faauu ai o ia i lalo o le lima o Atamu."
                },
                {
                    "number": 51,
                    "text": "O Lameko na tolusefulu-lua tausaga le matua i le taimi na faauu ai o ia i lalo o le lima o Setu."
                },
                {
                    "number": 52,
                    "text": "O Noa na sefulu tausaga le matua i le taimi na faauu ai o ia i lalo o le lima o Metusela."
                },
                {
                    "number": 53,
                    "text": "E tolu tausaga ae lei maliu Atamu, na valaaulia ai e ia Setu, Enosa, Kainano, Maalaelu, Iareto, Enoka, ma Metusela, o e sa faitaulaga sili uma, faatasi ma e na totoe o ana fanau o e na amiotonu, i le vanu o Atamu-onai-Amani, ma o iina na faaee atu ai e ia ia te i latou lana faamanuiaga mulimuli."
                },
                {
                    "number": 54,
                    "text": "Ma sa afio mai le Alii ia te i latou, ma sa latou tutulai i luga ma faamanuia atu ia Atamu, ma taʼua o ia o Mekaeli, le aloalii, le agelu sili."
                },
                {
                    "number": 55,
                    "text": "Ma sa tuu mai e le Alii le faamafanafanaga ia Atamu, ma fetalai mai ia te ia: Ua Ou faatuina oe ia avea ma ulu; o le a tutupu mai ia te oe atunuu e tele, ma o le a avea oe o se aloalii i luga o i latou e faavavau."
                },
                {
                    "number": 56,
                    "text": "Ma sa tulai i luga Atamu i le lotolotoi o le faapotopotoga; ma, e ui ina sa faanoʼunoʼu o ia i le matua, ua tumu o ia i le Agaga Paia, ma valoia soo se mea o le a oo mai i ana fanau e oo lava i le tupulaga mulimuli."
                },
                {
                    "number": 57,
                    "text": "O nei mea uma sa tusia i le tusi a Enoka, ma o le a molimauina i le taimi tatau ai."
                },
                {
                    "number": 58,
                    "text": "O le tiute foi o le Toasefululua, le faauuina ma faatulagaina tatau o isi mautofi uma o le ekalesia, e tusa ma le faaaliga ua fai mai:"
                },
                {
                    "number": 59,
                    "text": "I le ekalesia a Keriso o i le laueleele o Siona, e faaopoopo i tulafono a le ekalesia e faatatau i pisinisi a le ekalesia—"
                },
                {
                    "number": 60,
                    "text": "E moni, Ou te fai atu ia te outou, ua fetalai mai ai le Alii o Au, e tatau ona i ai ni toeaina pulefaamalumalu e pulefaamalumalu i luga o i latou o e o le tofi o le toeaina;"
                },
                {
                    "number": 61,
                    "text": "Ma ni ositaulaga foi e pulefaamalumalu i luga o i latou o e o le tofi o le ositaulaga;"
                },
                {
                    "number": 62,
                    "text": "Ma ni aoao foi e pulefaamalumalu i luga o i latou o e o le tofi o le aoao, i le ala lava faapea, ma tiakono foi—"
                },
                {
                    "number": 63,
                    "text": "O le mea lea, mai le tiakono i le aoao, ma mai le aoao i le ositaulaga, ma mai ositaulaga i le toeaina, e pei ona tofia ai i latou taitoatasi, e tusa ma feagaiga ma poloaiga o le ekalesia."
                },
                {
                    "number": 64,
                    "text": "Ona oo mai ai lea o le Perisitua Maualuga, le silisili lea o perisitua uma."
                },
                {
                    "number": 65,
                    "text": "O le mea lea, e tatau ona i ai se tasi o le Perisitua Maualuga e tofia e pulefaamalumalu i luga o le perisitua, ma ia taʼua o ia o le Peresitene o le Perisitua Maualuga o le Ekalesia;"
                },
                {
                    "number": 66,
                    "text": "Po o, i ni isi upu, o le Faitaulaga Sili Pulefaamalumalu i luga o le Perisitua Maualuga o le Ekalesia."
                },
                {
                    "number": 67,
                    "text": "E mai lea lava e sau ai le faia o sauniga ma faamanuiaga i luga o le ekalesia, e ala i le faaee o lima."
                },
                {
                    "number": 68,
                    "text": "O le mea lea, o le tofi o le epikopo e lē tutusa i ai; ona o le tofi o le epikopo e i ai lea i le faia o mea uma faaletino;"
                },
                {
                    "number": 69,
                    "text": "E ui i lea o se epikopo e ao ina filifilia mai le Perisitua Maualuga, vagana ai o ia o se e tupuga moni mai ia Arona;"
                },
                {
                    "number": 70,
                    "text": "Aua vagana ai o ia o se e tupuga moni mai ia Arona e lē mafai ona umia e ia ki o lena perisitua."
                },
                {
                    "number": 71,
                    "text": "E ui i lea, o se faitaulaga sili, o lona uiga, e tusa ma le faatulagaga a Mekisateko, e mafai ona vaetofia i le faia o mea faaletino, ma maua se malamalama e uiga i ia mea e ala i le Agaga o le upumoni;"
                },
                {
                    "number": 72,
                    "text": "Ma avea foi o se faamasino i Isaraelu, e fai pisinisi o le ekalesia, e nofo e faamasino i luga o e solitulafono e tusa ma molimau e pei ona o le a tuu mai i ona luma e tusa ma tulafono, e ala i le fesoasoani a ona fesoasoani, o e ua filifili e ia pe o le a filifili e ia mai totonu o toeaina o le ekalesia."
                },
                {
                    "number": 73,
                    "text": "O le tiute lea o se epikopo e lē o se e tupuga moni mai ia Arona, ae ua faauu i le Perisitua Maualuga e tusa ma le faatulagaga a Mekisateko."
                },
                {
                    "number": 74,
                    "text": "O le a faapea ona avea o ia o se faamasino, o se faamasino lautele lava i totonu o e nonofo i Siona, po o i se siteki o Siona, po o i soo se paranesi o le ekalesia e vaetofia i ai o ia i lenei galuega, sei oo ina faalauteleina tuaoi o Siona ma tatau ai ona i ai o ni isi epikopo po o faamasino i Siona po o isi mea."
                },
                {
                    "number": 75,
                    "text": "Ma o le tulaga e oo i ai le iai o isi epikopo e tofia ia latou galulue i lea lava tofi."
                },
                {
                    "number": 76,
                    "text": "Ae o se e tupuga moni mai ia Arona ua i ai le aiā faaletulafono i le tulaga peresitene o lenei perisitua, i ki o lea auaunaga, e galue ai i le tofi o le epikopo nao ia, e aunoa ma ni fesoasoani, vagana ai i se tulaga e faamasino ai se Peresitene o le Perisitua Maualuga, e tusa ma le faatulagaga a Mekisateko, e nofo ai o se faamasino i Isaraelu."
                },
                {
                    "number": 77,
                    "text": "Ma o le faaiuga a soo se tasi o ia aufono, e tusa ai ma le poloaiga ua fai mai:"
                },
                {
                    "number": 78,
                    "text": "O lenei foi, e moni, Ou te toe fai atu ia te outou, o pisinisi sili ona taua o le ekalesia, ma faamasinoga sili ona faigata o le ekalesia, o le tulaga e oo i ai le lē maua o se maliega i le faaiuga a le epikopo po o faamasino, ia tuu atu ma avatu i luga i le aufono a le ekalesia, i luma o le Au Peresitene o le Perisitua Maualuga."
                },
                {
                    "number": 79,
                    "text": "Ma o le Au Peresitene o le aufono o le Perisitua Maualuga o le a i ai le mana e valaaulia ai isi faitaulaga sili, e toasefululua lava, e fesoasoani o ni fesoasoani; ma o le a faapea ona i ai i le Au Peresitene o le Perisitua Maualuga ma ona fesoasoani, le mana e filifili ai i molimau e tusa ma tulafono o le ekalesia."
                },
                {
                    "number": 80,
                    "text": "Ma a uma lenei faaiuga o le a lē toe manatuaina lea mea i luma o le Alii; ona o le aufono aupito maualuga lenei o le ekalesia a le Atua, ma o se faaiuga faaiu lea i luga o feteenaʼiga i mataupu faaleagaga."
                },
                {
                    "number": 81,
                    "text": "E leai se tagata e auai i le ekalesia e tuʼusaunoaina mai lenei aufono a le ekalesia."
                },
                {
                    "number": 82,
                    "text": "Ma o le tulaga e oo i ai le solitulafono o se Peresitene o le Perisitua Maualuga, ia manatua o ia i luma o le aufono lautele o le ekalesia, o e ia fesoasoani i ai fesoasoani e toasefululua o le Perisitua Maualuga;"
                },
                {
                    "number": 83,
                    "text": "Ma o la latou faaiuga i luga o lona ulu ia fai ma iuga o le feteenaʼiga e faatatau ia te ia."
                },
                {
                    "number": 84,
                    "text": "E faapea ona leai ai o se tasi e faaesea mai le faamasinotonu ma tulafono a le Atua, ina ia mafai ona faia o mea uma i le faatulagaga tatau ma le mamalu i ona luma, e tusa ma le upumoni ma le amiotonu."
                },
                {
                    "number": 85,
                    "text": "O lenei foi, e moni Ou te fai atu ia te outou, o le tiute o se peresitene e i luga o le tofi o le tiakono, o le pulefaamalumalu i luga o tiakono e toasefululua, o le fono faatasi ma i latou, ma aoao atu ia te i latou o latou tiute, e faagaeetia ai e le tasi le isi, e pei ona tuuina mai e tusa ma feagaiga."
                },
                {
                    "number": 86,
                    "text": "O lenei foi o le tiute o le peresitene e i luga o le tofi o aoao o le pulefaamalumalu i luga o aoao e luasefulu-fa, ma fono faatasi ma i latou, ma aoao atu ia te i latou tiute o lo latou tofi, e pei ona tuuina mai i feagaiga."
                },
                {
                    "number": 87,
                    "text": "O lenei foi o le tiute o le peresitene e i luga o le Perisitua o Arona o le pulefaamalumalu i luga o ositaulaga e fasefulu-valu, ma fono faatasi ma i latou, e aoao atu ia te i latou tiute o lo latou tofi, e pei ona tuuina mai i feagaiga—"
                },
                {
                    "number": 88,
                    "text": "O lenei peresitene o se epikopo; aua o se tasi lea o tiute o lenei perisitua."
                },
                {
                    "number": 89,
                    "text": "O lenei foi, o le tiute o le peresitene e i luga o le tofi o toeaina o le pulefaamalumalu i luga o toeaina e ivasefulu-ono, ma fono faatasi ma i latou, ma aoao i latou e tusa ma feagaiga."
                },
                {
                    "number": 90,
                    "text": "O lenei au peresitene o se tasi e tu ese mai le au peresitene o le fitugafulu, ma ua faia mo i latou o e e lē malaga atu i le lalolagi atoa."
                },
                {
                    "number": 91,
                    "text": "O lenei foi, o le tiute o le Peresitene o le tofi o le Perisitua Maualuga o le pulefaamalumalu i le ekalesia atoa, ma ia avea e pei o Mose—"
                },
                {
                    "number": 92,
                    "text": "Faauta, o le poto lenei; ioe, ia avea o se tagatavāai, o se talifaaaliga, o se faaliliu-upu, ma se perofeta, ua i ai meaalofa uma a le Atua e faaee mai e ia i luga o le ulu o le ekalesia."
                },
                {
                    "number": 93,
                    "text": "Ma ua tusa ai ma le faaaliga vaaia ua faaali mai ai le faatulagaga o le Toafitugafulu, e tatau ona i ai ia te i latou ni peresitene e toafitu e pulefaamalumalu i luga o i latou, e filifili mai i le aofai o le toafitugafulu;"
                },
                {
                    "number": 94,
                    "text": "Ma o le lona fitu o peresitene o nei peresitene e toafitu e pulefaamalumalu i luga o le toaono;"
                },
                {
                    "number": 95,
                    "text": "Ma o ia peresitene e toafitu e filifilia isi fitugafulu e ese mai fitugafulu muamua ua aofia ai i latou, ma ia pulefaamalumalu i o latou luga;"
                },
                {
                    "number": 96,
                    "text": "Ma isi foi fitugafulu, seia faateleina faafitu le fitugafulu, pe afai e manaomia tatau ai i le galuega i le tovine."
                },
                {
                    "number": 97,
                    "text": "Ma o ia fitugafulu ia avea ma faifeau femalagaai, e muamua i Nuuese ma i tagata Iutaia foi."
                },
                {
                    "number": 98,
                    "text": "Aʼo isi mautofi o le ekalesia, o e e lē i ai i le Toasefululua, po o le Toafitugafulu, ua lē i lalo o le tiutetauave e malaga atu i atunuu uma, ae e malaga pe a faatagaina ai e o latou tulaga, e ui atonu ua latou umia ni tofi e tutusa le maualuluga ma le taua i le ekalesia."
                },
                {
                    "number": 99,
                    "text": "O le mea lea, ia tuu atu nei i tagata taitoatasi e aoao lona tiute, ma galue i le tofi ua tofi i ai o ia, i le filiga atoa."
                },
                {
                    "number": 100,
                    "text": "O ia o lē e paie o le a lē faitauina e agavaa e tu, ma o ia o lē e lē aoaoina lona tiute ma faaali mai ua lē faamaonia o ia lava, o le a lē faitauina e agavaa e tu. E faapea lava. Amene."
                }
            ]
        },
        "/study/scriptures/dc-testament/dc/108": {
            "uri": "/study/scriptures/dc-testament/dc/108",
            "title": "Mataupu Faavae ma Feagaiga 108",
            "data_type": "chapter",
            "chapter_name": "Vaega 108",
            "chapter_summary": [
                "1–3, Ua faamagaloina Laimani Sherman i ana agasala; 4–5, O le a faitauina o ia faatasi ma toeaina taitai o le Ekalesia; 6–8, Ua valaaulia o ia e talai atu le talalelei ma faamalosi atu i ona uso."
            ],
            "verses": [
                {
                    "number": 1,
                    "text": "E Moni ua faapea ona fetalai mai o le Alii ia te oe, laʼu auauna Laimani: Ua faamagaloina oe i au agasala, ona ua e usiusitai i lou sau i luga nei i le taeao nei e maua atu fautuaga mai ia te ia o lē ua Ou tofia."
                },
                {
                    "number": 2,
                    "text": "O lea, ia tuu atu i lou agaga ia mapu e faatatau i lou tulaga faaleagaga, ma aua le toe tetee i loʼu leo."
                },
                {
                    "number": 3,
                    "text": "Ma ia tulai i luga ma faaeteete atili atu mai lenei taimi i le tausiga o au tautoga, ia ua uma ona e faia ma faia, ma o le a faamanuiaina oe i faamanuiaga e matua silisili lava."
                },
                {
                    "number": 4,
                    "text": "Faatalitali ma le onosai seia talo le alofi sa o aʼu auauna, ona manatua lea o oe faatasi ma aʼu toeaina muamua, ma maua le aiā e ala i le faauuga faatasi ma le vaega e totoe o aʼu toeaina o e ua Ou filifilia."
                },
                {
                    "number": 5,
                    "text": "Faauta, o le folafolaga lenei a le Tamā ia te oe pe afai e te faamaoni pea."
                },
                {
                    "number": 6,
                    "text": "Ma o le a faataunuuina i ou luga i le aso lena o le a e maua ai le aiā e talai atu ai laʼu talalelei i soo se mea o le a Ou auina atu i ai oe, mai le taimi nei mai le taimi lena."
                },
                {
                    "number": 7,
                    "text": "O lea, ia faamalosi atu i ou uso i au talanoaga uma, i au tatalo uma, i au apoapoaiga uma, ma i au mea uma e fai."
                },
                {
                    "number": 8,
                    "text": "Ma faauta, ma tagai, ua Ou faatasi ma oe e faamanuia oe ma laveai oe e faavavau. Amene."
                }
            ]
        },
        "/study/scriptures/dc-testament/dc/109": {
            "uri": "/study/scriptures/dc-testament/dc/109",
            "title": "Mataupu Faavae ma Feagaiga 109",
            "data_type": "chapter",
            "chapter_name": "Vaega 109",
            "chapter_summary": [
                "1–5, O le Malumalu i Katelani na fausia e avea o se nofoaga mo le Atalii o le Tagata e afio mai i ai; 6–21, E tatau ona avea o se fale o le tatalo, anapogi, faatuatua, aoaoga, mamalu, ma le faatulagaga tatau, ma se maota o le Atua; 22–33, Talosia ia faafememeaiina e e lē salamo o e e tetee i tagata o le Alii; 34–42, Talosia ia o atu le Au Paia i le mana e faapotopoto mai i Siona e e amiotonu; 43–53, Talosia ia laveaiina le Au Paia mai mea mataʼutia o le a sasaa mai i luga o e amioleaga i aso e gata ai; 54–58, Talosia ia saunia atunuu ma tagata ma ekalesia mo le talalelei; 59–67, Talosia ia togiolaina tagata Iutaia, sa Lamanā, ma Isaraelu uma; 68–80, Talosia ia faapaleina le Au Paia i le mamalu ma le viiga ma maua le olataga e faavavau."
            ],
            "verses": [
                {
                    "number": 1,
                    "text": "Faafetai i lou suafa, Le Alii e le Atua o Isaraelu, o lē e tausia feagaiga ma faailoa mai le alofa mutimutivale i au auauna o e savavali saʼo i ou luma, ma o latou loto atoa—"
                },
                {
                    "number": 2,
                    "text": "O oe o le na poloaiina au auauna e fausia se fale i lou suafa i lenei nofoaga [o Katelani]."
                },
                {
                    "number": 3,
                    "text": "Ma o lenei ua e silasila mai, Le Alii e, ua faia e au auauna e tusa ma lau poloaiga."
                },
                {
                    "number": 4,
                    "text": "Ma o lenei matou te ole atu ia te oe, Le Tamā Paia e, i le suafa o Iesu Keriso, le Alo o lou loto, o lē ua na o lona suafa lava e mafai ona tuuina mai ai le faaolataga i le fanauga a tagata, matou te ole atu ia te oe, Le Alii e, ia e talia lenei fale, o le galuega a o matou lima, o au auauna, lea na e poloaiina i matou e fausia."
                },
                {
                    "number": 5,
                    "text": "Aua ua e silafia na matou faia lenei galuega i le puapuaga tele; ma ua matou tuuina atu mai lo matou mativa ni a matou mea e fausia ai se fale i lou suafa, ina ia i ai se nofoaga e mafai e le Atalii o le Tagata ona faaali mai ai o ia lava i lona nuu."
                },
                {
                    "number": 6,
                    "text": "Ma e pei ona sa e fetalai mai i se faaaliga, na tuuina mai ia te i matou, na taʼua ai i matou o au uo, ua fetalai mai—Ia talo a outou alofi sa, e pei ona Ou poloaiina ai outou;"
                },
                {
                    "number": 7,
                    "text": "Ma ona e lē i ai i tagata uma le faatuatua, ia outou saili ma le filiga ma aoao i le tasi upu o le poto; ioe, ia outou saili mai tusi sili ona lelei upu o le poto, ia saili aoaoga e ala lava i le suesue ma le faatuatua foi;"
                },
                {
                    "number": 8,
                    "text": "Ia faatulaga tatau outou lava; ia saunia mea manaomia uma, ma faatu se fale, o se fale lava o le tatalo, o se fale o le anapogi, o se fale o le faatuatua, o se fale o le aoaoga, o se fale o le mamalu, o se fale o le faatulagaga tatau, o se maota o le Atua;"
                },
                {
                    "number": 9,
                    "text": "Ina ia faia i le suafa o le Alii a outou ulufale mai, ina ia faia i le suafa o le Alii a outou ulufafo atu, ina ia faia a outou faafeiloaiga uma i le suafa o le Alii, ma lima sisii atu i le Silisili Ese—"
                },
                {
                    "number": 10,
                    "text": "Ma o lenei, Le Tamā Paia e, matou te ole atu ia te oe ia fesoasoani mai ia te i matou, o lou nuu, i lou alofa tunoa, i le taloina o la matou alofi sa, ina ia faia mo lou mamalu ma mo lou taliaina i le paia;"
                },
                {
                    "number": 11,
                    "text": "Ma i se ala e mafai ai ona maua i matou ua agavaa, i lau silafaga, e maua ai se faataunuuga o folafolaga na e faia mai ia te i matou, o lou nuu, i faaaliga ua tuuina mai ia te i matou;"
                },
                {
                    "number": 12,
                    "text": "Ina ia toʼa mai i lalo i luga o lou nuu lou mamalu, ma i luga o lou maota nei, lea ua matou faapaia nei i lau afio, ina ia faapaiaina ma faasaina ia paia, ma ia i ai pea lau afio paia i lenei fale;"
                },
                {
                    "number": 13,
                    "text": "Ma ina ia mafai e tagata uma e ulufale mai i le faitotoa o le maota o le Alii ona lagona lou mana, ma lagona uunaia ai e tautino atu ua e faapaiaina lenei fale, ma o lou maota lava, o se afioaga mo lou paia."
                },
                {
                    "number": 14,
                    "text": "Ma ia e tuuina mai, Le Tamā Paia e, ia aoaoina e i latou uma o e e tapuai atu i lenei fale upu o le poto mai tusi sili ona lelei, ma ina ia latou saili le aoaoina e ala lava i le suesue, ma ala foi i le faatuatua, e pei ona e fetalai mai;"
                },
                {
                    "number": 15,
                    "text": "Ma ina ia latou tutupu aʼe ia te oe, ma maua le atoatoaga o le Agaga Paia, ma faatulagaina e tusa ma au tulafono, ma saunia e maua mea manaomia uma;"
                },
                {
                    "number": 16,
                    "text": "Ma ina ia avea lou maota nei o se fale o le tatalo, o se fale o le anapogi, o se fale o le faatuatua, o se fale o le mamalu ma o le Atua, o lou maota lava;"
                },
                {
                    "number": 17,
                    "text": "Ina ia faia i le suafa o le Alii le ulufale mai uma a lou nuu, i totonu o lou maota;"
                },
                {
                    "number": 18,
                    "text": "Ina ia faia i le suafa o le Alii a latou ulufafo atu uma mai lenei maota;"
                },
                {
                    "number": 19,
                    "text": "Ma ina ia faia i le suafa o le Alii a latou fefaafeiloaiga uma, ma lima paia, ua sisii atu i le Silisili Ese;"
                },
                {
                    "number": 20,
                    "text": "Ma ia leai se mea ʼeleelea e faatagaina e oo mai i totonu o lou maota e faaeleeleaina ai;"
                },
                {
                    "number": 21,
                    "text": "Ma a solitulafono lou nuu, soo se tasi o i latou, ia vave ona latou salamo ma toe foi mai ia te oe, ma talia i lau silafaga, ma toefuatai i faamanuiaga ua e faauuina e sasaa mai i luga o i latou o e migao ia te oe i lou maota."
                },
                {
                    "number": 22,
                    "text": "Ma e matou te ole atu ia te oe, Le Tamā Paia e, ina ia o atu au auauna mai lenei maota ua faaauupegaina i lou mana, ma ina ia i ai lou suafa i luga o i latou, ma i ai lou mamalu e siosiomia i latou, ma i ai i au agelu le tausiga i o latou luga;"
                },
                {
                    "number": 23,
                    "text": "Ma ina ia mafai ona latou tauaao atu mai lenei nofoaga tala silisili ma mamalu naua, i le upumoni, i tuluiga o le lalolagi, ina ia latou iloa o lau galuega lenei, ma ua e tuu mai lou aao, e faataunuu le mea na e fetalai mai e ala mai i fofoga o perofeta, e faatatau i aso e gata ai."
                },
                {
                    "number": 24,
                    "text": "Matou te ole atu ia te oe, Le Tamā Paia e, ia e faatumauina tagata o le a tapuai atu, ma umia i le mamalu se igoa ma se tulaga i lou maota nei, i tupulaga uma ma mo le faavavau;"
                },
                {
                    "number": 25,
                    "text": "Ina ia leai se auupega e gaosia e faasaga mai ia te i latou e manumalo; ina ia paʼū i le lua o ia lava o lē e elia se lua mo i latou;"
                },
                {
                    "number": 26,
                    "text": "Ina ia leai se pulega o le amioleaga na te maua le mana e tulai aʼe ai ma manumalo i luga o lou nuu o e o le a tuuina i ai lou suafa i lenei maota;"
                },
                {
                    "number": 27,
                    "text": "Ma afai e tulai mai soo se nuu e faasaga mai i lenei nuu, ia faamumūina lou toasa e faasaga ia te i latou;"
                },
                {
                    "number": 28,
                    "text": "Ma afai latou te taiaina lenei nuu ia e taiaina i latou; ia e tau mo lou nuu e pei ona e faia i le aso o le taua, ina ia laveaiina i latou mai lima o o latou fili uma."
                },
                {
                    "number": 29,
                    "text": "Matou te ole atu ia te oe, Le Tamā Paia e, ia faafememeaʼi, ma faameia, ma faamaasiasi ma faafenumiaʼi i latou uma o e ua faasalalauina tala pepelo i le lautele, i luga o le lalolagi, e faasaga i lau auauna po o au auauna, pe afai latou te lē salamo, pe a folafola atu le talalelei tumau-faavavau i o latou taliga;"
                },
                {
                    "number": 30,
                    "text": "Ma ina ia aumai a latou galuega uma ia ma faameanoaina, ma tafi ese e le uatoʼa, ma le faamasinoga o le a e auina atu i o latou luga i lou toasa, ina ia i ai se iuga i pepelo ma upu taufaaleaga e faasaga i lou nuu."
                },
                {
                    "number": 31,
                    "text": "Aua ua e silafia, le Alii e, ua mamā lava au auauna i ou luma i le molimau atu o lou suafa, lea ua latou mafatia ai i nei mea."
                },
                {
                    "number": 32,
                    "text": "O lea matou te aioi atu ai i ou luma mo se laveaiga atoa ma oʼooʼo mai i lalo o lenei amo;"
                },
                {
                    "number": 33,
                    "text": "Ia gauia ese, le Alii e; ia gauia ese mai ūa o au auauna, i lou mana, ina ia mafai ona matou tutulai atu i luga i le lotolotoi o lenei tupulaga ma fai lau galuega."
                },
                {
                    "number": 34,
                    "text": "E, Ieova e, ia e alofa mutimutivale mai i lenei nuu, ma ona e agasala tagata uma ia faamagalo mai solitulafono a lou nuu, ma ia tuu ia solitulafono ia soloiesea e faavavau."
                },
                {
                    "number": 35,
                    "text": "Ia tuu i le faauuga o au auauna ia faamauina i o latou luga i le mana mai lugā."
                },
                {
                    "number": 36,
                    "text": "Ia tuu atu ia faataunuuina i luga o i latou, e pei o i o latou luga i le aso o le Penetekoso; ia tuu le meaalofa o gagana ia sasaa mai i luga o lou nuu, o laulaufaiva vaevae lava e pei o le afi, ma lona faaliliuga."
                },
                {
                    "number": 37,
                    "text": "Ma ia tuu i lou maota ia faatumuina, i lou mamalu, e peiseai o se matagi malosi ua agi tele mai."
                },
                {
                    "number": 38,
                    "text": "Tuu i luga o au auauna le molimau o le feagaiga, ina a latou o atu i fafo ma folafola atu lau afioga ia mafai ona latou faamauina le tulafono, ma saunia loto o lau au paia mo faamasinoga uma na ua toeitiiti ona e auina mai, i lou toasa, i luga o e o nonofo i le lalolagi, ona o a latou solitulafono, ina ia lē lotovaivai lou nuu i le aso o faalavelave."
                },
                {
                    "number": 39,
                    "text": "Ma o soo se aai e ulu atu i ai au auauna, ma talia e tagata o lena aai la latou molimau, ia tuu lou filemu ma lau faaolataga ia i ai i luga o lena aai, ina ia mafai ona latou faapotopotoina mai lena aai e amiotonu, ina ia mafai ona latou o mai i Siona, po o i ona siteki, o nofoaga ua e tofia, ma viiga o le olioli tumau-faavavau;"
                },
                {
                    "number": 40,
                    "text": "Ma ia lē tuuina atu au faamasinoga ia pauu ifo i luga o lena aai, seia faataunuuina lenei mea."
                },
                {
                    "number": 41,
                    "text": "Ma o soo se aai e ulu atu i ai au auauna, ma lē talia e tagata o lena aai le molimau a au auauna, ma ua lapataiina i latou e au auauna ina ia latou faasaoina i latou lava mai lenei tupulaga faapiʼopiʼo, ia tuu ia oo mai i luga o lena aai e tusa ma lena na e fetalaia i fofoga o au perofeta."
                },
                {
                    "number": 42,
                    "text": "Ae ia e laveaiina, Ieova e, matou te aioi atu ai ia te oe, au auauna mai o latou lima, ma faamamā i latou mai lo latou toto."
                },
                {
                    "number": 43,
                    "text": "E, le Alii e, matou te lē fiafia i le faaumatiaina o o matou uso-a-tagata; ua pele lava o latou agaga i ou luma;"
                },
                {
                    "number": 44,
                    "text": "Ae e ao lava ona faataunuuina o lau afioga. Fesoasoani i au auauna e fai atu, faatasi ma le fesoasoani o lou alofa tunoa ia te i latou: Ia faia lou finagalo, le Alii e, ae lē o matou loto."
                },
                {
                    "number": 45,
                    "text": "Ua matou iloa ua e fetalai mai e ala i fofoga o au auauna i mea mataʼutia e faatatau i e amioleaga, i aso e gata ai—o le a e sasaa mai au faamasinoga, e aunoa ma se fuaina;"
                },
                {
                    "number": 46,
                    "text": "O lea, le Alii e, laveai lou nuu mai le mala o e amioleaga; fai ia mafai e au auauna ona faamau le tulafono, ma fusimau le molimau, ina ia mafai ona saunia i latou mo le aso o le susunuina."
                },
                {
                    "number": 47,
                    "text": "Matou te ole atu ia te oe, Le Tamā Paia e, ia e manatua i latou o e ua tulia e tagata o le itumalo o Siakisone, Misuri, mai laueleele o o latou tofi, ma ia gausia ese, le Alii e, lenei amo o le puapuaga ua tuu i o latou luga."
                },
                {
                    "number": 48,
                    "text": "Ua e silafia, le Alii e, ua matua sauaina ma faapuapuagatiaina tele i latou e tagata amioleaga; ma ua masuasua atu o matou loto i le faanoanoa ona o a latou avega mamafa."
                },
                {
                    "number": 49,
                    "text": "Le Alii e, o le a ea le umi e te tuu ai lenei nuu e tauave lenei puapuaga, ma tagi a o latou tagata mamā e o aʼe i luga i ou fofoga faalogo, ma alu aʼe i luga lo latou toto o se molimau i ou luma, ma ʼe lē faia se faaaliga o lau molimau mo i latou?"
                },
                {
                    "number": 50,
                    "text": "Ia e alofa mutimutivale, le Alii e, i luga o le vaega o tagata amioleaga, o e ua tulia ou tagata, ina ia latou taofi le faomea, ina ia latou salamo ia latou agasala pe afai e mafai ona maua le salamo;"
                },
                {
                    "number": 51,
                    "text": "Ae afai latou te lē fia salamo, ia faaalia lou aao, le Alii e, ma laveai le mea lena na e tofia o se Siona mo lou nuu."
                },
                {
                    "number": 52,
                    "text": "Ma afai e lē mafai i se isi ala, ina ia lē mafai ona iuvale o le faamoemoe o lou nuu i ou luma, ia faamumūina lou toatamai, ma paʼū ifo lou toasa i luga o i latou, ina ia faaumatia ese i latou, o aʼa atoa ma lala, mai i lalo o le lagi;"
                },
                {
                    "number": 53,
                    "text": "Ae o le tulaga e oo i ai le latou salamo, ua e agalelei ma alofa mutimutivale, ma liliu ese lou toasa pe a e silasila mai i luga o fofoga o lē ua e Faauuina."
                },
                {
                    "number": 54,
                    "text": "Ia e alofa mutimutivale, le Alii e, i luga o atunuu uma o le lalolagi; ia e alofa mutimutivale i luga o pule o lo matou atunuu; ia faatumauina e faavavau mataupu autu na, ua taʼua, o le Tulafono Faavae a lo matou atunuu, ia puipuia lava i le mamalu ma le tamalii e o matou tamā."
                },
                {
                    "number": 55,
                    "text": "Ia e manatua tupu, aloalii, tamalii, ma tagata silisili o le lalolagi, ma tagata uma, ma ekalesia, tagata matitiva uma, ma e ua lē tagolima, ma e puapuagatia o le lalolagi;"
                },
                {
                    "number": 56,
                    "text": "Ina ia faamaluluina o latou loto pe a o atu au auauna mai lou maota, Ieova e, e molimau atu lou suafa; ina ia aveesea o latou manatu faapito e le upumoni, ma ina ia mafai e lou nuu ona maua le fiafia mai le vaaiga a tagata uma;"
                },
                {
                    "number": 57,
                    "text": "Ina ia iloa ai e tuluiga uma o le lalolagi, o i matou, o au auauna, na matou faalogo i lou siufofoga, ma ua e auina atu i matou;"
                },
                {
                    "number": 58,
                    "text": "Ina ia mafai ai e au auauna, o atalii o Iakopo, ona faapotopoto e amiotonu mai totonu o i latou uma ia, e faatu se aai paia i lou suafa, e pei ona e poloaiina ai i latou."
                },
                {
                    "number": 59,
                    "text": "Matou te ole atu ia te oe ia tofia ia Siona ni isi siteki e ese mai le tasi lenei ua e tofia, ina ia mafai ona taavale atu pea i luma i le mana ma le mamalu tele le faapotopotoga o lou nuu, ina ia mafai ona faapuupuu o lau galuega i le amiotonu."
                },
                {
                    "number": 60,
                    "text": "O lenei o nei upu, le Alii e, ua matou tautala atu ai i ou luma, e faatatau i faaaliga ma poloaiga na e tuuina mai ia te i matou, o e ua faailogaina faatasi ma Nuuese."
                },
                {
                    "number": 61,
                    "text": "Ae ua e silafia ua i ai ia te oe se alofa tele mo le fanau a Iakopo, o e ua faataapeapeina i luga o mauga mo se taimi umi lava, i se aso auaoa ma le pouliuli."
                },
                {
                    "number": 62,
                    "text": "O lea matou te ole atu ai ia te oe ia e alofa mutimutivale i luga o le fanau a Iakopo, ina ia mafai, mai le itula lenei, ona amata ona laveaiina o Ierusalema;"
                },
                {
                    "number": 63,
                    "text": "Ma ia mafai ona amata ona gausia o le amo o le pologa mai le fale o Tavita;"
                },
                {
                    "number": 64,
                    "text": "Ma ia mafai ona amata e le fanau a Iuta ona toe foi atu i laueleele na e tuuina mai ia Aperaamo, lo latou tamā."
                },
                {
                    "number": 65,
                    "text": "Ma faia ia faaliliuina toe vaega o Iakopo, o e na fetuuina ma taia ona o lo latou solitulafono, mai lo latou tulaga aivao ma lē aoaoina, i le atoatoaga o le talalelei tumau-faavavau;"
                },
                {
                    "number": 66,
                    "text": "Ina ia mafai ona latou tuu i lalo a latou auupega o le faamasaatoto, ma tuu a latou fouvalega."
                },
                {
                    "number": 67,
                    "text": "Ma talosia ia o mai toe vaega faataapeapeina uma o Isaraelu, o e na tulia i tuluiga o le lalolagi, i se malamalama o le upumoni, ma talitonu i le Mesia, ma laveai mai le sauā, ma olioli i ou luma."
                },
                {
                    "number": 68,
                    "text": "E, le Alii e, ia e manatua lau auauna, o Iosefa Samita, Laitiiti, ma ona puapuaga ma sauaga uma—le ala na osifeagaiga ai o ia ma Ieova, ma tauto atu ai ia te oe, le Atua Malosi Aoao e o Iakopo—ma poloaiga ua e tuuina mai ia te ia, ma ua taumafai lava o ia ma le faamaoni e fai lou finagalo."
                },
                {
                    "number": 69,
                    "text": "Ia e alofa mutimutivale mai, le Alii e, i lana avā ma lana fanau, ina ia mafai ona faaeaina i latou i ou luma, ma faasaoina e lou aao tausi."
                },
                {
                    "number": 70,
                    "text": "Ia e alofa mutimutivale i o latou aiga valalata uma, ina ia fatia o latou manatu faapito ma tafi ese e faapei ona faia i se lolo; ina ia mafai ona faaliliu mai ma togiola i latou faatasi ma Isaraelu, ma iloa o oe lava o le Atua."
                },
                {
                    "number": 71,
                    "text": "Ia e manatua, le Alii e, peresitene, peresitene uma lava o lau ekalesia, ina ia mafai e lou aao taumatau ona faaeaina i latou, faatasi ma o latou aiga uma, ma o latou aiga valalata, ina ia mafai ona faatumauina ma manatua pea o latou igoa e faavavau mai lea tupulaga i lea tupulaga."
                },
                {
                    "number": 72,
                    "text": "Ia e manatua lau ekalesia atoa, le Alii e, ma o latou aiga uma, ma o latou aiga valalata uma, faatasi ma o latou tagata mamai ma puapuagatia uma, faatasi ma e matitiva ma agamalu uma o le lalolagi; ina ia mafai ona avea o le malo, lea ua e faatuina e aunoa ma lima, o se mauga tele ma faatumu ai le lalolagi atoa;"
                },
                {
                    "number": 73,
                    "text": "Ina ia mafai ona sau o lau ekalesia i fafo nai le vao o le pouliuli, ma susulu malamalama atu e pei o le masina, manino e pei o le la, ma mataʼutia e pei o se autau ma tagavai;"
                },
                {
                    "number": 74,
                    "text": "Ma teuteuina e pei o se faatoanofotane mo lena aso pe a e afe le veli o le lagi, ma faia mauga ia soloi i lalo i ou luma, ma vanu ia siitia, ma faalauleleia mea gaoā; ina ia faatumuina le lalolagi i lou mamalu;"
                },
                {
                    "number": 75,
                    "text": "Ina a oo ina ilia le pu mo e ua oti, ia segia aʼe ai i matou i luga i le ao e fetaiaʼi ma oe, ina ia matou faatasi e faavavau ma le Alii;"
                },
                {
                    "number": 76,
                    "text": "Ina ia mamā o matou ofu, ina ia mafai ona faaofuina o i matou i ofu talaloa o le amiotonu, ma laupama i o matou lima, ma pale o le mamalu i luga o o matou ulu, ma selesele le olioli e faavavau mo o matou puapuaga uma."
                },
                {
                    "number": 77,
                    "text": "E, le Alii e le Atua Malosi Aoao, faafofoga mai ia te i matou ia matou nei olega, ma tali mai ia i matou mai le lagi, lou afioaga paia, i le mea o loo e afio ai i lou nofoalii, ma le mamalu, viiga, mana, malualii, malosi, puleaga, upumoni, faimeatonu, faamasinotonu, alofa mutimutivale, ma se āoāo lē gata o le atoatoaga, mai le faavavau-tumau i le faavavau-tumau."
                },
                {
                    "number": 78,
                    "text": "E, faafofoga mai ia, E, faafofoga mai ia, E, faafofoga mai ia ia te i matou, le Alii e! Ma tali mai i nei olega, ma talia le faapaiaga o lenei maota mo oe, o le galuega a o matou lima, lea na matou fausia i lou suafa;"
                },
                {
                    "number": 79,
                    "text": "Ma lenei foi ekalesia, ia tuu i ai i luga lou suafa. Ma fesoasoani mai ia te i matou i le mana o lou Agaga, ina ia matou tuufaatasi o matou leo ma i latou o serafi pupula ma susulu na o loo siomia ai lou nofoalii, ma alaga o viiga, o pepese atu Osana i le Atua ma le Tamai Mamoe!"
                },
                {
                    "number": 80,
                    "text": "Ma ia tuu mai ia i latou nei, o ou tagata faauuina, ia faaoofuina i le olataga, ma alalaga leotetele lau au paia i le olioli. Amene, ma Amene."
                }
            ]
        },
        "/study/scriptures/dc-testament/dc/110": {
            "uri": "/study/scriptures/dc-testament/dc/110",
            "title": "Mataupu Faavae ma Feagaiga 110",
            "data_type": "chapter",
            "chapter_name": "Vaega 110",
            "chapter_summary": [
                "1–10, Ua afio mai le Alii o Ieova i le mamalu ma talia le Malumalu o Katelani o sona maota; 11–12, Ua oo mai taitoatasi Mose ma Elaia ma tuu mai a laua ki ma tisipenisione; 13–16, Ua toe foi mai Elia ma tuu mai ki o lana tisipenisione e pei ona folafola mai e Malaki."
            ],
            "verses": [
                {
                    "number": 1,
                    "text": "Sa aveesea le veli mai i o maʼua mafaufau, ma sa tatalaina mata o o maʼua malamalama."
                },
                {
                    "number": 2,
                    "text": "Sa ma vaai i le Alii o tu mai i luga o le siʼofatafata o le pulelaa, i o maua luma; ma o lalo ifo o ona vae sa i ai se mea sa faia sa teuteuina i le auro maoʼi, i le lanu e pei e mūmū sesega."
                },
                {
                    "number": 3,
                    "text": "O ona fofoga sa pei o se afi mumū; o lauao o lona ao sa papaʼe e pei o le kiona mamā; o ona fofoga sa susulu e sili atu i lo le pupula o le la; ma o lona siufofoga sa pei o le leo o le tafe-taalili o vai tetele, o le siufofoga lava o Ieova, ua fetalai mai:"
                },
                {
                    "number": 4,
                    "text": "O Aʼu o lē muamua ma lē mulimuli; o Aʼu o lē o ola, o Aʼu o lē na fasia; o Aʼu o lo oulua fautua i le Tamā."
                },
                {
                    "number": 5,
                    "text": "Faauta, ua faamagaloina a oulua agasala mai ia te oulua; ua oulua mamā i oʼu luma; o lea, ia sii i luga o oulua ulu ma olioli."
                },
                {
                    "number": 6,
                    "text": "Ia olioli loto o o oulua uso, ma ia olioli loto o loʼu nuu uma, o e na latou fausia lenei fale i loʼu igoa, ma lo latou malosi."
                },
                {
                    "number": 7,
                    "text": "Aua faauta, ua Ou talia lenei fale, ma o le a i ai iinei loʼu igoa; ma o le a Ou faaali atu aʼu lava i loʼu nuu i lenei fale i le alofa mutimutivale."
                },
                {
                    "number": 8,
                    "text": "Ioe, o le a Ou oo atu i aʼu auauna, ma tautala atu ia te i latou i loʼu lava leo, pe afai e tausi loʼu nuu i aʼu poloaiga, ma ia lē faaeleeleaina lenei fale paia."
                },
                {
                    "number": 9,
                    "text": "Ioe o le a matua olioli tele lava loto o afe ma sefulu o afe ona o faamanuiaga o le a sasaa atu, ma le faaeega ua faaeeina ai aʼu auauna i lenei fale."
                },
                {
                    "number": 10,
                    "text": "Ma o le a salalau atu le taʼutaʼua o lenei fale i atunuu ese; ma o le amataga lenei o le faamanuiaga o le a sasaa mai i luga o ulu o loʼu nuu. E faapea lava. Amene."
                },
                {
                    "number": 11,
                    "text": "Ina ua tapunia lenei faaaliga vaaia, sa toe tatala mai le lagi ia i maʼua; ma sa oo mai Mose i o maʼua luma, ma tuu mai ia i maʼua ki o le faapotopotoina o Isaraelu mai vaega e fa o le lalolagi, ma le taitaiga mai o ituaiga e sefulu mai le laueleele i matu."
                },
                {
                    "number": 12,
                    "text": "Ina ua mavae lea, sa oo mai Elaia, ma tuu mai le tisipenisione o le talalelei a Aperaamo, fai mai o le a faamanuiaina ia i maʼua ma a maʼua fanau, tupulaga uma mulimuli mai pe a mavae atu i maʼua."
                },
                {
                    "number": 13,
                    "text": "Ina ua tapunia lenei faaaliga vaaia, sa oo mai i o maʼua luga se isi faaaliga vaaia tele ma le mamalu; ona sa tu mai i o maʼua luma Elia le perofeta, o lē na aveina i le lagi e aunoa ma le tofo i le oti, ma fetalai mai:"
                },
                {
                    "number": 14,
                    "text": "Faauta, ua oo atoa mai le taimi, lea na fetalaia e le fofoga o Malaki—na molimau mai e tatau ona auina mai o ia [Elia], ae lei oo mai le aso tele ma le mataʼutia o le Alii—"
                },
                {
                    "number": 15,
                    "text": "E liliu loto o tamā i fanau, ma fanau i tamā, neʼi taia le lalolagi atoa i se fetuu—"
                },
                {
                    "number": 16,
                    "text": "O lea, ua tuu atu i o oulua lima ki o lenei tisipenisione; ma o lenei mea o le a mafai ona outou iloa ai ua lata mai lava le aso tele ma le mataʼutia o le Alii, ua i faitotoa lava."
                }
            ]
        },
        "/study/scriptures/dc-testament/dc/111": {
            "uri": "/study/scriptures/dc-testament/dc/111",
            "title": "Mataupu Faavae ma Feagaiga 111",
            "data_type": "chapter",
            "chapter_name": "Vaega 111",
            "chapter_summary": [
                "1–5, E silasila le Alii i mea faaletino e manaomia e ana auauna; 6–11, O le a faia e ia ia Siona ma le alofa mutimutivale ma fuafua mea uma mo le lelei o ana auauna."
            ],
            "verses": [
                {
                    "number": 1,
                    "text": "O AʼU, o le Alii lo outou Atua, ou te lē o lē fiafia i lo outou o mai i lenei malaga, e ui i o outou sese."
                },
                {
                    "number": 2,
                    "text": "Ua ia te Aʼu ʼoa e tele i lenei aai mo outou, mo le manuia o Siona, ma le toatele o tagata o i lenei aai, o e o le a Ou faapotopoto mai i le taimi e tatau ai mo le manuia o Siona, e ala ia te outou."
                },
                {
                    "number": 3,
                    "text": "O lea, e tatau ona outou faia se faamasaniga ma tagata i lenei aai, e pei ona o le a taitaiina ai outou, ma e pei ona o le a tuuina atu ia te outou."
                },
                {
                    "number": 4,
                    "text": "Ma o le a oo mai o le a Ou tuu atu i o outou lima lenei aai i le taimi e tatau ai, o le a outou maua ai le mana i ona luga, e oo o le a latou lē iloa ai o outou vaega lilo; ma o ona ʼoa e faatatau i auro ma ario o le a ā outou."
                },
                {
                    "number": 5,
                    "text": "Aua tou te popole e uiga ia outou aitalafu, aua o le a Ou tuu atu ia te outou le mana e totogi ai."
                },
                {
                    "number": 6,
                    "text": "Aua tou te popole e uiga ia Siona, aua o le a Ou faia ia te ia ma le alofa mutimutivale."
                },
                {
                    "number": 7,
                    "text": "Nonofo i le nofoaga lenei, ma i itulagi faataamilo ai;"
                },
                {
                    "number": 8,
                    "text": "Ma o le nofoaga ua i ai loʼu loto e tatau ona outou nonofo ai, mo le tele, o le a faasino atu ia te outou i le filemu ma le mana o loʼu Agaga, o le a tafe atu ia te outou."
                },
                {
                    "number": 9,
                    "text": "E mafai ona outou maua lenei nofoaga i le mautotogi. Ma ole ma le filiga e uiga i e sa nonofo ai i aso anamua ma faavaeina lenei aai;"
                },
                {
                    "number": 10,
                    "text": "Aua ua i ai ʼoa e tele atu nai le tasi mo outou i lenei aai."
                },
                {
                    "number": 11,
                    "text": "O lea, ia outou atamamai e pei o gata ma ia aunoa ma le agasala; ma o le a Ou faatulagaina mea uma mo lo outou lelei, i le vave e mafai ona outou talia ai i latou. Amene."
                }
            ]
        },
        "/study/scriptures/dc-testament/dc/112": {
            "uri": "/study/scriptures/dc-testament/dc/112",
            "title": "Mataupu Faavae ma Feagaiga 112",
            "data_type": "chapter",
            "chapter_name": "Vaega 112",
            "chapter_summary": [
                "1–10, O le Toasefululua ia latou auina atu le talalelei ma sii atu le leo o le lapataiga i atunuu ma tagata uma; 11–15, Ia latou ave i luga a latou satauro, mulimuli atu ia Iesu, ma fafaga ana mamoe; 16–20, O i latou o e e talia le Au Peresitene Sili ua talia le Alii; 21–29, E ufitia le lalolagi i le pouliuli, ma ua nao i latou o e e talitonu ma papatisoina o le a faaolaina; 30–34, O le Au Peresitene Sili ma le Toasefululua ua umia ki o le tisipenisione o le atoaga o taimi."
            ],
            "verses": [
                {
                    "number": 1,
                    "text": "E Moni ua faapea ona fetalai mai o le Alii ia te oe laʼu auauna Tomasi: Ua Ou faalogoina au tatalo; ma ua o mai i luga au galuega alofa mama o se faamanatuga i oʼu luma, mo i latou na, o ou uso, o e ua filifilia e molimau atu loʼu igoa ma auina atu i fafo i totonu o atunuu uma, ituaiga, gagana, ma nuu, ma ua faauuina e ala i aʼu auauna."
                },
                {
                    "number": 2,
                    "text": "E moni Ou te fai atu ia te oe, sa i ai ni mea itiiti i lou loto ma faapea foi ia te oe sa lē fiafia i ai Aʼu, o le Alii."
                },
                {
                    "number": 3,
                    "text": "E ui i lea, talu ai ona ua e faamaualaloina oe lava o le a faaeaina oe; o lea, ua faamagaloina au agasala uma mai ia te oe."
                },
                {
                    "number": 4,
                    "text": "Ia fiafia lou loto i luma o oʼu mata; ma ia e molimau atu loʼu igoa, e lē nao i Nuuese, ae i tagata Iutaia foi; ma ia e auina atu laʼu upu i tuluiga o le lalolagi."
                },
                {
                    "number": 5,
                    "text": "O lea, ia e finafinau, i lea taeao i lea taeao; ma ia tuu atu lou leo lapatai e alu atu i lea aso ma lea aso; ma a oo mai le po, aua neʼi tuua e e nonofo i le lalolagi ia tulemomoe, ona o lau tautala atu."
                },
                {
                    "number": 6,
                    "text": "Ia faailoa atu le mea e te nofo ai i Siona, ma aua le siiesea lou fale; ona ua i ai ia te Aʼu, o le Alii, se galuega tele mo oe e te faia, i le faasalalauina atu o loʼu igoa i totonu o le fanauga a tagata."
                },
                {
                    "number": 7,
                    "text": "O lea, ia fusi i ou sulugatiti mo le galuega. Ia faasee foi ou vae, ona ua filiilia oe, ma ua taatia lou ala i totonu o mauga, ma i totonu o atunuu e tele."
                },
                {
                    "number": 8,
                    "text": "Ma o lau upu o le a faamaualalo ai le toatele o tagata maualuluga, ma o lau upu o le a faaea ai le toatele o e maualalalo."
                },
                {
                    "number": 9,
                    "text": "O le a avea lou leo o se aoaiga i lē ua solitulafono; ma o lau aoaiga ia tuu ai le laulaufaiva o le taufaaleaga ia taofi lona faapiʼopiʼo."
                },
                {
                    "number": 10,
                    "text": "Ia e lotomaualalo; ma o le a taitai ai oe e le Alii lou Atua i le lima, ma tuu mai ia te oe tali i au tatalo."
                },
                {
                    "number": 11,
                    "text": "Ua Ou iloa lou loto, ma ua Ou faalogo i au tatalo e faatatau i ou uso. Aua le faailoga tagata e faasaga ia te i latou i le alofa sili atu nai lo le toatele o isi, ae ia avea lou alofa ia te i latou e pei o oe lava ia te oe; ma ia faateleina lou alofa i tagata uma, ma ia i latou uma o e alolofa i loʼu igoa."
                },
                {
                    "number": 12,
                    "text": "Ma tatalo mo ou uso o le Toasefululua. Apoapoai malosi atu ia te i latou ona o loʼu igoa, ma ia apoapoaiina i latou ia latou agasala uma, ma ia e faamaoni i loʼu igoa i oʼu luma."
                },
                {
                    "number": 13,
                    "text": "Ma a mavae atu o latou faaosoosoga, ma puapuaga e tele, faauta, o Aʼu, o le Alii, o le a Ou tautagotago i latou, ma afai latou te lē faamaaa o latou loto, ma lē faamalo o latou ūa e faasaga mai ia te aʼu, o le a faaliliu mai i latou, ma o le a Ou faamaloloina i latou."
                },
                {
                    "number": 14,
                    "text": "O lenei, Ou te fai atu ia te oe, ma o le mea Ou te fai atu ai ia te oe, Ou te fai atu ai i le Toasefululua uma: Tutulai ia ma fusi i o outou sulugatiti, ma ave i luga a outou satauro, mulimuli mai ia te aʼu, ma fafaga aʼu mamoe."
                },
                {
                    "number": 15,
                    "text": "Aua le faaeaeaina outou lava; aua le fouvale i laʼu auauna o Iosefa; aua e moni Ou te fai atu ia te outou, ua Ou faatasi ma ia, ma o le a i luga o ia loʼu lima; ma o ki ua Ou tuu atu ia te ia, ma ia te outou foi, o le a lē aveesea mai ia te ia seia Ou alu atu."
                },
                {
                    "number": 16,
                    "text": "E moni Ou te fai atu ia te oe, laʼu auauna e Tomasi, o oe o le tagata ua Ou filifilia e umia ki o loʼu malo, e faatatau i le Toasefululua, i le lautele i totonu o atunuu uma—"
                },
                {
                    "number": 17,
                    "text": "Ina ia mafai ona avea oe ma aʼu auauna e tatala le faitotoa o le malo i nofoaga uma e lē mafai ona o atu i ai laʼu auauna o Iosefa, ma laʼu auauna o Sini, ma laʼu auauna o Ailama;"
                },
                {
                    "number": 18,
                    "text": "Aua o luga o i latou ua Ou faataatia ai le avega a aulotu uma mo se vaitau itiiti."
                },
                {
                    "number": 19,
                    "text": "O le mea lea, soo se mea latou te auina atu i ai oe, ia e alu, ma o le a Ou faatasi ma oe; ma o soo se mea e te folafola atu ai loʼu igoa o le a tatala mai ai se faitotoa aoga ia te outou, ina ia latou maua laʼu upu."
                },
                {
                    "number": 20,
                    "text": "Soo se tasi e talia laʼu upu ua talia aʼu, ma o soo se tasi e talia aʼu, ua talia e ia i latou na, o le Au Peresitene Sili, o e ua Ou auina atu, o e ua Ou faia o fautua ia te outou, mo loʼu igoa."
                },
                {
                    "number": 21,
                    "text": "O lenei foi, Ou te fai atu ia te outou, soo se tasi tou te auina atu i loʼu igoa, e ala i le leo o outou uso, o le Toasefululua, ua fautuaina mai i le ala tatau ma tuuina atu i ai e outou le pule, o le a i ai le mana e tatala ai le faitotoa o loʼu malo i soo se atunuu i soo se mea tou te auina atu i ai i latou—"
                },
                {
                    "number": 22,
                    "text": "O le tulaga e oo i ai le latou faamaualalalo o i latou lava i oʼu luma, ma tumau i laʼu upu, ma faalogo i le leo o loʼu Agaga."
                },
                {
                    "number": 23,
                    "text": "E moni, e moni, Ou te fai atu ia te outou, ua ufitia le lalolagi i le pouliuli, ma le pouliuli mafiafia tele i mafaufau o tagata, ma ua leaga ai tagata uma i oʼu luma."
                },
                {
                    "number": 24,
                    "text": "Faauta, ua vave ona oo mai o le tauimasui i luga o e o nonofo i le lalolagi, o se aso o le toasa, o se aso o le susunuina, o se aso o le faatafunaga, o le tagituʼi, o le faanoanoa, ma o le auega; ma o le a oo mai i luga o le lalolagi atoa e pei o se asiosio, ua fetalai mai ai le Alii."
                },
                {
                    "number": 25,
                    "text": "Ma o le a amata i luga o loʼu fale, ma o le a alu atu mai loʼu fale, ua fetalai mai ai le Alii;"
                },
                {
                    "number": 26,
                    "text": "E muamua i totonu o i latou o i totonu o outou, ua fetalai mai ai le Alii, o e ua fai mai ua latou iloa loʼu igoa ae sa latou lē iloa aʼu, ma upuleaga faasaga mai ia te aʼu i le totonugalemu o loʼu fale, ua fetalai mai ai le Alii."
                },
                {
                    "number": 27,
                    "text": "O lea, vaai ia outou lē faapopoleina outou lava e faatatau i mataupu o laʼu ekalesia i le nofoaga lenei, ua fetalai mai ai le Alii."
                },
                {
                    "number": 28,
                    "text": "Ae ia faamamā o outou loto i oʼu luma; ma, ona outou o atu ai lea i le lalolagi atoa, ma talai atu laʼu talalelei i tagata uma o e e lei mauaina;"
                },
                {
                    "number": 29,
                    "text": "Ma o ia o lē e talitonu ma papatiso o le a faaolaina, ma o ia o lē e lē talitonu, ma lē papatiso, o le a faasalaina."
                },
                {
                    "number": 30,
                    "text": "Aua o outou, o le Toasefululua, ma i latou, o le Au Peresitene Sili, o e ua tofia faatasi ma outou e avea ma o outou fautua ma o outou taitai, ua tuuina atu i ai le mana o lenei perisitua, mo aso e gata ai ma mo le taimi mulimuli, lea ua i ai le tisipenisione o le atoaga o taimi."
                },
                {
                    "number": 31,
                    "text": "O se mana lea ua outou umia, faatasi ma i latou uma na o e na mauaina se tisipenisione i soo se taimi mai le amataga o le foafoaga;"
                },
                {
                    "number": 32,
                    "text": "Aua e moni Ou te fai atu ia te outou, o ki o lenei tisipenisione, ia ua outou maua, na o mai i lalo mai tamā, ma mulimuli lava i mea uma, na auina mai ia te outou mai le lagi."
                },
                {
                    "number": 33,
                    "text": "E moni Ou te fai atu ia te outou, faauta i le tele o lo outou valaauga. Faamamā o outou loto ma o outou ofu, neʼi manaomia mai o outou lima le toto o lenei tupulaga."
                },
                {
                    "number": 34,
                    "text": "Ia faamaoni seʼi Ou alu atu, aua ua vave ona Ou alu atu; ma ua ia te aʼu laʼu taui e taui atu i tagata taitoatasi e pei ona i ai ana galuega. O Aʼu o le Alefa ma le Omeka. Amene."
                }
            ]
        },
        "/study/scriptures/dc-testament/dc/113": {
            "uri": "/study/scriptures/dc-testament/dc/113",
            "title": "Mataupu Faavae ma Feagaiga 113",
            "data_type": "chapter",
            "chapter_name": "Vaega 113",
            "chapter_summary": [
                "1–6, Ua faamatala mai le Pogai o Iese, le tatupu e tupu mai ai, ma le aʼa o Iese; 7–10, Ua i ai i toe vaega faataapeapeina o Siona se aiā i le perisitua ma ua valaauina e foi mai i le Alii."
            ],
            "verses": [
                {
                    "number": 1,
                    "text": "O ai le Pogai o Iese ua taʼu mai i fuaiupu 1, 2, 3, 4, ma le 5 o le mataupu 11 o le Isaia?"
                },
                {
                    "number": 2,
                    "text": "E moni ua faapea ona fetalai mai le Alii: O Keriso lea."
                },
                {
                    "number": 3,
                    "text": "O le a le tatupu ua taʼua i le fuaiupu muamua o le mataupu 11 o le Isaia, lea o le a tupu mai le Pogai o Iese?"
                },
                {
                    "number": 4,
                    "text": "Faauta, ua faapea ona fetalai mai o le Alii: O se auauna i aao o Keriso, o lē o se vaega o lona tupuga mai e mai ia Iese faapea foi mai ia Efaraima, po o le aiga o Iosefa, o lē ua tuuina i ai le mana tele."
                },
                {
                    "number": 5,
                    "text": "O le a le aʼa o Iese ua taʼu mai i le fuaiupu 10 o le mataupu 11?"
                },
                {
                    "number": 6,
                    "text": "Faauta, ua faapea ona fetalai mai o le Alii, o se tasi lea e tupuga mai ia Iese, faapea foi ma Iosefa, o lē e ā tonu le perisitua, ma ki o le malo, e avea ma tagavai, ma mo le faapotopotoina o loʼu nuu i aso e gata ai."
                },
                {
                    "number": 7,
                    "text": "O fesili mai ia Elais Higbee: O le a le uiga o le poloaiga o loo i le Isaia, mataupu 52, fuaiupu 1, ua fai mai: Ia ofu i lou malosi, Siona e—ma o ai tagata ua faatatau i ai le tala a Isaia?"
                },
                {
                    "number": 8,
                    "text": "Sa faatatau o ia ia te i latou o e o le a valaaulia e le Atua i aso e gata ai, o e o le a umia le mana o le perisitua e toe aumai ai Siona, ma le laveaiina o Isaraelu; ma o le ofu i lona malosi o le ofu lea i le pule o le perisitua, lea ua ia te ia, o Siona, le aiā i ai, e ala i le gafa; ma le tasi foi, ia toe foi atu i lena mana na aveesea mai ia te ia."
                },
                {
                    "number": 9,
                    "text": "O le a se mea ia tatou malamalama i ai e uiga i le tatalaina e Siona o ia lava mai noataga o lona ūa; fuaiupu 2?"
                },
                {
                    "number": 10,
                    "text": "Ia tatou malamalama ua apoapoaiina toe vaega faataapeapeina ia toe foi mai i le Alii na latou pauu ese mai ai; o se mea afai latou te faia, o le folafolaga a le Alii e faapea o le a fetalai mai o ia ia te i latou, pe tuu mai ia te i latou faaaliga. Tagai i le fuaiupu 6, 7, ma le 8. O noataga o lona ūa, o fetuu ia a le Atua i ona luga, po o toe vaega o Isaraelu i lo latou tulaga faataapeapeina i totonu o Nuuese."
                }
            ]
        },
        "/study/scriptures/dc-testament/dc/114": {
            "uri": "/study/scriptures/dc-testament/dc/114",
            "title": "Mataupu Faavae ma Feagaiga 114",
            "data_type": "chapter",
            "chapter_name": "Vaega 114",
            "chapter_summary": [
                "1–2, O tofiga o le Ekalesia ua umia e i latou o e e lē faamaoni o le a tuu atu i isi."
            ],
            "verses": [
                {
                    "number": 1,
                    "text": "E Moni ua faapea ona fetalai mai o le Alii: O le poto i laʼu auauna o Tavita W. Patten, ia faamaumaututu e ia ana pisinisi uma i le vave e mafai ai e ia, ma faia se faamatuuga atu o ana oloa, ina ia mafai ona faia e ia se misiona mo aʼu i le tau totogo a sau, faatasi ma isi, e toasefululua e aofia ai ma ia, e molimau atu loʼu igoa ma folafola atu tala fiafia i le lalolagi atoa."
                },
                {
                    "number": 2,
                    "text": "Aua e moni ua faapea ona fetalai mai o le Alii, o le tulaga e oo i ai le iai o ni isi o i latou o loʼo filonia ma outou o e e faafitia loʼu igoa, e i ai isi o le a faatutuina i o latou tulaga ma maua lo latou pulega faa-epikopo. Amene."
                }
            ]
        },
        "/study/scriptures/dc-testament/dc/115": {
            "uri": "/study/scriptures/dc-testament/dc/115",
            "title": "Mataupu Faavae ma Feagaiga 115",
            "data_type": "chapter",
            "chapter_name": "Vaega 115",
            "chapter_summary": [
                "1–4, Ua faaigoa e le Alii lana ekalesia O Le Ekalesia a Iesu Keriso o le Au Paia o Aso e Gata Ai; 5–6, O Siona ma ona siteki o nofoaga o le puipuiga ma le sulufaiga mo le Au Paia; 7–16, Ua poloaiina le Au Paia e fausia se maota o le Alii i Fa Uesi; 17–19, Ua umia e Iosefa Samita ki o le malo o le Atua i le lalolagi."
            ],
            "verses": [
                {
                    "number": 1,
                    "text": "E Moni ua faapea ona fetalai mai o le Alii ia te oe, laʼu auauna, o Iosefa Samita, Laitiiti, ma laʼu auauna foi o Sini Rikitone, ma laʼu auauna foi o Ailama Samita, ma ou fesoasoani o e ua i ai ma e o le a tofia i le lumanai;"
                },
                {
                    "number": 2,
                    "text": "Ma ia te oe foi laʼu auauna, o Eteuati Paterika, ma ona fesoasoani;"
                },
                {
                    "number": 3,
                    "text": "Ma i aʼu auauna faamaoni foi o e o le aufono maualuga o laʼu ekalesia i Siona, ona o le a faapea ona taʼua o i latou, ma toeaina ma tagata uma o laʼu Ekalesia a Iesu Keriso o le Au Paia o Aso e Gata Ai, ua salalau lautele i le lalolagi atoa;"
                },
                {
                    "number": 4,
                    "text": "Aua o le a faapea ona taʼua o laʼu ekalesia i aso e gata ai, O Le Ekalesia a Iesu Keriso o le Au Paia o Aso e Gata Ai."
                },
                {
                    "number": 5,
                    "text": "E moni Ou te fai atu ia te outou uma: Tutulai ia ma susulu atu, ina ia avea lo outou malamalama ma tagavai mo atunuu;"
                },
                {
                    "number": 6,
                    "text": "Ma ina ia avea le faapotopotoina faatasi i luga o le laueleele o Siona, ma i luga o ona siteki, mo se puipuiga, ma mo se sulufaiga mai le afā, ma mai le toasa pe a sasaa mai e aunoa ma le suia i luga o le lalolagi atoa."
                },
                {
                    "number": 7,
                    "text": "Ia tuu le aai, o Fa Uesi, ia avea o se laueleele paia ma faapaiaina mo aʼu; ma o le a taʼua o se aai sili ona paia, ona ua paia le laueleele ua e tu ai i ona luga."
                },
                {
                    "number": 8,
                    "text": "O lea, Ou te poloai atu ai ia te outou ia fausia se fale mo aʼu, mo le faapotopotoina faatasi o laʼu au paia, ina ia mafai ona latou tapuai mai ia te aʼu."
                },
                {
                    "number": 9,
                    "text": "Ma ia tuu atu ia faia se amataga o lenei galuega, ma se faavae, ma se galuega sauniuni, i le taumafanafana a sau;"
                },
                {
                    "number": 10,
                    "text": "Ma ia tuu le amataga ia faia i le aso fa o Iulai a sosoo ai; ma ia tuu atu i loʼu nuu mai le taimi lena i luma, ia galulue ma le filiga e fausia se fale i loʼu igoa;"
                },
                {
                    "number": 11,
                    "text": "Ma i le tausaga e tasi mai le aso lenei, ia tuu atu ia te i latou e toe amata ona faataatia o le faavae o loʼu fale."
                },
                {
                    "number": 12,
                    "text": "Ia faapea ona tuu atu ia te i latou mai le taimi lena i luma, e galulue filiga seia oo ina maeʼa, mai lona maatulimanu e oo atu i lona tumutumu, seia oo ina leai se mea e totoe e lei uma."
                },
                {
                    "number": 13,
                    "text": "E moni Ou te fai atu ia te outou, ia lē tuu atu i laʼu auauna o Iosefa, po o laʼu auauna o Sini, po o laʼu auauna o Ailama, e toe aitalafu mo le fausiaina o se fale mo loʼu igoa;"
                },
                {
                    "number": 14,
                    "text": "Ae ia tuu atu ia fausia se fale i loʼu igoa e tusa ma le ata o le a Ou faaali atu ia te i latou."
                },
                {
                    "number": 15,
                    "text": "Ma afai e lē fausia e loʼu nuu e tusa ma le ata o le a Ou faailoa atu i lo latou au peresitene, o le a Ou lē taliaina mai o latou lima."
                },
                {
                    "number": 16,
                    "text": "Ae afai e fausia ai e loʼu nuu le fale e tusa ma le ata o le a Ou faailoa atu i lo latou au peresitene, o laʼu auauna lava o Iosefa ma ona fesoasoani, ona Ou talia lea o le fale mai lima o loʼu nuu."
                },
                {
                    "number": 17,
                    "text": "O lenei foi, e moni Ou te fai atu ia te outou, o loʼu loto ia tatau ona fausia faavave le aai o Fa Uesi e ala i le faapotopotoina o laʼu au paia;"
                },
                {
                    "number": 18,
                    "text": "Ma ia tofia foi ni isi nofoaga mo siteki i itulagi faataamilo ai, e pei ona o le a faaali atu ai i latou i laʼu auauna o Iosefa, mai lea taimi i lea taimi."
                },
                {
                    "number": 19,
                    "text": "Aua faauta, o le a Ou faatasi ma ia, ma o le a Ou faapaiaina o ia i luma o le nuu; aua o ia ua Ou tuu atu i ai ki o lenei malo ma le auaunaga. E faapea lava. Amene."
                }
            ]
        },
        "/study/scriptures/dc-testament/dc/116": {
            "uri": "/study/scriptures/dc-testament/dc/116",
            "title": "Mataupu Faavae ma Feagaiga 116",
            "data_type": "chapter",
            "chapter_name": "Vaega 116",
            "verses": [
                {
                    "number": 1,
                    "text": "O le Maupuʼepuʼe o Totogo ua faaigoa e le Alii ia Atamu-onai-Amani, aua, na fai mai o ia, o le nofoaga lea o le a sau i ai Atamu e asiasi mai i ona tagata, pe o le a nofo ai le Anamuā ona Aso, e pei ona fetalaia e Tanielu le perofeta."
                }
            ]
        },
        "/study/scriptures/dc-testament/dc/117": {
            "uri": "/study/scriptures/dc-testament/dc/117",
            "title": "Mataupu Faavae ma Feagaiga 117",
            "data_type": "chapter",
            "chapter_name": "Vaega 117",
            "chapter_summary": [
                "1–9, E lē tatau i auauna a le Alii ona mananao i mea faaletino, aua o a ea meatotino i le Alii?; 10–16, E tatau ina latou lafoai le faatauvaa o le agaga, ma o a latou taulaga o le a paia i le Alii."
            ],
            "verses": [
                {
                    "number": 1,
                    "text": "E Moni ua faapea ona fetalai mai o le Alii i laʼu auauna o Viliamu Mareko, ma laʼu auauna foi o Newel K. Whitney, ia tuu atu ia te i laua e faamaumaututu faavave a laua pisinisi ma malaga atu mai le laueleele o Katelani, ae lei toe auina atu e Aʼu, o le Alii, le kiona i luga o le lalolagi."
                },
                {
                    "number": 2,
                    "text": "Ia tuu atu ia i laua ia ala mai, ma tutulai, ma o mai, ma lē faatuai, aua o Aʼu, o le Alii, ua poloaiina."
                },
                {
                    "number": 3,
                    "text": "O lea, afai la te faatuai o le a lē lelei ia i laua."
                },
                {
                    "number": 4,
                    "text": "Ia tuu atu ia te i laua ia salamo ia laua agasala uma, ma o laua naunauga faaletuʼinanau uma, i oʼu luma, ua fetalai mai ai le Alii; aua o a ea meatotino ia te aʼu? ua fetalai mai ai le Alii."
                },
                {
                    "number": 5,
                    "text": "Ia tuu atu meatotino a Katelani ia faaliliu atu mo ʼaitalafu, ua fetalai mai ai le Alii. Ia tuu atu ia mea, ua fetalai mai ai le Alii, ma o soo se mea e totoe, ia tuu pea i o oulua lima, ua fetalai mai ai le Alii."
                },
                {
                    "number": 6,
                    "text": "Aua pe ua lē a aʼu ea manu felelei o le lagi, ma iʼa foi o le sami, ma manu vaefa o mauga? Ou te lei faia ea le lalolagi? Ua Ou lē umia ea taunuuga o autau uma a atunuu o le lalolagi?"
                },
                {
                    "number": 7,
                    "text": "O lea, Ou te lē faia ea nofoaga tuufua ia fotu ma fuga mai, ma fua tele mai? ua fetalai mai ai le Alii."
                },
                {
                    "number": 8,
                    "text": "Ua lē lava ea se avanoa i luga o mauga o Atamu-onai-Amani, ma i luga o fanua laugatasi o Olaha Saianea, po o le laueleele sa nofo ai Atamu, ua tatau ai ona oulua mananao i lena mea ua nao se matāua, ma faatalalē ai i mataupu sili atu ona mamafa?"
                },
                {
                    "number": 9,
                    "text": "O lea, o mai i luga nei i le laueleele o loʼu nuu, o Siona."
                },
                {
                    "number": 10,
                    "text": "Ia tuu atu i laʼu auauna o Viliamu Mareko ia faamaoni i mea iti, ma o le a avea ai o ia ma pule i mea e tele. Ia tuu atu ia te ia e pulefaamalumalu i totonu o loʼu nuu i le aai o Fa Uesi, ma ia tuu atu ia te ia ia faamanuiaina i faamanuiaga o loʼu nuu."
                },
                {
                    "number": 11,
                    "text": "Ia tuu atu i laʼu auauna o Newel K. Whitney ia maasiasi i le au Nikalaitai ma a latou mea inosia faalilolilo uma, ma lona faatauvaa atoa o le agaga i oʼu luma, ua fetalai mai ai le Alii, ma sau i luga i le laueleele o Atamu-onai-Amani, ma avea o se epikopo i loʼu nuu, ua fetalai mai ai le Alii, e lē i le igoa ae i galuega, ua fetalai mai ai le Alii."
                },
                {
                    "number": 12,
                    "text": "O lenei foi, Ou te fai atu ia te outou, Ou te manatua laʼu auauna o Oliva Kurena; faauta, e moni Ou te fai atu ia te ia o le a manatua i le paia lona igoa mai lea tupulaga i lea tupulaga, e faavavau faavavau lava, ua fetalai mai ai le Alii."
                },
                {
                    "number": 13,
                    "text": "O lea, ia tuu atu ia te ia e finafinau faamaoni mo le laveaiina o le Au Peresitene Sili o laʼu Ekalesia, ua fetalai mai ai le Alii; ma a paʼū o ia o le a toe tulai mai o ia, ona o le a sili atu le paia o lana taulaga ia te aʼu nai lo ona faatelega, ua fetalai mai ai le Alii."
                },
                {
                    "number": 14,
                    "text": "O lea, ia tuu atu ia te ia ia sau vave iinei, i le laueleele o Siona; ma o le a faia o ia ma faatauoloa mo loʼu igoa i le taimi e tatau ai, ua fetalai mai ai le Alii, mo le manuia o loʼu nuu."
                },
                {
                    "number": 15,
                    "text": "O lea ia leai se tagata e inoino i laʼu auauna o Oliva Kurena, ae ia tuu atu faamanuiaga o loʼu nuu ia i ai i luga o ia e faavavau ma faavavau lava."
                },
                {
                    "number": 16,
                    "text": "O lenei foi, e moni Ou te fai atu ia te outou, ia tuu atu i aʼu auauna uma i le laueleele o Katelani ia manatua le Alii lo latou Atua, ma loʼu fale foi, ia teuina ma tausia i le paia, ma faatoilalo e faatau-tupe i loʼu lava taimi e tatau ai, ua fetalai mai ai le Alii. E faapea lava. Amene."
                }
            ]
        },
        "/study/scriptures/dc-testament/dc/118": {
            "uri": "/study/scriptures/dc-testament/dc/118",
            "title": "Mataupu Faavae ma Feagaiga 118",
            "data_type": "chapter",
            "chapter_name": "Vaega 118",
            "chapter_summary": [
                "1–3, O le a tuu mai e le Alii mea mo aiga o le Toasefululua; 4–6, Ua faatutumu avanoa i le Toasefululua."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii: Ia tuu atu ia faia faavave se konafesi; ia tuu atu ia faatulaga le Toasefululua; ma ia tuu atu ia tofia ni alii e sui i tulaga o i latou ua pauu."
                },
                {
                    "number": 2,
                    "text": "Ia tuu atu i laʼu auauna o Tomasi e nofo pea mo se vaitau i le laueleele o Siona, e faasalalau atu laʼu upu."
                },
                {
                    "number": 3,
                    "text": "Ia tuu atu i e e totoe e faaauau pea ona talai atu mai le itula lena, ma afai latou te faia lenei mea i le maualalo atoa o le loto, i le agamalu ma le lotomaualalo, ma le tali-tiga, o Aʼu, o le Alii, Ou te tuu atu ia i latou se folafolaga o le a Ou tuu atu mea mo o latou aiga; ma o le a tatalaina se faitotoa aoga mo i latou, mai le taimi lena i luma."
                },
                {
                    "number": 4,
                    "text": "Ma o le tautotogo a sau, ia tuu atu i latou e o atu i luga o vai tetele, ma folafola atu iina laʼu talalelei, o lona atoatoaga, ma molimau atu i loʼu igoa."
                },
                {
                    "number": 5,
                    "text": "Ia tuu atu ia te i latou e o ese atu mai laʼu au paia i le aai o Fa Uesi, i le aso luasefulu-ono o Aperila e sosoo ai, i le fasi fanua o le a fausia ai loʼu fale, ua fetalai mai ai le Alii."
                },
                {
                    "number": 6,
                    "text": "Ia tuu atu i laʼu auauna o Ioane Taylor, ma laʼu auauna foi o Ioane E. Page, ma laʼu auauna foi o Wilford Woodruff, ma laʼu auauna foi o Willard Richards, ia tofia e faatutumu tulaga o i latou o e ua pauu, ma ia faafesootai aloaia i latou e uiga i o latou tofiga."
                }
            ]
        },
        "/study/scriptures/dc-testament/dc/119": {
            "uri": "/study/scriptures/dc-testament/dc/119",
            "title": "Mataupu Faavae ma Feagaiga 119",
            "data_type": "chapter",
            "chapter_name": "Vaega 119",
            "chapter_summary": [
                "1–5, E tatau i le Au Paia ona totogi atu a latou meatotino lē manaomia ma ona tuu atu lea, o se sefuluai, le tasi-vaesefulu o a latou mea faaopoopo o tausaga taitasi; 6–7, O le ala faapena o le a faapaia ai le laueleele o Siona."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii, Ou te manaomia a latou meatotino uma ua lē manaomia ia tuu atu i lima o le epikopo o laʼu ekalesia i Siona,"
                },
                {
                    "number": 2,
                    "text": "Mo le fausiaina o loʼu fale, ma le faataatiaina o le faavae o Siona ma mo le perisitua, ma mo aitalafu a le Au Peresitene o laʼu Ekalesia."
                },
                {
                    "number": 3,
                    "text": "Ma o le a avea lenei ma amataga o le sefuluai a loʼu nuu."
                },
                {
                    "number": 4,
                    "text": "Ma a mavae lena, o i latou o e ua faapea ona faasefuluaiina, ia totogi atu le tasi-vaesefulu o a latou mea faaopoopo uma i tausaga taitasi; ma ia avea lenei ma tulafono tumau ia te i latou e faavavau, mo laʼu perisitua paia, ua faapea ona fetalai mai ai le Alii."
                },
                {
                    "number": 5,
                    "text": "E moni Ou te fai atu ia te outou, o le a oo mai o i latou uma o e potopoto atu i le laueleele o Siona, ia faasefuluaiina a latou meatotino ua lē manaomia, ma ia latou tausia lenei tulafono, po o o le a lē maua i latou e agavaa e mau i totonu o outou."
                },
                {
                    "number": 6,
                    "text": "Ma Ou te fai atu ia te outou, afai e lē tausia e loʼu nuu lenei tulafono, ia tausia le paia, ma faapaia le laueleele o Siona mo aʼu e ala i lenei tulafono, ina ia tausia ai i ona luga aʼu tulafono ma aʼu faamasinoga, ina ia silisili ona paia, faauta, e moni Ou te fai atu ia te outou, o le a lē avea ma laueleele o Siona ia te outou."
                },
                {
                    "number": 7,
                    "text": "Ma o le a avea lenei o se faataitaiga i siteki uma o Siona. E faapea lava. Amene."
                }
            ]
        },
        "/study/scriptures/dc-testament/dc/120": {
            "uri": "/study/scriptures/dc-testament/dc/120",
            "title": "Mataupu Faavae ma Feagaiga 120",
            "data_type": "chapter",
            "chapter_name": "Vaega 120",
            "verses": [
                {
                    "number": 1,
                    "text": "E Moni, ua faapea ona fetalai mai o le Alii, ua oo mai nei le taimi, ia taulimaina ia mea e se aufono, e aofia ai le Au Peresitene Sili o laʼu Ekalesia, ma le epikopo ma lana aufono, ma laʼu aufono maualuga; ma i loʼu lava leo ia te i latou, ua fetalai mai ai le Alii. E faapea lava. Amene."
                }
            ]
        },
        "/study/scriptures/dc-testament/dc/121": {
            "uri": "/study/scriptures/dc-testament/dc/121",
            "title": "Mataupu Faavae ma Feagaiga 121",
            "data_type": "chapter",
            "chapter_name": "Vaega 121",
            "chapter_summary": [
                "1–6, Ua aioi atu le Perofeta i le Alii mo le Au Paia mafatia; 7–10, Ua fetalai mai e le Alii le filemu ia te ia; 11–17, O le a fetuuina i latou uma o e e faia tagi pepelo o le solitulafono e faasaga i tagata o le Alii; 18–25, O le a latou lē maua le aiā i le perisitua ma o le a tausalaina; 26–32, Ua folafola mai faaaliga mamalu ia te i latou o e e tumau i le lototoa; 33–40, O le pogai e toatele ai e ua valaaulia ae toaitiiti e e filifilia; 41–46, E tatau ona faaaoga le perisitua i nao le amiotonu."
            ],
            "verses": [
                {
                    "number": 1,
                    "text": "Le Atua e, o fea o i ai oe? Ma o fea o i ai le faapaologa ua ufi ai lou afioaga lafi?"
                },
                {
                    "number": 2,
                    "text": "O le a le umi e taofi ai lou aao, ma silasila mai ai mai le lagi faavavau lou fofoga, ioe, lou fofoga manino, i sese ua faia i lou nuu ma au auauna, ma oo atu ai i ou fofoga-faafofoga a latou tagi?"
                },
                {
                    "number": 3,
                    "text": "Ioe, le Alii e, o le a le umi latou te mafatia ai i nei sese ma sauaga lē tusa ai ma le tulafono, ae lei faamaluluina lou finagalo ia te i latou, ma uunaia ai lou loto i le agaalofa ia te i latou?"
                },
                {
                    "number": 4,
                    "text": "E, le Alii e le Atua Malosi Aoao, le tufuga o le lagi, lalolagi, ma sami, ma mea uma o i ai, o lē na te taofiofi ma pulea le tiapolo, ma le malo pogisa ma faapouliuligia o Seoli—faaloaloa mai ia lou aao; sei ati mai ia lou fofoga-silasila; sei to ia i luga lou faapaologa; sei tuu ia lou afioaga lafi ia lē toe punia; sei uai mai ia lau faafofogaaga; sei faamalūlūina ia lou finagalo, ma liuliu mai ia lou loto o le agaalofa ia te i matou."
                },
                {
                    "number": 5,
                    "text": "Ia tuu atu lou toasa e faamumū e faasaga i o matou fili; ma, ia e tauimasui i matou i le toasa tele o lou finagalo ma lau pelu, mo sese ua faia ia te i matou."
                },
                {
                    "number": 6,
                    "text": "Ia manatua lau au paia mafatia, lo matou Atua e; ma o le a olioli ai au auauna i lou suafa e faavavau."
                },
                {
                    "number": 7,
                    "text": "Loʼu atalii e, ia filemu lou agaga; o lou tiga ma ou puapuaga o le a nao sina minute laitiiti;"
                },
                {
                    "number": 8,
                    "text": "Ma ona oo lea, afai e te talitalia lelei, o le a faaeaina oe e le Atua i lugā; o le a e manumalo i ou fili uma."
                },
                {
                    "number": 9,
                    "text": "O loo tutu au uo i ou tafatafa, ma o le a latou toe faafeiloaʼi ia te oe ma loto mafana ma lima faauo."
                },
                {
                    "number": 10,
                    "text": "E lei avea lava oe e pei o Iopu; e lē o finau au uo faasaga mai ia te oe, pe tuuaʼi oe i se solitulafono, e pei ona latou faia ia Iopu."
                },
                {
                    "number": 11,
                    "text": "Ma o i latou o e ua tuuaʼia oe i le solitulafono, o le a lepetiaina lo latou faamoemoe, ma o o latou faamoeme o le a liusuavai ese e pei ona liusuavai le sau toʼa i luma o ave mumū o le la oso;"
                },
                {
                    "number": 12,
                    "text": "O lenei foi ua faatu e le Atua lona aao ma le faamaufaailoga e sui taimi ma tau, ma faatauaso o latou mafaufau, ina ia lē mafai ona latou malamalama i ana galuega ofoofogia; ina ia mafai ona faamaonia ai foi e ia i latou ma maua ai i latou ia latou lava togafiti;"
                },
                {
                    "number": 13,
                    "text": "O lenei foi ona ua eleelea o latou loto, o mea foi ua latou naunau ia aumaia i luga o isi, ma fiafia ia mafatia ai isi, e mafai ona oo mai i o latou lava luga i le atoatoa aʼiaʼi;"
                },
                {
                    "number": 14,
                    "text": "Ina ia latou faanoanoa ai foi, ma ia vavae ese ai o latou faamoemoe;"
                },
                {
                    "number": 15,
                    "text": "Ma e lē tele ni tausaga mai le taimi nei, ae o le a tafia ese i latou ma a latou fanau mai i lalo o le lagi, ua fetalai mai ai le Atua, ina seia leai se toatasi o i latou e totoe e tu i tafatafa o le pa."
                },
                {
                    "number": 16,
                    "text": "Ia fetuuina lava i latou uma o e e sii i luga le mulivae e faasaga i aʼu ʼau faauuina, ua fetalai mai ai le Alii, ma alaga ua latou agasala ae ua lē agasala i latou i oʼu luma, ua fetalai mai ai le Alii, ae ua latou faia mea na tatau ai i oʼu mata, ma na Ou poloaiina ai i latou."
                },
                {
                    "number": 17,
                    "text": "Ae o i latou o e ua alalaga ua solitulafono, ua latou faia lea mea ona o i latou o auauna a le agasala, ma o fanau i latou lava o le lē usiusitai."
                },
                {
                    "number": 18,
                    "text": "Ma o i latou o e e tauto pepelo e faasaga i aʼu auauna, ina ia latou aumai i latou i le pologa ma le oti—"
                },
                {
                    "number": 19,
                    "text": "Oi talofa ia te i latou; ona ua latou faatausuai i aʼu fanau iti, o le a vavae ese i latou mai sauniga o loʼu fale."
                },
                {
                    "number": 20,
                    "text": "O le a lē tumu la latou ato, o le a fano o latou fale ma a latou falemanu, ma o le a inosia i latou lava e i latou o e na faaseeina i latou."
                },
                {
                    "number": 21,
                    "text": "O le a latou lē maua le aiā i le perisitua, po o a latou fanau pe a mavae atu i latou mai lea tupulaga i lea tupulaga."
                },
                {
                    "number": 22,
                    "text": "Sa sili ona lelei mo i latou pe a na nonoa faataamilo se maaolo i o latou ūa, ma malelemo ai i latou i le loloto o le sami."
                },
                {
                    "number": 23,
                    "text": "Oi talofa ia i latou uma o e ua faaatuatuvaleina oʼu tagata, ma tulia, ma fasiotia, ma molimau faasaga ia te i latou, ua fetalai mai ai le Alii o Au; o le a lē sao lava se tupulaga o gata feai mai le malaia o seoli."
                },
                {
                    "number": 24,
                    "text": "Faauta, ua vaai oʼu mata ma iloa a latou galuega uma, ma ua Ou faaagagaina se faamasinoga vave i lona tau, mo i latou uma;"
                },
                {
                    "number": 25,
                    "text": "Aua ua i ai se taimi atofaina mo tagata taitoatasi, e tusa ma ana galuega."
                },
                {
                    "number": 26,
                    "text": "O le a tuu atu e le Atua ia te outou le poto e ala i lona Agaga Paia, ioe, e ala i le meaalofa lē mafaamatalaina a le Agaga Paia, sa lei faaalia lava talu ona i ai le lalolagi sei oo mai i le taimi nei;"
                },
                {
                    "number": 27,
                    "text": "Lea sa faatalitali i ai o tatou muātamā ma le faamoemoe naunautai e faaali mai i taimi mulimuli, lea sa faasino atu i ai o latou mafaufau e agelu, e pei ona taofia faaagaga mo le atoatoaga o lo latou mamalu;"
                },
                {
                    "number": 28,
                    "text": "E oo mai se taimi o le a leai ai se mea o le a taofia, pe toatasi se Atua o i ai pe toatele ni atua, o le a faaali mai lava i latou."
                },
                {
                    "number": 29,
                    "text": "O nofoalii ma malo, itumalo ma mana uma, o le a faaali ma tuu mai i luga o i latou uma o e na tumau ma le lototoa mo le talalelei a Iesu Keriso."
                },
                {
                    "number": 30,
                    "text": "O lenei foi, afai e i ai ni tuaoi ua faatutuina i le lagi po o le sami, po o i le laueleele matutu, po o i le la, masina, po o fetu—"
                },
                {
                    "number": 31,
                    "text": "O taimi uma o a latou taamilosaga, o aso atofaina uma, masina, ma tausaga, ma aso uma o o latou aso, masina, ma tausaga, ma o latou mamalu uma, tulafono, ma taimi faatutuina, o le a faaali mai i aso o le tisipenisione o le atoaga o taimi—"
                },
                {
                    "number": 32,
                    "text": "E tusa ma lena na faauuina i totonu o le Aufono a le Atua Faavavau o isi atua uma ae lei i ai le lalolagi lenei, e tatau ona faaagaga mo le faamaeʼaina ma lona iuga, pe a ulu atu tagata taitoatasi i lona afioaga faavavau ma i lona malologa ola pea."
                },
                {
                    "number": 33,
                    "text": "O le a le umi e mafai ona tumau ai vai e tafe i le eleelea? O le a le mana e taofia ai le lagi? E pei ona lē mafai e le tagata ona faaloaloa atu lona lima faatauvaa e taofi ai le vaitafe o le Misuri i lona ala faatonuina, pe toe liliu ai i tua lona tafe, ua faapena ona lē mafai ona taofia le Malosi Aoao mai le sasaa mai i lalo o le malamalama mai le lagi i luga o ulu o le Au Paia o Aso e Gata Ai."
                },
                {
                    "number": 34,
                    "text": "Faauta, e toatele e e valaaulia, ae toaitiiti e e filifilia. Ma aisea e lē filifilia ai i latou?"
                },
                {
                    "number": 35,
                    "text": "Aua ua pupū tele o latou loto i mea o lenei lalolagi, ma saili i viiga a tagata, ua latou lē aoaoina ai le lesona lenei e tasi—"
                },
                {
                    "number": 36,
                    "text": "O aiā a le perisitua ua fesootai e lē mavavaeeseina ma mana o le lagi, ma o mana o le lagi e lē mafai ona pulea pe faaaogaina tau lava i mataupu autu o le amiotonu."
                },
                {
                    "number": 37,
                    "text": "Atonu e mafai ona faaee mai i latou i luga o i tatou, e moni; ae a tatou taumafai e ufiufi a tatou agasala, pe faamalie lo tatou faamaualuga, lo tatou fialauiloa lē aoga, pe faaaoga ai le pule po o le puleaga po o le faamalosi i luga o agaga o le fanauga a tagata, i soo se tikeri o le amioletonu, faauta, e aveese e le lagi i latou lava; e faanoanoa le Agaga o le Alii; ma a aveesea, Amene i le perisitua po o le pule a lena tagata."
                },
                {
                    "number": 38,
                    "text": "Faauta, ae lei iloa e ia, ua tuua o ia ia te ia lava, e aʼa i tui, e faasaua i le au paia, ma tau faasaga i le Atua."
                },
                {
                    "number": 39,
                    "text": "Ua tatou aoao e ala i mea faanoanoa e tutupu mai e faapea o le natura ma le uiga o le toeitiitii lava o tagata uma, o le vave lava latou te maua ai sina pule itiiti, e pei ona latou manatu i ai, e vave lava ona latou amata le faaaogaina o le puleaga amioletonu."
                },
                {
                    "number": 40,
                    "text": "O lena e toatele ai e e valaaulia, ae toaitiiti e ua filifilia."
                },
                {
                    "number": 41,
                    "text": "E leai se mana po o se aafiaga e mafai pe tatau ona faatumauina ona o le perisitua, nao i le faatauanau, i le tali-tiga, i le agamaualalo ma le agamalu, ma le alofa faamaoni;"
                },
                {
                    "number": 42,
                    "text": "I le agalelei, ma le malamalama manino, lea o le a faalautele tele ai le agaga e aunoa ma le pepelo, ma aunoa ma le faaʼoleʼole—"
                },
                {
                    "number": 43,
                    "text": "E aoai atu i taimi e tatau ai ma le maatiati, pe a uunaia ai e le Agaga Paia; ma ona faaali atu ai lea pe a mavae, o se alofa faateleina ia te ia o lē na e aoaiina, neʼi manatu o ia ia te oe o sona fili;"
                },
                {
                    "number": 44,
                    "text": "Ina ia iloa ai e ia e sili atu le malosi o lou faamaoni i lo fusi o le oti."
                },
                {
                    "number": 45,
                    "text": "Ia tuu foi lou loto ia tumu i le alofa mama i tagata uma, ma i le auaiga o le faatuatua, ma ia tuu le amiomamā e teuteuina ai ou mafaufauga e lē aunoa; ona solo malosi ai lea o lou lototele i luma o le Atua; ma o le a to ifo i luga o lou agaga le mataupu faavae o le perisitua e pei o le sau mai le lagi."
                },
                {
                    "number": 46,
                    "text": "O le a avea le Agaga Paia ma āu soa e lē aunoa, ma o lou tootoo o le a avea ma se tootoo lē feliuliuaʼi o le amiotonu ma le upumoni; ma o lau puleaga o le a avea ma se puleaga tumau-faavavau, ma e aunoa ma ni ala faamalosia, o le a tafe mai ia te oe e faavavau ma faavavau lava."
                }
            ]
        },
        "/study/scriptures/dc-testament/dc/122": {
            "uri": "/study/scriptures/dc-testament/dc/122",
            "title": "Mataupu Faavae ma Feagaiga 122",
            "data_type": "chapter",
            "chapter_name": "Vaega 122",
            "chapter_summary": [
                "1–4, O le a fesilisili tuluiga o le lalolagi i le igoa o Iosefa Samita; 5–7, O ona faalavelave ma mafatiaga uma o le a maua ai e ia le poto masani ma avea mo ona lelei; 8–9, O le Atalii o le Tagata na afio ifo o ia i lalo o nei mea uma."
            ],
            "verses": [
                {
                    "number": 1,
                    "text": "O Le a fesilisili tuluiga o le lalolagi i lou igoa, ma o le a fai oe ma tauemuga a tagata valelea, ma o le a ʼatigu seoli e faasaga ia te oe;"
                },
                {
                    "number": 2,
                    "text": "Aʼo e loto mamā ma e atamamai, ma e agamalu, ma e amiomama, o le a saili fautuaga, ma le pule, ma faamanuiaga mai lou lima e lē aunoa."
                },
                {
                    "number": 3,
                    "text": "Ma o le a lē liliu lava faasaga mai ia te oe lou nuu i le molimau a tagata faalata."
                },
                {
                    "number": 4,
                    "text": "Ma e ui lava o a latou uunaiga o le a lafo atu ai oe i faalavelave, ma i pa ma puipui, o le a faamamaluina oe; ma ua nao mo sina minute itiiti, ona sili atu ai lea o le matautia o lou leo i totonu o ou fili nai lo le leona feʼai, ona o lou amiotonu; ma o le a tu i tafatafa o oe lou Atua e faavavau ma faavavau lava."
                },
                {
                    "number": 5,
                    "text": "Afai e valaauina oe e te ala atu i puapuaga; afai e faalavelavea oe i totonu o uso pepelo; afai e faalavelavea oe i totonu o faomea; afai e faalavelavea oe i le laueleele po o le sami;"
                },
                {
                    "number": 6,
                    "text": "Afai e tuuaʼia oe i ituaiga o tuuaʼiga pepelo uma; afai e pauu mai ou fili i luga o oe; afai latou te vavae ese oe mai le mafutaga ma lou tamā ma lou tinā ma uso ma tuafafine; ma afai e toso ese oe e ou fili i le pelu faalālā mai le loto o lau avā, ma lau fanau, ma lou atalii matua, e ui ina nao le ono tausaga, o le a piimau i ou ofu, ma fai mai, Loʼu tamā e, loʼu tamā e, aisea e lē mafai ai ona e nofo ma i matou? E, loʼu tamā e, o le a le mea o le a fai e tagata ia te oe? ma afai o le a tulei ese o ia mai ia te oe i le pelu i le taimi lena, ma toso atu oe i le falepuipui, ma taulamalama ou fili ia te oe e pei o luko mo le toto o le tamai mamoe;"
                },
                {
                    "number": 7,
                    "text": "Ma afai e lafo oe i totonu o le lua, po o lima o e fasioti tagata, ma tuu mai le faaiuga o le oti i ou luga; afai e lafo oe i le loloto; afai e taupulepule galulolo o le sami e faasaga mai ia te oe; afai e avea matagi malolosi ma ou fili; afai e faapotopoto e le lagi le pogisa, ma aufaatasi elemene uma e pupuni le ala; ma i luga o mea uma, afai e tatala faamaga lautele mai e auvae lava o seoli le gutu ia te oe, ia e iloa, loʼu atalii e, o nei mea uma e te maua ai le poto masani, ma o le a avea mo ou lelei."
                },
                {
                    "number": 8,
                    "text": "Na afio ifo le Atalii o le Tagata i lalo o i latou uma. Ua sili atu ea oe ia te ia?"
                },
                {
                    "number": 9,
                    "text": "O lea, piimau i lou ala, ma o le a tumau le perisitua ia te oe; ona ua faatapulaaina o latou tuaoi, e le mafai ona latou sopo mai. Ua iloa ou aso, ma o ou tausaga o le a lē faitauina itiiti mai; o lea, aua le mataʼu i mea e mafai ona fai e tagata, aua o le a faatasi le Atua ma oe e faavavau ma faavavau lava."
                }
            ]
        },
        "/study/scriptures/dc-testament/dc/123": {
            "uri": "/study/scriptures/dc-testament/dc/123",
            "title": "Mataupu Faavae ma Feagaiga 123",
            "data_type": "chapter",
            "chapter_name": "Vaega 123",
            "chapter_summary": [
                "1–6, E tatau i le Au Paia ona faaputuputu ma lomia faasalalau se tala o o latou mafatiaga ma sauaga; 7–10, O le agaga lava lea e tasi na faatuina talitonuga pepelo ua afua mai ai foi sauaga o le Au Paia; 11–17, E toatele o loo i totonu o lotu uma o le a talia le upumoni."
            ],
            "verses": [
                {
                    "number": 1,
                    "text": "O Lenei foi, matou te fautua atu mo lo outou manatunatu i ai, le tatau i le au paia uma ona faaputuputu o se malamalama e uiga i mea moni uma, ma mafatiaga ma sese na faia ia i latou e tagata o le Setete lenei;"
                },
                {
                    "number": 2,
                    "text": "Ma meatotino uma foi ma le aofai o faatamaʼiga na latou mafatia ai, i le loto atoa ma manuʼa faaletagata lava ia, faapea foi ma meatotino moni;"
                },
                {
                    "number": 3,
                    "text": "Ma igoa foi o tagata uma na i ai se lima i o latou sauaga, seʼi oo ina mafai ona latou maua ai i latou ma iloa ai i latou."
                },
                {
                    "number": 4,
                    "text": "Ma atonu e mafai ona tofia se komiti e sailia ia mea, ma maua mai faamatalaga ma tautinoga tusitusia; ma faaputuputu mai foi lomiga taufaaleaga pepelo ua feaveaʼi;"
                },
                {
                    "number": 5,
                    "text": "Ma mea uma o i ai i mekasini, ma tusi o auiliiliga moni, ma talafaasolopito taufaaleaga pepelo uma ua lomia, ma o loo tusia, ma o ai foi na tusia, ma tuu atu se faasologa atoa o faiga faatiapolo ma faamalosiga amioleaga ma fasioti tagata na faia i luga o lenei nuu—"
                },
                {
                    "number": 6,
                    "text": "Ina ia lē gata ina tatou faasalalau atu i le lalolagi atoa, ae tuu atu i latou i ao o le malo i lo latou pouliuli atoa ma lanu seoli, o se taumafaiga mulimuli ua faatonuina ai i tatou e lo tatou Tamā Faalelagi, ae lei mafai ona tatou maua uma ma atoatoa o lena folafolaga lea o le a valaauina ai o ia mai lona afioaga lafi; ma ina ia tuua le atunuu atoa e aunoa ma se ʼalofaga ae lei auina mai e ia le mana o lona aao malosi."
                },
                {
                    "number": 7,
                    "text": "O se tiute lē maʼalofia ua tatou nofo aitalafu ai i le Atua, i agelu, o e o le a aumai i tatou tatou te tutu faatasi, ma ia i tatou foi, ia tatou avā ma fanau, o e ua faia ia ifo i lalo i le faavauvau, faanoanoa, ma le atuatuvale, i lalo o le lima e sili ona tausalaina o le fasioti tagata, pule malosi, ma le faasauā, ua lagolago ma uunaia ma sapasapaia e uunaiga a lena agaga lea na tuʼifaomauina taofi o tamā, o e ua fai mo latou tofi le pepelo, i loto o fanau, ma faatumuina le lalolagi i le fenumiaʼi, ma ua tupu malosi pea lava, ma ua avea nei ma puna-autu o mea eleelea uma, ma ua ōi le lalolagi atoa i lalo o le mamafa o lona amioletonu."
                },
                {
                    "number": 8,
                    "text": "O se amo uʼamea, o se maea malosi; o taofi-lima lava ia, ma filifili, ma tauvae, ma nonoa o seoli."
                },
                {
                    "number": 9,
                    "text": "O lea o se tiute lē maʼalofia ua tatou aitalafu ai, e lē nao ia tatou lava avā ma fanau, ae i fafine foi ua oti a latou tane ma e ua aunoa ma tamā, o e o a latou tane ma tamā na fasiotia i lalo o lona lima uʼamea;"
                },
                {
                    "number": 10,
                    "text": "O galuega pouliuli ma pogisa ia ua lava ona tetete ai o seoli lava ia, ma tu faateʼia ma sesega ai, ma galulu ma faamaʼitete ai lima o le tiapolo lava ia."
                },
                {
                    "number": 11,
                    "text": "Ma o se tiute lē maʼalofia foi ua tatou aitalafu ai i tupulaga fanaʼe uma, ma i e uma ua loto mamā—"
                },
                {
                    "number": 12,
                    "text": "Aua o loo i ai nei tagata e toatele i luga o le lalolagi i totonu o lotu uma, vaega, ma tapuaiga, o e ua faatauasoina i le taufaasese poto o tagata, lea ua latou taooto faapupuna ai e faasese, ma o e ua nao na taofia mai le upumoni ona ua latou lē iloa le mea e maua ai—"
                },
                {
                    "number": 13,
                    "text": "O lea, e tatau ona tatou faamaʼumau ai ma faaaoga ia uma o tatou olaga i le aumaia i le malamalama o mea natia uma a le pogisa, i mea ua tatou iloa ai; ma ua faaalia moni mai i latou mai le lagi—"
                },
                {
                    "number": 14,
                    "text": "Ona o lea e tatau ai ona faasaga atu i le faia o ia mea ma le filiga tele."
                },
                {
                    "number": 15,
                    "text": "Ia lē tuu atu i se tagata ia manatu i ia mea o ni mea faatauvaa; aua e tele mea o i lumanai, e faatatau i le au paia, ua faalagolago i luga o ia mea."
                },
                {
                    "number": 16,
                    "text": "Ua outou silafia, uso e, e aoga tele i se vaa tele se foeuli laitiiti i le taimi o se afa, e taofiofi faasagatonu ai i le matagi ma galu."
                },
                {
                    "number": 17,
                    "text": "O lea, le au uso pele e, ia tatou faia ai ma le fiafia mea uma ua i ai i lo tatou mana; ona mafai lea ona tatou tutu, ma le mautinoa atoatoa, e vaai i le faaolataga a le Atua, ma mo lona aao e faaali mai."
                }
            ]
        },
        "/study/scriptures/dc-testament/dc/124": {
            "uri": "/study/scriptures/dc-testament/dc/124",
            "title": "Mataupu Faavae ma Feagaiga 124",
            "data_type": "chapter",
            "chapter_name": "Vaega 124",
            "chapter_summary": [
                "1–14, Ua poloaiina Iosefa Samita e fai atu se folafolaga mamalu o le talalelei i le peresitene o le Iunaite Setete, i kovana, ma taitai o atunuu uma; 15–21, O Ailama Samita, Tavita W. Patten, Iosefa Samita, Matua, ma isi i totonu o e o ola ma e ua maliliu ua faamanuiaina ona o lo latou faamaoni ma le amiomamā; 22–28, Na poloaiina le Au Paia e fausia se faletalimalo ma se malumalu i Navu; 29–36, O papatisoga mo e ua maliliu ia faia i malumalu; 37–44, E fausia e le nuu o le Alii malumalu i taimi uma mo le faia o sauniga paia; 45–55, Ua tatalaina le Au Paia mai le fausiaina o le malumalu i le Itumalo o Siakisone ona o sauaga a o latou fili; 56–83, Ua tuuina mai faatonuga mo le fausiaina o le Maota i Navu 84–96, Ua valaaulia Ailama Samita e avea o se peteriaka, e maua ki, ma tu i le tulaga o Oliva Kaotui; 97–122, Ua fautuaina Viliamu La ma isi ia latou galuega; 123–145, Ua taʼu mai mautofi aoao ma mautofi i alaalafaga, faatasi ma o latou tiute ma korama e auai."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii ia te oe, laʼu auauna o Iosefa Samita, ua Ou fiafia lava i lau taulaga ma au tautinoga, ua e faia; ona o le faamoemoe lea na Ou faatu mai ai oe, ina ia Ou faailoa atu loʼu poto e ala i mea vaivai o le lalolagi."
                },
                {
                    "number": 2,
                    "text": "Ua talia au tatalo i oʼu luma; ma i le tali atu i au tatalo Ou te fai atu ai ia te oe, ua valaaulia vave nei oe e faia se folafolaga mamalu o laʼu talalelei, ma o le siteki lenei ua Ou faatuina e avea ma maatulimanu o Siona, lea o le a faaiila i teuga matagofie e tusa ma foliga o se maota o se tupu."
                },
                {
                    "number": 3,
                    "text": "Ia fai atu lenei folafolaga i tupu uma o le lalolagi, i ona tulimanu e fa, i le peresitene mamalu filifilia, ma kovana faitōfā o le atunuu ua e nofo ai, ma i atunuu uma ua salalau le lalolagi."
                },
                {
                    "number": 4,
                    "text": "Ia tusia i le agaga o le agamalu ma i le mana o le Agaga Paia, lea o le a ia te oe i le taimi e tusia ai lea lava folafolaga;"
                },
                {
                    "number": 5,
                    "text": "Aua o le a tuu atu ia te oe e le Agaga Paia ia e iloa loʼu loto e uiga i tupu ma pule na, e oo lava i mea o le a pauu mai ia te i latou i se taimi o le a oo mai."
                },
                {
                    "number": 6,
                    "text": "Aua, faauta, ua lata ona Ou valaau atu ia i latou ia uaʼi mai i le malamalama ma le mamalu o Siona, aua ua oo mai le taimi atofaina e faapitoa ai Siona."
                },
                {
                    "number": 7,
                    "text": "O lea, ia e valaau atu ai, ia te i latou i le folafolaga leotele, faatasi ma lau molimau, ma ia lē mataʼu ia i latou, ona ua pei i latou o le vao, ma o lo latou mamalu atoa ua faapei o lona fuga ua lata ona paʼū, ma ina ia tuua ai foi i latou e aunoa ma se ʼalofaga—"
                },
                {
                    "number": 8,
                    "text": "Ma ia mafai ona Ou asiasi atu ia te i latou i le aso o le asiasiga, pe a Ou afe le ufi o oʼu mata, e tofi atu le vaega a le faasauā faatasi ma e pepelo, i le mea e i ai le lilivau o nifo, pe afai latou te teena aʼu auauna ma laʼu molimau ua Ou faaali atu ia te i latou."
                },
                {
                    "number": 9,
                    "text": "O lenei foi, o le a Ou asiasi atu ma faamalulu o latou loto, le toatele lea o i latou, mo lo outou lelei, ina ia outou maua le alofa tunoa i o latou mata, ina ia mafai ona latou o mai i le malamalama o le upumoni, ma Nuuese i le faaeaga po o le siiga i luga o Siona."
                },
                {
                    "number": 10,
                    "text": "Ona ua vave ona oo mai o le aso o laʼu asiasiga, i se itula tou te lē mafaufau i ai; ma o fea o le a i ai le saogalemu o loʼu nuu, ma le sulufaiga mo i latou o e o le a tuua?"
                },
                {
                    "number": 11,
                    "text": "Ala mai ia, E, tupu e o le lalolagi! Ia outou o mai ia, E, ia outou o mai ia, ma a outou auro ma a outou ario, e fesoasoani i loʼu nuu, i le fale o afafine o Siona."
                },
                {
                    "number": 12,
                    "text": "O lenei foi, e moni Ou te fai atu ia te oe, tuu atu i laʼu auauna o Robert B. Thompson e fesoasoani ia te oe e tusi lenei folafolaga, ona ua Ou fiafia lava ia te ia, ma e tatau ona faatasi o ia ma oe;"
                },
                {
                    "number": 13,
                    "text": "O lea, ia tuu atu ia te ia ʼia faalogo i lau fautuaga, ma o le a Ou faamanuiaina o ia i faamanuiaga e tele; ia tuu atu ia te ia ʼia faamaoni ma tonu i mea uma mai le taimi nei i luma, ma o le a sili o ia i oʼu mata;"
                },
                {
                    "number": 14,
                    "text": "Ae ia tuu atu ia te ia ʼia manatua e ia o le a Ou manaomia mai lona lima lana mea-tausi."
                },
                {
                    "number": 15,
                    "text": "O lenei foi, e moni Ou te fai atu ia te oe, amuia lava laʼu auauna o Ailama Samita; aua o Aʼu, o le Alii, ua alofa ia te ia ona o le faamaoni o lona loto, ma ona e fiafia o ia i mea ua saʼo i oʼu luma, ua fetalai mai ai le Alii."
                },
                {
                    "number": 16,
                    "text": "O lenei foi, tuu atu i laʼu auauna o Ioane C. Bennett e fesoasoani ia te oe i lau galuega i le auina atu o laʼu upu i tupu ma tagata o le lalolagi, ma tu i tafatafa o oe, laʼu auauna lava lea o Iosefa Samita, i le itula o le puapuaga; ma o le a lē iʼuvale lona taui pe afai e talia e ia fautuaga."
                },
                {
                    "number": 17,
                    "text": "Ma o le a sili tele atu o ia ona o lona alofa, aua o le a avea o ia mo aʼu pe afai e faia e ia lenei mea, ua fetalai mai ai le Alii. Ua Ou vaai i le galuega na ia faia, lea Ou te talia pe afai e faaauau pea o ia, ma faapaleina o ia i faamanuiaga ma le mamalu tele."
                },
                {
                    "number": 18,
                    "text": "O lenei foi, Ou te fai atu ia te oe o loʼu loto, e tatau i laʼu auauna o Laimani Uaite ona faaauau pea ona talai atu mo Siona, i le agaga o le agamalu, ma taʼutaʼu atu aʼu i luma o le lalolagi; ma o le a Ou sapasapaia o ia i luga e pei o i luga o apaau o aeto; ma o le a aumai e ia le mamalu ma le viiga ia te ia lava ma i loʼu igoa."
                },
                {
                    "number": 19,
                    "text": "Ina ia mafai ona Ou avea o ia mo aʼu lava pe a faaiʼuina e ia lana galuega, e pei ona Ou faia i laʼu auauna o Tavita Patten, lē ua faatasi nei ma aʼu, ma laʼu auauna foi o Eteuati Paterika, ma laʼu auauna matua foi o Iosefa Samita, Matua, lē ua nonofo faatasi ma Aperaamo i lona lima taumatau, ma ua faamanuiaina lava ma paia o ia, ona ua ā aʼu o ia."
                },
                {
                    "number": 20,
                    "text": "O lenei foi, e moni Ou te fai atu ia te oe, o laʼu auauna o Siaosi Mila, ua aunoa ma le faaʼoleʼole; e mafai ona faalagolagoina o ia ona o le faamaoni o lona loto; ma ona o le alofa ua ia te ia i laʼu molimau, o Aʼu, o le Alii, ua alofa ia te ia."
                },
                {
                    "number": 21,
                    "text": "O lea Ou te fai atu ai ia te oe, Ou te faamauina i luga o lona ulu le tofi o se epikopo, e pei o laʼu auauna o Eteuati Paterika, ina ia maua e ia faapaiaga o loʼu fale, ina ia mafai e ia ona tuu atu faamanuiaga i luga o ulu o e matitiva o loʼu nuu, ua fetalai mai ai le Alii. Ia lē tuu atu i se tagata ia inoino i laʼu auauna o Siaosi, ona o le a faamamaluina aʼu e ia."
                },
                {
                    "number": 22,
                    "text": "Ia tuu atu i laʼu auauna o Siaosi, ma laʼu auauna o Laimani, ma laʼu auauna o Ioane Snider, ma isi, e fausia se fale mo loʼu igoa, ia pei o le fale o le a faaali atu e laʼu auauna o Iosefa ia te i latou, i luga o le nofoaga o le a faaali atu foi e ia ia te i latou."
                },
                {
                    "number": 23,
                    "text": "Ma o le a avea lea fale o se fale e tali ai tagata, o se fale e mafai ona o mai i ai tagata ese mai mea mamao e nonofo ai; o lea ia avea ma se fale lelei, e agavaa mo le talia atoatoa, ina ia maua e le tagata malaga vaivai le maloloina ma le saogalemu aʼo manatunatu loloto o ia i le afioga a le Alii; ma o le maatulimanu ua Ou tofia mo Siona."
                },
                {
                    "number": 24,
                    "text": "O lenei fale o le a avea ma nofoaga o le maloloina pe afai e fausia mo loʼu igoa, ma pe afai e lē tuua e le pule o le a tofia i ai se mea eleelea e oo mai i ona luga. O le a paia, po o o le a lē afio ai le Alii lo outou Atua."
                },
                {
                    "number": 25,
                    "text": "O lenei foi, e moni Ou te fai atu ia te outou, ia tuu atu i laʼu au paia uma e o mai mai mea mamao."
                },
                {
                    "number": 26,
                    "text": "Ma ia outou auina atu ni avefeau televavave, ioe, ni avefeau filifilia, ma fai atu ia te i latou: Ia outou o mai ia, ma a outou auro uma, ma a outou ario, ma a outou maa taua, ma a outou mea anamua uma, ma faatasi ma i latou uma o e ua i ai le malamalama e uiga i mea anamua, o e e fia o mai, ia o mai, ma aumai le laau-tasura, ma le laau-perosi, ma le laau-kitara, faatasi ma laau pele uma o le lalolagi;"
                },
                {
                    "number": 27,
                    "text": "Ma faatasi ma le uamea, ma le kopa, ma le apamemea, ma le metala paʼepaʼe, faatasi ma a outou mea taua uma o le lalolagi; ma fausia se fale i loʼu igoa, mo le Silisili Ese e afio ai."
                },
                {
                    "number": 28,
                    "text": "Aua ua leai se mea e maua i luga o le lalolagi e mafai e ia ona afio mai i ai ma toefuatai mai mea na leiloa mai ia te outou, po o mea na aveese e ia, o le atoatoaga lava o le perisitua."
                },
                {
                    "number": 29,
                    "text": "Aua ua lē o i ai se faatanoa faipapatisoga i luga o le lalolagi, e mafai ai e i latou, o laʼu au paia, ona papatiso mo i latou o e ua maliliu—"
                },
                {
                    "number": 30,
                    "text": "Aua o lenei sauniga e ā loʼu fale, ma e lē mafai ona Ou taliaina, tau lava i aso o lo outou mativa, ia e lē mafai ai ona outou fausia o se fale mo aʼu."
                },
                {
                    "number": 31,
                    "text": "Ae ʼOu te poloai atu ia te outou, outou uma o laʼu au paia, ia fausia se fale mo aʼu; ma ʼOu te tuu atu ia te outou se taimi ua lava e fausia ai se fale mo aʼu; ma o le taimi lea o le a talia ai a outou papatisoga ia te aʼu."
                },
                {
                    "number": 32,
                    "text": "Ae faauta, i le faaiuga o lenei taimi tuupoina o le a lē talia ia te aʼu a outou papatisoga mo o outou tagata maliliu; ma afai tou te lē faia nei mea i le faaiuga o le taimi tuupoina, o le a teena outou o se ekalesia, faatasi ma o outou tagata maliliu, ua fetalai mai ai le Alii lo outou Atua."
                },
                {
                    "number": 33,
                    "text": "Aua e moni ʼOu te fai atu ia te outou, a uma ona outou maua se taimi ua lava e fausia ai se fale mo aʼu, o ona totonu e i ai le sauniga o le papatisoga mo e ua maliliu, ma o mo lea lava na faatu ai mai luma atu o le faavaega o le lalolagi, o le a lē mafai ona talia ia te aʼu a outou papatisoga mo o outou tagata maliliu;"
                },
                {
                    "number": 34,
                    "text": "Aua o totonu o inā e faauu atu ai ki o le perisitua paia, ina ia outou maua le viiga ma le mamalu."
                },
                {
                    "number": 35,
                    "text": "Ma a mavae lenei taimi, o a outou papatisoga mo e ua maliliu, e faia e i latou o e ua salalau lautele, e lē talia ia te aʼu, ua fetalai mai ai le Alii."
                },
                {
                    "number": 36,
                    "text": "Aua ua faauuina o Siona, ma i ona siteki, ma i Ierusalema, nofoaga na ua ʼOu tofia mo sulufaiga, o nofoaga na ia avea mo a outou papatisoga mo o outou tagata maliliu."
                },
                {
                    "number": 37,
                    "text": "O lenei foi, e moni ʼOu te fai atu ia te outou, pe faapefea ona talia ia te aʼu a outou mulumuluga, vagana ai ua outou faia i latou i totonu o se fale ua outou fausia mo loʼu igoa?"
                },
                {
                    "number": 38,
                    "text": "Aua, o le pogai lea na ʼOu poloaiina ai Mose e tatau ia te ia ona fausia se fale fetafai, e tatau ona latou tauave faatasi ma i latou i le vao, ma ia fausia se fale i le laueleele o le folafolaga, ina ia mafai ona faaali mai sauniga na na natia mai le taimi ae lei i ai le lalolagi."
                },
                {
                    "number": 39,
                    "text": "O lea, e moni ʼOu te fai atu ia te outou, o a outou faauuga, ma a outou mulumuluga, ma a outou papatisoga mo e ua maliliu, ma a outou alofi sa, ma a outou faamanatuga mo a outou taulaga e faia e atalii o Levi, ma mo a outou faaaliga i o outou nofoaga sili ona paia ia tou te maua ai i totonu talatalaga, ma a outou tulafono ma faamasinoga, mo le amataga o faaaliga ma le faavaega o Siona, ma mo le mamalu, viiga, ma le faaeega o ona tagata uma, ua faauuina i sauniga o loʼu fale paia, lea ua poloaiina loʼu nuu i taimi uma ia fausia mo loʼu igoa paia."
                },
                {
                    "number": 40,
                    "text": "Ma e moni ʼOu te fai atu ia te outou, ia tuu atu ia fausia lenei fale mo loʼu igoa, ina ia mafai ona ʼOu faaali atu ai i totonu aʼu sauniga i loʼu nuu;"
                },
                {
                    "number": 41,
                    "text": "Aua ua ʼOu manatu ua tatau ona faaali atu i laʼu ekalesia mea sa taofi natia mai luma atu o le faavaega o le lalolagi, o mea e faatatau i le tisipenisione o le ʼatoaga o taimi."
                },
                {
                    "number": 42,
                    "text": "Ma o le a ʼOu faaali atu i laʼu auauna o Iosefa mea uma e faatatau i lenei fale, ma lona perisitua, ma le nofoaga o le a fausia ai i luga."
                },
                {
                    "number": 43,
                    "text": "Ma ia outou fausia i luga o le nofoaga i le mea ua outou mafaufau e fausia ai, aua o le fasi fanua lena ua Ou filifilia mo outou e fausia ai."
                },
                {
                    "number": 44,
                    "text": "Afai tou te galulue ma lo outou malosi atoa, o le a Ou faapaiaina lena fasi eleele ina ia faia ia paia."
                },
                {
                    "number": 45,
                    "text": "Ma afai e faalogo mai loʼu nuu i loʼu leo, ma le leo o aʼu auauna o e ua Ou tofia e taitaia loʼu nuu, faauta, e moni Ou te fai atu ia te outou, o le a lē aveesea i latou i fafo mai lo latou nofoaga."
                },
                {
                    "number": 46,
                    "text": "Ae afai latou te lē faalogo mai i loʼu leo, po o le leo o nei alii o e ua Ou tofia, o le a lē faamanuiaina i latou, aua ua latou faaeleeleaina oʼu eleele paia, ma aʼu sauniga paia, ma tusi faavae, ma aʼu upu paia Ou te tuu atu ia te i latou."
                },
                {
                    "number": 47,
                    "text": "Ma o le a oo mai, afai tou te fausia se fale i loʼu igoa, ma lē faia mea Ou te fai atu ai, o le a Ou lē faia le tautoga ua Ou faia atu ia te outou, pe faataunuu folafolaga ua outou faamoemoe i ai mai loʼu lima, ua fetalai mai ai le Alii."
                },
                {
                    "number": 48,
                    "text": "Aua nai lo faamanuiaga, o outou, ia outou lava galuega, tou te aumaia fetuu, le toasa, le toatamai, ma faamasinoga i luga o o outou lava ulu, e ala i o outou sese, ma ala ia outou mea inosia uma, ua outou faia i oʼu luma, ua fetalai mai ai le Alii."
                },
                {
                    "number": 49,
                    "text": "E moni, e moni, Ou te fai atu ia te outou, a Ou tuuina atu se poloaiga i soo se tasi o atalii o tagata, e fai se galuega i loʼu igoa, ma o atu ia atalii o tagata ma lo latou malosi atoa ma mea uma ua ia te i latou e fai lena galuega, ma lē tuua lo latou filiga, ae o mai o latou fili ia i latou ma taofi i latou mai le faia o lena galuega, faauta, ona tatau ai lea ia te aʼu ona lē toe manaomia lena galuega mai i lima o ia atalii o tagata, ae talia a latou taulaga."
                },
                {
                    "number": 50,
                    "text": "Ma o le amioletonu ma le soliga o aʼu tulafono ma poloaiga paia o le a Ou asiasi atu ai i luga o ulu o i latou o e e faalavelave i laʼu galuega, e oo atu i le tupulaga lona tolu ma le fa, i le umi latou te lē salamo ai, ma inoino mai ai ia te aʼu, ua fetalai mai ai le Alii le Atua."
                },
                {
                    "number": 51,
                    "text": "O lea, o le pogai lenei ua Ou taliaina ai taulaga a i latou o e na Ou poloaiina e fausia se aai ma se fale i loʼu igoa, i le itumalo o Siakisone, Misuri, ma sa taofia e o latou fili, ua fetalai mai ai le Alii lo outou Atua."
                },
                {
                    "number": 52,
                    "text": "Ma o le a Ou tali atu i le faamasinoga, ita, ma le toasa, le tagiaue, faavauvau, ma le lilivau o nifo i luga o o latou ulu, e oo atu i le tupulaga lona tolu ma le fa, i le umi latou te lē salamo ai, ma inoino mai ia te aʼu, ua fetalai mai ai le Alii lo outou Atua."
                },
                {
                    "number": 53,
                    "text": "Ma Ou te faia lenei mea ma faataitaiga ia te outou, mo lo outou toafilemu e faatatau ia i latou uma o e na poloaiina e faia se galuega a ua taofia e lima o o latou fili, ma i sauaga, ua fetalai mai ai le Alii lo outou Atua."
                },
                {
                    "number": 54,
                    "text": "Aua o Aʼu o le Alii lo outou Atua, ma o le a Ou laveaiina i latou uma o o outou uso o e na loto mamā, ma sa fasiotia i le laueleele o Misuri, ua fetalai mai ai le Alii."
                },
                {
                    "number": 55,
                    "text": "O lenei foi, e moni Ou te fai atu ia te outou, Ou te toe poloai atu ia te outou ia fausia se fale i loʼu igoa, i le nofoaga lava lenei, ina ia outou faamaonia mai outou lava ia te aʼu tou te faamaoni i mea uma Ou te poloaiina ai outou, ina ia Ou faamanuiaina outou, ma faapaleina outou i le mamalu, ola pea, ma le ola e faavavau."
                },
                {
                    "number": 56,
                    "text": "Ma o lenei Ou te fai atu ia te outou, e faatatau i loʼu faletalimalo na Ou poloaiina outou ia fausia mo le taliga o tagata ese, ia tuu atu ia fausia mo loʼu igoa, ma ia tuu atu loʼu igoa e faaigoa ai, ma ia tuu atu i ai i totonu se mea e nonofo ai laʼu auauna o Iosefa ma lona aiga, mai lea tupulaga i lea tupulaga."
                },
                {
                    "number": 57,
                    "text": "Aua ua Ou tuuina lenei faauuga i luga o lona ulu, ina ia tuuina foi lona faamanuiaga i luga o ulu o ana fanau mulimuli mai pe a mavae atu o ia."
                },
                {
                    "number": 58,
                    "text": "Ma e pei ona Ou fai atu ia Aperaamo e faatatau i ituaiga o le lalolagi, e faapea foi ona Ou fai atu i laʼu auauna o Iosefa: O le a faamanuiaina ia te oe ma au fanau ituaiga o le lalolagi."
                },
                {
                    "number": 59,
                    "text": "O lea, ia tuu atu ai i laʼu auauna o Iosefa ma ana fanau e mulimuli mai pe a mavae atu o ia ia nonofo i lena fale, mai lea tupulaga i lea tupulaga, e faavavau ma faavavau lava, ua fetalai mai ai le Alii."
                },
                {
                    "number": 60,
                    "text": "Ma ia tuu atu le igoa o lena fale ia taʼua o le Maota i Navu; ma ia tuu atu ia avea ma malutaga matagofie mo tagata, ma se nofoaga mapu mo le tagata malaga ua vaivai, ina ia mafai e ia ona mafaufau ai i le mamalu o Siona, ma le mamalu o lenei aai, lona maatulimanu;"
                },
                {
                    "number": 61,
                    "text": "Ina ia mafai ai foi e ia ona maua le fautuaga mai ia te i latou o e ua Ou faatutuina e avea e pei o ni laau totō lauiloa, ma o ni leoleo i luga o ona pa."
                },
                {
                    "number": 62,
                    "text": "Faauta, e moni Ou te fai atu ia te outou, ia tuu atu i laʼu auauna o Siaosi Mila, ma laʼu auauna o Laimani Uaite, ma laʼu auauna o Ioane Snider, ma laʼu auauna o Peter Haws, e faatulaga i latou lava, ma tofia se tasi o i latou e avea ma peresitene i luga o la latou korama mo le faamoemoe o le fausiaina o lena fale."
                },
                {
                    "number": 63,
                    "text": "Ma ia latou faia se tusifaavae, e mafai ai ona latou maua ni vaega faʼasoa mo le fausiaina o lena fale."
                },
                {
                    "number": 64,
                    "text": "Ma ia latou lē talia ina se mea maualalo ifo i lo le limasefulu tālā mo se vaega faʼasoa i lena fale, ma ia faatagaina i latou e talia le sefululima afe tālā mai i soo se tagata e toatasi mo vaega faʼasoa o lena fale."
                },
                {
                    "number": 65,
                    "text": "Ae ia lē faatagaina i latou e talia mai i soo se tagata e toatasi le sili atu i le sefululima afe tālā mo se vaega faʼasoa."
                },
                {
                    "number": 66,
                    "text": "Ma ia lē faatagaina i latou e talia mai i soo se tagata e toatasi le itiiti ifo mai i le limasefulu tālā mo se vaega faʼasoa i lena fale."
                },
                {
                    "number": 67,
                    "text": "Ma ia lē faatagaina i latou e talia soo se tagata e avea o se ua i ai vaega faʼasoa i lenei fale, vagana ua totogi mai e lea lava tagata lana vaega i o latou lima i le taimi e maua ai e ia lana faʼasoa;"
                },
                {
                    "number": 68,
                    "text": "Ma o le a maua e ia le vaega faʼasoa i lena fale e tusa ma le aofai o vaega faʼasoa e totogi mai e ia i o latou lima; ae afai e leai se mea e totogi mai e ia i o latou lima o le a lē maua e ia ni vaega faʼasoa i lena fale."
                },
                {
                    "number": 69,
                    "text": "Ma ai se e totogi mai se vaega faʼasoa i o latou lima ia avea ma vaega faʼasoa i lena lava fale, mo ia lava, ma mo ana tupulaga mulimuli mai pe a mavae atu o ia, mai lea tupulaga i lea tupulaga, i le umi e umia ai e ia ma ona suli lena vaega faʼasoa, ma lē faatau atu ai pe tuu ese atu ai le vaega faʼasoa i fafo mai i o latou lima i la latou filifiliga saoloto ma mea e fai, pe afai tou te faia loʼu loto, ua fetalai mai ai le Alii lo outou Atua."
                },
                {
                    "number": 70,
                    "text": "O lenei foi, e moni Ou te fai atu ia te outou, afai e talia e laʼu auauna o Siaosi Mila, ma laʼu auauna o Laimani Uaite, ma laʼu auauna o Ioane Snider, ma laʼu auauna o Peter Haws, soo se vaega faʼasoa i o latou lima, i tupe, po o i meatotino latou te maua ai le aofai moni i tupe, ia latou lē tuu ese soo se vaega o lena faʼasoa mo soo se isi lava faamoemoe, tau lava mo lena fale."
                },
                {
                    "number": 71,
                    "text": "Ma afai latou te tuu ese soo se vaega o lena faʼasoa mo soo se isi lava mea, tau lava mo lena fale, e aunoa ma le ioe a le ʼau fai faʼasoa, ma latou lē toe totogi mai faasautuafā mo le vaega faʼasoa na latou tuu ese mo soo se isi mea, tau lava i lena fale, o le a fetuuina i latou, ma o le a aveesea i latou i fafo mai lo latou tulaga, ua fetalai mai ai le Alii le Atua; ona o Aʼu, le Alii, o le Atua, ma e lē mafai ona ulagia i soo se tasi o ia mea."
                },
                {
                    "number": 72,
                    "text": "E moni Ou te fai atu ia te outou, ia tuu atu i laʼu auauna o Iosefa e totogi atu vaega faʼasoa i o latou lima mo le fausiaina o lena fale, pe pei ona foliga lelei ia te ia; ae e lē mafai e laʼu auauna o Iosefa ona totogi e sili atu i le sefululima afe tālā o vaega faʼasoa i lena fale, pe i lalo o le limasefulu tālā; pe mafai foi e se isi lava tagata, ua fetalai mai ai le Alii."
                },
                {
                    "number": 73,
                    "text": "Ma o loo i ai foi isi o e ua fia iloa loʼu loto e faatatau ia te i latou, ona ua latou ole mai ai i oʼu lima."
                },
                {
                    "number": 74,
                    "text": "O lea, Ou te fai atu ai ia te outou e uiga i laʼu auauna o Vinson Knight, afai e fia faia e ia loʼu loto ia tuu atu ia te ia e fai siea i lena fale mo ia lava, ma mo ana fanau pe a mavae o ia, mai lea tupulaga i lea tupulaga."
                },
                {
                    "number": 75,
                    "text": "Ma ia tuu atu ia te ia e sii i luga lona leo ia umi ma leotele, i totonu o tagata, e aioi le tagi a e matitiva ma lē tagolima; ma ia tuu atu ia te ia ia lē faavaivai, pe ia vaivai lona loto; ma o le a Ou talia ana taulaga, ona o le a lē avea i latou ia te aʼu e pei o taulaga a Kaino, aua o le a avea o ia mo aʼu, ua fetalai mai ai le Alii."
                },
                {
                    "number": 76,
                    "text": "Ia tuu atu i lona aiga ia olioli ma liliu ese o latou loto mai puapuaga; ona ua Ou filifilia o ia ma faauuina o ia, ma o le a faamamaluina o ia i totonu o lona aiga, aua o le a Ou faamagaloina ana agasala uma, ua fetalai mai ai le Alii. Amene."
                },
                {
                    "number": 77,
                    "text": "E moni Ou te fai atu ia te outou, ia tuu atu i laʼu auauna o Ailama ia fai siea i lena fale e pei ona foliga lelei ia te ia, mo ia lava ma ana fanau pe a mavae atu o ia, mai lea tupulaga i lea tupulaga."
                },
                {
                    "number": 78,
                    "text": "Ia tuu atu i laʼu auauna o Isaako Kalani e fai siea i lena fale; aua o Aʼu, o le Alii, ua alofa ia te ia mo galuega na ia faia, ma o le a Ou faamagaloina ana agasala uma; o lea, ia tuu atu ia manatua o ia mo se sao i lena fale mai lea tupulaga i lea tupulaga."
                },
                {
                    "number": 79,
                    "text": "Ia tuu atu i laʼu auauna o Isaako Kalani ia tofia i totonu o outou, ma ia faauu e laʼu auauna o Viliamu Mareko, ma faamanuia e ia, e o ma laʼu auauna o Ailama e faataunuu le galuega o le a faasino atu e laʼu auauna o Iosefa ia te i laua, ma o le a faamanuiaina tele i laua."
                },
                {
                    "number": 80,
                    "text": "Ia tuu atu i laʼu auauna o Viliamu Mareko e totogi siea i lena fale, e pei ona foliga lelei ia te ia, mo ia lava ma ana fanau, mai lea tupulaga i lea tupulaga."
                },
                {
                    "number": 81,
                    "text": "Ia tuʼu atu i laʼu auauna o Enele G. Sherwood e totogi siea i lena fale, e pei ona foliga lelei ia te ia, mo ia lava ma lana fanau pe a mavae atu o ia, mai lea tupulaga i lea tupulaga."
                },
                {
                    "number": 82,
                    "text": "Ia tuu atu i laʼu auauna o Viliamu La e totogi siea i lena fale, mo ia lava ma lana fanau pe a mavae atu o ia, mai lea tupulaga i lea tupulaga."
                },
                {
                    "number": 83,
                    "text": "Afai e fia faia e ia loʼu loto ia lē tuu atu ia te ia e ave lona aiga i laueleele i sasaʼe, i Katelani lea; e ui i lea, o Aʼu, o le Alii, o le a Ou ati aʼe i luga Katelani, peitai, o Aʼu, o le Alii, ua saunia se sasa mo i latou o e o nonofo ai."
                },
                {
                    "number": 84,
                    "text": "Ma i laʼu auauna o Almon Babbit, e tele mea ua Ou lē fiafia ai i ai; faauta, ua saili o ia e faatu lana fautuaga nai lo le fautuaga ua Ou faauuina, le fautuaga lava lea a le Au Peresitene o laʼu Ekalesia; ma ua faatu e ia se tamai povi auro e tapuai i ai loʼu nuu."
                },
                {
                    "number": 85,
                    "text": "Ia lē tuua se tagata o lē ua sau iinei e saili e tausi i aʼu poloaiga, e alu ese atu mai lenei nofoaga."
                },
                {
                    "number": 86,
                    "text": "Afai latou te ola iinei ia tuu atu ia te i latou ia ola ia te aʼu; ma afai e maliliu i latou ia tuu atu ia latou maliliu ia te aʼu; auā o le a latou malolo mai ia latou galuega uma iinei, ma o le a faaauau pea a latou galuega."
                },
                {
                    "number": 87,
                    "text": "O lea, ia tuu atu i laʼu auauna o Viliamu ia tuu mai lona faalagolago ia te aʼu, ma tuu le fefe e faatatau i lona aiga, ona o le faamaʼi o le laueleele. Afai tou te alolofa mai ia te aʼu, tausi i aʼu poloaiga; ma o le a liua ai le faamaʼi o le laueleele mo lo outou mamalu."
                },
                {
                    "number": 88,
                    "text": "Ia tuʼu atu i laʼu auauna o Viliamu e alu ma folafola atu laʼu talalelei tumau-faavavau ma le leo tele, ma le olioli tele, e pei ona o le a musuia ai o ia e loʼu Agaga, i e o nonofo i Uosā, ma e foi o nonofo i Karefasi, ma e foi o nonofo i Pelinitone, ma e foi o nonofo i Metisone, ma faatalitali ma le onosai ma le filiga mo ni isi faatonuga i laʼu konafesi aoao, ua fetalai mai ai le Alii."
                },
                {
                    "number": 89,
                    "text": "Afai e faia e ia loʼu loto ia tuu atu ia te ia ia amata atu nei ona faalogo i le fautuaga a laʼu auauna o Iosefa, ma lagolago ma ana mea i le tagi a e matitiva, ma faasalalau atu le faaliliuga fou o laʼu upu paia i e o nonofo i le lalolagi."
                },
                {
                    "number": 90,
                    "text": "Afai e faia e ia lenei mea o le a Ou faamanuiaina o ia i se faatelega o faamanuiaga, o le a lē tuulafoaiina ai o ia, pe maua ai ana fanau i le ʼaisi meaai."
                },
                {
                    "number": 91,
                    "text": "O lenei foi, e moni Ou te fai atu ia te outou, ia tuu atu i laʼu auauna o Viliamu ia tofia, faaee i ai le tofi, ma faauu e avea ma fesoasoani i laʼu auauna o Iosefa, i le tulaga o laʼu auauna o Ailama, ina ia mafai e laʼu auauna o Ailama ona ave o le tofi o le Perisitua ma le Peteriaka, lea na tofia ia te ia e lona tamā, e ala i le faamanuiaga ma i le aiā tatau foi;"
                },
                {
                    "number": 92,
                    "text": "Ina ia umia e ia mai le taimi nei ki o faamanuiaga faapeteriaka i luga o ulu o loʼu nuu uma,"
                },
                {
                    "number": 93,
                    "text": "Ina ia faamanuiaina soo se tasi e faamanuia e ia, ma fetuuina soo se tasi e fetuu e ia; ina ia faamauina i le lagi soo se mea lava e faamauina e ia i luga o le lalolagi; ma o soo se mea lava e tatala e ia i luga o le lalolagi o le a tatalaina i le lagi."
                },
                {
                    "number": 94,
                    "text": "Ma ua Ou tofia o ia mai le taimi nei ia avea o ia o se perofeta, ma se tagatavāai, ma se talifaaaliga i laʼu ekalesia, faapea foi laʼu auauna o Iosefa;"
                },
                {
                    "number": 95,
                    "text": "Ina ia galue gatasi foi o ia ma laʼu auauna o Iosefa; ma ina ia maua e ia fautuaga mai laʼu auauna o Iosefa, o lē o le a ia faaali atu ia te ia ki e mafai ona ole mai ai o ia ma maua ai, ma faapaleina ai i lea lava faamanuiaga, ma le mamalu, ma le viiga, ma le perisitua, ma meaalofa o le perisitua, ia sa tuu atu i se taimi i luga o ia o lē sa avea ma aʼu auauna o Oliva Kaotui;"
                },
                {
                    "number": 96,
                    "text": "Ina ia mafai e laʼu auauna o Ailama ona molimau e uiga i mea o le a Ou faaali atu ia te ia, ina ia manatua lona igoa i le mamalu mai lea tupulaga i lea tupulaga, e faavavau ma faavavau lava."
                },
                {
                    "number": 97,
                    "text": "Ia tuu atu foi ia maua e laʼu auauna o Viliamu La ki e mafai ona ole mai ai o ia ma maua faamanuiaga; ia tuu atu ia te ia ia faamaualalo i oʼu luma, ma ia aunoa ma se faaʼoleʼole, ma o le a maua e ia loʼu Agaga, o le Faamafanafana lava, lea o le a faaalia atu ia te ia le moni o mea uma, ma tuu atu ia te ia, i le taimi tonu lava, mea e fai atu ai o ia."
                },
                {
                    "number": 98,
                    "text": "Ma o faailoga nei e mulimuli atu ia te ia—o le a faamalolo e ia e mamaʼi, o le a tutuli i fafo e ia tiapolo, ma o le a laveaiina o ia mai ia i latou o e e tuu atu ia te ia mea oona e oti ai;"
                },
                {
                    "number": 99,
                    "text": "Ma o le a taitaia o ia i ala e lē mafai ai e gata uogo ona utia lona mulivae, ma o le alu aʼe o ia i luga i manatunatuga o ona mafaufauga maualuluga e pei ua i luga o apaau o aeto."
                },
                {
                    "number": 100,
                    "text": "Ma afai Ou te loto e faatu mai e ia sē ua oti, ia tuu atu ia te ia ia lē taofia lona leo."
                },
                {
                    "number": 101,
                    "text": "O lea, ia tuu atu i laʼu auauna o Viliamu e alaga leotele atu ma ia lē taofia, i le olioli ma le fiafia, ma osana ia te ia o lē ua afio i luga o le nofoalii e faavavau ma faavavau lava, ua fetalai mai ai le Alii lo outou Atua."
                },
                {
                    "number": 102,
                    "text": "Faauta, Ou te fai atu ia te outou, ua ia te aʼu se misiona faapolopolo mo laʼu auauna o Viliamu, ma laʼu auauna o Ailama, ma mo nao laua lava; ma ia tuu atu i laʼu auauna o Iosefa e nofo pea i le aiga, ona ua manaomia o ia. O le vaega o totoe o le a Ou faaali atu ia te outou i se taimi o mulimuli mai. E faapea lava. Amene."
                },
                {
                    "number": 103,
                    "text": "O lenei foi, e moni Ou te fai atu ia te outou, afai e fia auauna mai laʼu auauna o Sini ia te aʼu ma avea ma fesoasoani i laʼu auauna o Iosefa, ia tuu atu ia te ia e tulai ma sau i luga ma tu i le tofi o lona valaauga, ma faamaulalo o ia lava i oʼu luma."
                },
                {
                    "number": 104,
                    "text": "Ma afai e osi mai e ia ia te aʼu se taulaga e talia, ma tautinoga, ma nonofo faatasi pea ma loʼu nuu, faauta, o Aʼu, o le Alii lo outou Atua, o le a Ou faamaloloina o ia o le a malolo ai o ia; ma o le a toe siʼi atu e ia lona leo i luga o mauga, ma avea o se failauga i luma o oʼu mata."
                },
                {
                    "number": 105,
                    "text": "Ia tuu atu ia te ia e sau ma faatu lona aiga i le pitonuu lea ua alaala ai laʼu auauna o Iosefa."
                },
                {
                    "number": 106,
                    "text": "Ma i ana malaga uma, ia tuu atu ia te ia e sii i luga lona leo e pei o le leo o se pu, ma lapatai atu i tagata o le lalolagi ia sosola ese mai le toasa o le a oo mai."
                },
                {
                    "number": 107,
                    "text": "Ia tuu atu ia te ia e fesoasoani i laʼu auauna o Iosefa, ma ia tuu atu foi i laʼu auauna o Viliamu La e fesoasoani i laʼu auauna o Iosefa, i le faia o se folafolaga mamalu i tupu o le lalolagi, e pei lava ona Ou fai atu ai muamua ia te outou."
                },
                {
                    "number": 108,
                    "text": "Afai e fia faia e laʼu auauna o Sini loʼu loto, ia lē tuu atu ia te ia e aveese atu lona aiga i laueleele i sasaʼe, ae tuu atu ia te ia e sui lo latou nofoaga, e pei lava ona Ou fai atu ai."
                },
                {
                    "number": 109,
                    "text": "Faauta, e lē o loʼu loto le saili e ia ia maua le saogalemu ma le malutaga i fafo atu o le aai lea ua Ou tofia atu ia te outou, o le aai lava lea o Navu."
                },
                {
                    "number": 110,
                    "text": "E moni Ou te fai atu ia te outou, e oo i le taimi nei, afai e faalogo mai o ia i loʼu leo, o le a lelei o ia. E faapea lava. Amene."
                },
                {
                    "number": 111,
                    "text": "O lenei foi, e moni Ou te fai atu ia te outou, ia tuu atu i laʼu auauna o Amosa Davies e totogi siea atu i lima o e ua Ou tofia e fausia se fale e tali ai malo, o le Maota lava lea i Navu."
                },
                {
                    "number": 112,
                    "text": "Ia tuu atu ia te ia e fai lenei mea pe afai e fia fai sana siea; ma ia tuu atu ia te ia e faalogo i le fautuaga a laʼu auauna o Iosefa, ma galue i ona lava lima ina ia maua e ia le faatuatuaga o tagata."
                },
                {
                    "number": 113,
                    "text": "Ma a faamaonia e ia o ia lava i le faamaoni i mea uma o le a faatuatua atu i lana tausiga, ioe, o mea itiiti lava, o le a avea o ia ma pule i mea e tele;"
                },
                {
                    "number": 114,
                    "text": "O lea ia tuu atu ai ia te ia ia faamaualalo o ia lava ina ia mafai ona faaeaina o ia. E faapea lava. Amene."
                },
                {
                    "number": 115,
                    "text": "O lenei foi, e moni Ou te fai atu ia te outou, afai e fia usiusitai laʼu auauna o Robert D. Foster i loʼu leo, ia tuu atu ia te ia e fausia se fale mo laʼu auauna o Iosefa, e tusa ma le konekarate na faia e ia faatasi ma ia, pe a tatala atu ia te ia le faitotoa mai lea taimi i lea taimi."
                },
                {
                    "number": 116,
                    "text": "Ma ia tuu atu ia te ia ia salamo mai ona sese uma, ma faaofu o ia lava i le alofa mama; ma tuu le faia o le mea leaga, ma ia faataatitia ese ana upu faatautala mamafa uma;"
                },
                {
                    "number": 117,
                    "text": "Ma ia totogi siea atu foi i lima o le korama o le Maota i Navu, mo ia lava ma ana fanau pe a mavae atu o ia, mai lea tupulaga i lea tupulaga;"
                },
                {
                    "number": 118,
                    "text": "Ma faalogo i le fautuaga a aʼu auauna o Iosefa, ma Ailama, ma Viliamu La, ma pule ua Ou valaauina e faataatia le faavae o Siona; ma o le a lelei ia te ia e faavavau ma faavavau lava. E faapea lava. Amene."
                },
                {
                    "number": 119,
                    "text": "O lenei foi, e moni Ou te fai atu ia te outou, ia lē tuuina atu i se tagata e totogi siea i le korama o le Maota i Navu vagana ai o ia o se ua talitonu i le Tusi a Mamona, ma faaaliga ua Ou tuu atu ia te outou, ua fetalai mai ai le Alii lo outou Atua;"
                },
                {
                    "number": 120,
                    "text": "Ona o se mea e sili atu pe itiiti i lo lenei e sau mai le leaga, ma o le a o mai faatasi ma fetuu ae lē o faamanuiaga, ua fetalai mai ai le Alii lo outou Atua. E faapea lava. Amene."
                },
                {
                    "number": 121,
                    "text": "O lenei foi, e moni Ou te fai atu ia te outou, ia tuu atu i le korama o le Maota i Navu ia maua se totogi tatau ai mo a latou galuega uma ua latou faia i le fausiaina o le Maota i Navu; ma ia tuu atu ia faia o latou totogi e tusa ma le mea latou te malilie i ai i totonu o i latou lava, e tusa ma lona tau."
                },
                {
                    "number": 122,
                    "text": "Ma ia tuu atu i tagata taitoatasi o e e totogi siea e ave lana vaega o o latou totogi, pe afai e tatau ai, mo lo latou tausiga, ua fetalai mai ai le Alii; a lē o lea, ia faitauina a latou galuega mo a latou siea i lena fale. E faapea lava. Amene."
                },
                {
                    "number": 123,
                    "text": "E moni Ou te fai atu ia te outou, Ou te tuu atu nei ia te outou o e mautofi ua i ai i laʼu Perisitua, ina ia mafai ona outou umia ona ki, le Perisitua lava lea e tusa ma le faatulagaga a Mekisateko, lea ua tusa ma le faatulagaga a loʼu Atalii e Toatasi na Fanaua."
                },
                {
                    "number": 124,
                    "text": "Muamua, Ou te tuu atu ia te outou Ailama Samita e avea o se peteriaka mo outou, e umia faamanuiaga faamau o laʼu ekalesia, o le Agaga Paia lava o le folafolaga, lea e faamau ai outou mo le aso o le togiolaina, ina ia outou lē pauu e ui i le itula o le faaosoosoga atonu e oo mai i o outou luga."
                },
                {
                    "number": 125,
                    "text": "Ou te tuu atu ia te outou laʼu auauna o Iosefa e avea ma se toeaina pulefaamalumalu i luga o laʼu ekalesia atoa, e avea o se faaliliu-upu, o se talifaaaliga, o se tagatavāai, ma se perofeta."
                },
                {
                    "number": 126,
                    "text": "Ou te tuu atu ia te ia mo ni fesoasoani laʼu auauna o Sini Rikitone ma laʼu auauna o Viliamu La, ina ia avea i latou nei o se korama ma Au Peresitene Sili, e talia faaaliga mo le ekalesia atoa."
                },
                {
                    "number": 127,
                    "text": "Ou te tuu atu ia te outou laʼu auauna o Brigham Young e avea o se peresitene i luga o le aufono femalagaaʼi o le Toasefululua;"
                },
                {
                    "number": 128,
                    "text": "O le Toasefululua lea e umia ki e tatala ai le pule o loʼu malo i luga o tulimanu e fa o le lalolagi, ma a mavae lena e auina atu ai laʼu upu i tagata taitoatasi."
                },
                {
                    "number": 129,
                    "text": "O i latou ia o Heber C. Kimball, Parley P. Pratt, Orson Pratt, Orson Hyde, Viliamu Samita, Ioane Taylor, Ioane E. Page, Wilford Woodruff, Willard Richards, Siaosi A. Samita;"
                },
                {
                    "number": 130,
                    "text": "O Tavita Patten ua Ou avea mo aʼu lava; faauta, o lona perisitua e leai se tagata e avea mai ia te ia; ae, e moni Ou te fai atu ia te outou, e mafai ona tofia se isi i lena lava valaauga."
                },
                {
                    "number": 131,
                    "text": "O lenei foi, Ou te fai atu ia te outou, Ou te tuu atu ia te outou se aufono maualuga, mo le maatulimanu o Siona—"
                },
                {
                    "number": 132,
                    "text": "O o latou igoa, o Samuel Bent, Enele G. Sherwood, Siaosi W. Harisi, Charles C. Rich, Thomas Grover, Newel Knight, Tavita Dort, Dunbar Wilson—o Seymour Brunson ua Ou avea mo aʼu lava; e leai se tagata e avea lona perisitua, ae e mafai ona tofia se isi i lea lava perisitua i lona tulaga; ma e moni Ou te fai atu ia te outou, ia tuu atu i laʼu auauna o Aaron Ioanesone ia faauu i lenei valaauga i lona tulaga—o Tavita Fullmer, Alpheus Cutler, Viliamu Huntington."
                },
                {
                    "number": 133,
                    "text": "O lenei foi, Ou te tuu ia te outou Don C. Samita e avea o se peresitene i luga o le korama a faitaulaga sili;"
                },
                {
                    "number": 134,
                    "text": "O se sauniga lea ua faavaeina mo le faamoemoe o le faaagavaaina o i latou o e o le a tofia e avea ma peresitene nofomau po o ni auauna i luga o siteki eseese ua salalau lautele;"
                },
                {
                    "number": 135,
                    "text": "E mafai foi ona latou malaga atu pe a latou filifili i ai, ae ia faauuina mo peresitene nonofomau; o le tofi lea o lo latou valaauga, ua fetalai mai ai le Alii lo outou Atua."
                },
                {
                    "number": 136,
                    "text": "Ou te tuu atu ia te ia Amasa Laimani ma Noah Packard mo ni fesoasoani, ina ia latou pulefaamalumalu i luga o le korama a faitaulaga sili o laʼu ekalesia, ua fetalai mai ai le Alii."
                },
                {
                    "number": 137,
                    "text": "O lenei foi, Ou te fai atu ia te outou, Ou te tuu atu ia te outou o Ioane A. Hicks, Samuel Viliamu, ma Jesse Baker, o le perisitua lea e pulefaamalumalu i luga o le korama a toeaina, o se korama lea ua faatuina mo faifeau nonofomau; e ui i lea e mafai ona latou malaga, peitai ua faauuina i latou e avea ma faifeau nonofomau i laʼu ekalesia, ua fetalai mai ai le Alii."
                },
                {
                    "number": 138,
                    "text": "O lenei foi, Ou te tuu atu ia te outou o Iosefa Young, Josiah Butterfield, Daniel Miles, Enele Herriman, Zera Pulsipher, Levi Hancock, James Foster, e pulefaamalumalu i luga o le korama a fitugafulu;"
                },
                {
                    "number": 139,
                    "text": "O se korama lea ua faatuina mo toeaina femalagaai e molimau atu loʼu igoa i le lalolagi atoa, i soo se mea e auina atu i ai i latou e le aufono maualuga femalagaaʼi, o aʼu aposetolo ia, e saunia se ala i luma o oʼu mata."
                },
                {
                    "number": 140,
                    "text": "O le eseesega i le va o lenei korama ma le korama a toeaina o le tasi e femalagaaʼi e lē aunoa, aʼo le isi e pulefaamalumalu i luga o aulotu mai lea taimi i lea taimi; o le tasi ua i ai le tiutetauave o le pulefaamalumalu mai lea taimi i lea taimi, aʼo le isi ua leai se tiutetauave ua i ai e pulefaamalumalu ai, ua fetalai mai ai le Alii lo outou Atua."
                },
                {
                    "number": 141,
                    "text": "O lenei foi, Ou te fai atu ia te outou, Ou te tuu atu ia te outou Vinson Knight, Samuel H. Samita, ma Shadrach Roundy, pe afai e talia e ia, e pulefaamalumalu i luga o le au epikopo; o se malamalama o lea au epikopo ua taʼua ua tuu atu ia te outou i le tusi o Mataupu Faavae ma Feagaiga."
                },
                {
                    "number": 142,
                    "text": "O lenei foi, Ou te fai atu ia te outou, o Samuel Rolfe ma ona fesoasoani mo ositaulaga, ma le peresitene o aoao ma ona fesoasoani, ma le peresitene foi o tiakono ma ona fesoasoani, ma le peresitene foi o le siteki ma ona fesoasoani."
                },
                {
                    "number": 143,
                    "text": "O tofiga o i luga aʼe ua Ou tuu ia te outou, ma o latou ki, mo fesoasoani ma mo pulega, mo le galuega a le auaunaga ma le faaatoatoaina o laʼu au paia."
                },
                {
                    "number": 144,
                    "text": "Ma Ou te tuu atu ia te outou se poloaiga, ia outou faatumuina ia tofiga uma ma pasia igoa na ua Ou tau atu, pe a lē o lea ia lē pasia i latou i laʼu konafesi aoao;"
                },
                {
                    "number": 145,
                    "text": "Ma e tatau ona outou saunia ni potu mo ia tofi i loʼu fale pe a outou fausiaina i loʼu igoa, ua fetalai mai ai le Alii lo outou Atua. E faapea lava. Amene."
                }
            ]
        },
        "/study/scriptures/dc-testament/dc/125": {
            "uri": "/study/scriptures/dc-testament/dc/125",
            "title": "Mataupu Faavae ma Feagaiga 125",
            "data_type": "chapter",
            "chapter_name": "Vaega 125",
            "chapter_summary": [
                "1–4, Ia fausia e le Au Paia aai ma ia faapotopoto i siteki o Siona."
            ],
            "verses": [
                {
                    "number": 1,
                    "text": "O le a le finagalo o le Alii e faatatau i le au paia i le Teritori o Aioua?"
                },
                {
                    "number": 2,
                    "text": "E moni, ua faapea ona fetalai mai o le Alii, Ou te fai atu ia te outou, afai e fia faia e i latou o e ua taʼua i latou e i latou lava i loʼu igoa ma o loo taumafai e avea ma aʼu au paia, afai latou te fia faia loʼu loto ma tausi i aʼu poloaiga e faatatau ia te i latou, ia tuu atu ia te i latou e faapotopoto faatasi i latou lava i nofoaga o le a Ou tofia mo i latou e ala atu i laʼu auauna o Iosefa, ma ati aʼe aai i loʼu igoa, ina ia latou saunia mo mea ua faapolopoloina mo se taimi o le a oo mai."
                },
                {
                    "number": 3,
                    "text": "Ia tuu atu ia te i latou e fausia se aai i loʼu igoa i luga o le laueleele fesagaʼi ma le aai o Navu, ma ia tuu atu le igoa o Saraʼemila e faaigoa ai."
                },
                {
                    "number": 4,
                    "text": "Ma ia tuu atu ia i latou uma o e e o mai mai sasaʼe, ma sisifo, ma matu, ma saute, o e e mananao e nonofo ai i totonu, e ave o latou tofi i lena lava aai, faapea foi i le aai o Nasavila, po o i le aai o Navu, ma i siteki uma ua Ou tofia, ua fetalai mai ai le Alii."
                }
            ]
        },
        "/study/scriptures/dc-testament/dc/126": {
            "uri": "/study/scriptures/dc-testament/dc/126",
            "title": "Mataupu Faavae ma Feagaiga 126",
            "data_type": "chapter",
            "chapter_name": "Vaega 126",
            "chapter_summary": [
                "1–3, Ua viia Brigham Young i ana galuega ma ua faamalolo mai le malaga mamao atu i le lumanai."
            ],
            "verses": [
                {
                    "number": 1,
                    "text": "Le uso pele e ma alofagia tele, o Brigham Young, e moni ua faapea ona fetalai mai o le Alii ia te oe: Laʼu auauna e Brigham, ua lē toe manaomia mai i lou lima le tuua o lou aiga e pei o taimi ua mavae, ona ua talia ia te aʼu lau taulaga."
                },
                {
                    "number": 2,
                    "text": "Ua Ou vaai i au galuega ma taumafaiga i malaga mo loʼu igoa."
                },
                {
                    "number": 3,
                    "text": "O lea Ou te poloaiina ai oe ia auina atu laʼu upu i le lautele mamao, ma tausi faapitoa lelei lou aiga mai le taimi nei, mai le taimi nei i luma ma le faavavau. Amene."
                }
            ]
        },
        "/study/scriptures/dc-testament/dc/127": {
            "uri": "/study/scriptures/dc-testament/dc/127",
            "title": "Mataupu Faavae ma Feagaiga 127",
            "data_type": "chapter",
            "chapter_name": "Vaega 127",
            "chapter_summary": [
                "1–4, Ua olioli Iosefa Samita i sauaga ma puapuaga; 5–12, E tatau ona tausia talafaamaumau e faatatau i papatisoga mo e ua maliliu."
            ],
            "verses": [
                {
                    "number": 1,
                    "text": "Talu ai ona ua faaali mai e le Alii ia te aʼu e faatatau i oʼu fili, i Misuri ma le Setete lenei, ua latou toe tuli mai ia te aʼu; ma talu ai ona ua latou tuli mai ia te aʼu e aunoa ma se pogai, ma ua lē i ai sina ata po o se lanu itiiti o le faamasinotonu po o se aiā i la latou itu i le faaosoina o a latou sauaga e faasaga mai ia te aʼu; ma talu ai ona o a latou tuuaʼiga ua faavae uma i le pepelo o le lama silisili ona uliuli, ua ou manatu ai ua tatau ma ua poto ia te aʼu ona tuua le alaalafaga mo se vaitau puupuu, mo loʼu lava saogalemu ma le saogalemu o lenei nuu. Ou te fia fai atu ia i latou o e ua ou fai pisinisi faatasi ma i latou, ua ou tuua aʼu mea tau pisinisi i sui ma failautusi o e o le a taulimaina pisinisi uma i se ala vave ma tatau, ma o le a vaai ia soloia aʼu aitalafu uma i le taimi e tatau ai, i le faamatuu atu lea o meatotino, po o se isi ala, e pei ona tatau ai i se tulaga, pe tusa ai ma tulaga e mafai ai. A oo ina ou iloa ua uma atu le afā, ona ou toe foi mai ai lea ia te outou."
                },
                {
                    "number": 2,
                    "text": "Ma o tugā ua valaaulia aʼu ou te ala atu ai, e peiseai ua nao se mea faatauvaa ia mea ia te aʼu, ona o le lotovale ma le ita o tagata ua avea ma oʼu tulaga masani i aso uma o loʼu olaga; ma o le a se pogai e foliga mai ai o se mealilo lea, vagana ai na faauuina aʼu mai i luma atu o le faavaega o le lalolagi mo se faamoemoe lelei, pe leaga, e pei ona outou filifili e taʼu ai. Ia outou faamasino mo outou lava. Ua silafia e le Atua ia mea uma, pe lelei pe leaga. Ae e ui i lea, o le vai loloto o le mea lea ua masani ona ou aau ai. Ua avea ia mea uma ma uiga masani ia te aʼu; ma ua ou lagona, e pei o Paulo, e olioli i puapuaga; ona ua laveaiina aʼu i fafo e le Atua o oʼu tamā mai nei puapuaga uma e oo mai i le aso nei, ma o le a ia laveaiina aʼu mai le taimi nei i luma; aua faauta, ma tagaʼi, o le a ou manumalo i oʼu fili uma, aua ua fetalai mai ai le Alii le Atua."
                },
                {
                    "number": 3,
                    "text": "O lea, ia tuu atu i le au paia uma ia olioli, ma fiafia tele; aua o le Atua o Isaraelu o lo latou Atua, ma o le a tuuina mai e ia se taui totogi faamasinotonu i luga o ulu o tagata uma ua faasauā ia te i latou."
                },
                {
                    "number": 4,
                    "text": "O lenei foi, e moni ua faapea ona fetalai mai o le Alii: Ia tuu atu le galuega o loʼu malumalu, ma galuega uma ua Ou tofia ia te outou, ia faia pea ma lē taofia; ma ia tuu atu lo outou filiga, ma lo outou maelega, ma le onosai, ma a outou galuega ia toe faaluaina, ma o le a leai se ala e aveesea ai lo outou taui, ua fetalai mai ai le Alii o Au. Ma afai latou te sauaina outou, sa faapea foi ona latou sauaina perofeta ma tagata amiotonu o e na muamua ia te outou. Ua i ai se taui mo nei mea uma i le lagi."
                },
                {
                    "number": 5,
                    "text": "O lenei foi, Ou te tuu atu ia te outou se upu e faatatau i le papatisoga mo o outou tagata maliliu."
                },
                {
                    "number": 6,
                    "text": "E moni, ua faapea ona fetalai mai o le Alii ia te outou e faatatau i o outou tagata maliliu: A papatiso soo se tasi o outou mo o outou tagata maliliu, ia tuu atu ia i ai se tusitalafaamaumau, ma ia tuu atu ia avea o ia o se molimau-vaai o a outou papatisoga; ia tuu atu ia te ia e faalogo ma ona taliga, ina ia mafai ona molimau o ia i le moni, ua fetalai mai ai le Alii;"
                },
                {
                    "number": 7,
                    "text": "Ina ia tusifaamaumauina i le lagi a outou faamaumauga uma; soo se mea tou te faamauina i le lalolagi, e mafai ona faamauina i le lagi; soo se mea tou te tatalaina i le lalolagi, e mafai ona tatalaina i le lagi;"
                },
                {
                    "number": 8,
                    "text": "Aua ua lata ona Ou toefuatai atu mea e tele i le lalolagi, e faatatau i le perisitua, ua fetalai mai ai le Alii o Au."
                },
                {
                    "number": 9,
                    "text": "O lenei foi, ia tuu atu ia faatulaga tatau talafaamaumau uma, ina ia mafai ona tuu o i latou i potutusi faamaumau o loʼu malumalu paia, e taofi ai ia manatua mai lea tupulaga i lea tupulaga, ua fetalai mai ai le Alii o Au."
                },
                {
                    "number": 10,
                    "text": "Ou te fia fai atu i le au paia uma, sa ou manao, ma le naunau tele lava, e tautala atu ia te i latou mai le pulelaa e faatatau i le mataupu o le papatisoga mo e ua maliliu, i le Sapati e sosoo ai. Ae talu ai ona ua lē i ai i laʼu pule le faia o lena mea, o le a ou tusia le afioga a le Alii e faatatau i lena mataupu, mai lea taimi i lea taimi, ma auina atu ia te outou i le meli, faapea foi ma le tele o isi mea."
                },
                {
                    "number": 11,
                    "text": "Ou te faaiʼu nei laʼu tusi mo le taimi nei, ona ua leai se taimi tele; aua ua lamalama vaavaai le fili, ma e pei ona fetalai le Faaola, ua sau le aloalii o le lalolagi lenei, ae ua leai se mea o ia te ia ia te aʼu."
                },
                {
                    "number": 12,
                    "text": "Faauta, o laʼu tatalo i le Atua, ia faaolaina outou uma. Ma ou te saini aʼu lava o la outou auauna i le Alii, o le perofeta ma le tagatavāai O Le Ekalesia a Iesu Keriso o le Au Paia o Aso e Gata Ai."
                }
            ]
        },
        "/study/scriptures/dc-testament/dc/128": {
            "uri": "/study/scriptures/dc-testament/dc/128",
            "title": "Mataupu Faavae ma Feagaiga 128",
            "data_type": "chapter",
            "chapter_name": "Vaega 128",
            "chapter_summary": [
                "1–5, E tatau i tusitalafaamaumau i alaalafaga ma i le ekalesia aoao ona faamaonia le moni o papatisoga mo e ua maliliu; 6–9, O a latou talafaamaumau ua faamauina ma tusifaamaumauina i le lalolagi ma le lagi; 10–14, O le faatanoa o le vai papatisoga o se faatusa o le tuugamau; 15–17, Ua fuatai mai e Elia le mana e faatatau i le papatisoga mo e ua maliliu; 18–21, O ki uma, mana, ma pule o tisipenisione ua mavae ua toefuatai mai; 22–25, Ua folafola mai tala fiafia ma mamalu mo e o ola ma e ua maliliu."
            ],
            "verses": [
                {
                    "number": 1,
                    "text": "E pei ona ou fai atu ia te outou i laʼu tusi ae ou te lei tuua loʼu fale, o le a ou tusi atu ia te outou mai lea taimi i lea taimi ma tuu atu ia te outou faamatalaga e faatatau i mataupu e tele, o lea ou te toe faaauau ai le mataupu o le papatisoga mo e ua maliliu, ona e peiseai ua i ai pea lena mataupu i loʼu mafaufau, ma uunaʼi malosi mai e sili atu i oʼu lagona, talu mai ona tuli o aʼu e oʼu fili."
                },
                {
                    "number": 2,
                    "text": "Sa ou tusia atu ia te outou ni upu itiiti o le faaaliga e faatatau i se tusitalafaamaumau. Ua ou maua ni vaaiga itiiti faaopoopo e faatatau i lenei mataupu, ia o le a ou faamaonia nei. O lena mea, sa taʼu atu i laʼu tusi muamua e tatau ona i ai se tusitalafaamaumau, o lē e tatau ona molimau-vaai, ma faalogo foi i ona taliga, ina ia mafai ona faia e ia se talafaamaumau moni i luma o le Alii."
                },
                {
                    "number": 3,
                    "text": "O lenei, e faatatau i lenei mataupu, e faigata tele i se tusitalafaamaumau e toatasi ona i ai i taimi uma, ma faia le galuega uma. Ina ia foʼia lenei faigata, e mafai ona tofia se tusitalafaamaumau i uarota taitasi o le aai, o sē ua agavaa lelei i le tusiga saʼo o tala; ma ia tuu atu ia te ia ia matua auiliili ma saʼo tonu i le tusiga o taualumaga atoa, ma faamaonia i lana talafaamaumau sa vaai o ia i ona mata, ma faalogo i ona taliga, ma tusia le aso, ma igoa, ma isi mea faapena, ma le talafaasolopito o le mea atoa na fai; ma taʼu mai foi igoa o ni tagata se toatolu e i ai, pe afai e i ai ni isi, o e e mafai ona faamaonia lea lava mea i soo se taimi pe a valaau atu i ai, ina ia mafai ona faamautuina o upu uma e ala i fofoga o ni molimau e toalua pe toatolu."
                },
                {
                    "number": 4,
                    "text": "Ona, tuu atu lea i ai o se tusitalafaamaumau aoao, o lē e mafai ona tuulima atu i ai isi talafaamaumau ia, ua o faatasi ma tusifaamaonia i luga o a latou lava saini, e faamaonia ai o le talafaamaumau ua latou faia ua moni. Ona mafai lea e le tusitalafaamaumau aoao o le ekalesia ona tusia le talafaamaumau i le tusi aoao a le ekalesia, faatasi ma tusifaamaonia ma molimau uma na auai, faatasi ma lana lava faamatalaga ua talitonu moni lava o ia o faamatalaga ma talafaamaumau ua taʼua i luga, ua moni, mai lona malamalama i le uiga lautele ma le tofiga o ia alii e le ekalesia. Ma a uma ona faia o lenei mea i le tusi aoao a le ekalesia, o le a faapea lava ona paia o le talafaamaumau, ma tali ai le sauniga e pei lava na vaai i ai o ia i ona mata ma faalogo i ai i ona taliga, ma fai se talafaamaumau o lea lava sauniga i le tusi aoao o le ekalesia."
                },
                {
                    "number": 5,
                    "text": "Atonu tou te manatu ua auiliili tele lenei faatulagaga o mea; ae tuu mai ou te taʼu atu ia te outou ua nao se mea e tali atu ai i le finagalo o le Atua, i le mulimuli lea i le sauniga ma le sauniuniga na faauu ma saunia e le Alii i luma atu o le faavaega o le lalolagi, mo le faaolataga o e ua maliliu, o e e maliliu e aunoa ma se malamalama o le talalelei."
                },
                {
                    "number": 6,
                    "text": "O lenei foi, ou te manao ia outou manatua sa mafaufauina e Ioane le Talifaaaliga lenei lava mataupu e faatatau i e ua maliliu; ina ua fetalai mai o ia, e pei o le a outou maua ua tusifaamaumauina i le Faaaliga 20:12: Ma na ou vaai i e na oti, o e faatauvaa ma e taʼutaʼua, o tutu i luma o le Atua; ma sa fofola tusi; ma sa fofola se tasi tusi, o le tusi lea o le ola; ma sa faamasinoina e na oti i mea na tusia i tusi, e tusa ma a latou galuega."
                },
                {
                    "number": 7,
                    "text": "O le a outou iloa i lenei mausii sa tatalaina tusi; ma sa tatalaina se isi tusi, o le tusi lea o le ola; ae sa faamasinoina e ua maliliu i mea na sa tusia i tusi, e tusa ma a latou galuega; o lea, o tusi ua taʼua atonu o tusi ia ua i ai talafaamaumau o a latou galuega, ma ua faasino i talafaamaumau ua tausia i le lalolagi. Ma o le tusi sa taʼua o le tusi o le ola o le talafaamaumau lea ua tausia i le lagi; o le mataupu autu lea ua o gatasi tonu ma le mataupu faavae ua poloaiina ai outou i le faaaliga o loo i ai i le tusi na ou tusi atu ia te outou ae ou te lei tuua loʼu fale—ina ia mafai ia outou faamaumauga uma ona tusifaamaumauina i le lagi."
                },
                {
                    "number": 8,
                    "text": "O lenei, o le uiga o lenei sauniga, ua i ai i le mana o le perisitua, e ala i le faaaliga a Iesu Keriso, lea ua tuu mai ai i totonu e faapea o soo se mea tou te faamauina i le lalolagi o le a faamauina foi lea i le lagi, ma o soo se mea tou te tatalaina i le lalolagi o le a tatalaina foi lea i le lagi. Po o, i ni isi upu, i le ave lea o se vaaiga ese mai o le faaliliuga, o soo se mea tou te tusifaamaumauina i le lalolagi o le a tusifaamaumauina i le lagi, ma o soo se mea tou te lē tusifaamaumauina i le lalolagi o le a lē tusifaamaumauina foi i le lagi; aua o le a faamasino ai o outou tagata maliliu mai i tusi, e tusa ma a latou lava galuega, pe na faia e i latou lava sauniga i o latou lava tagata patino, pe ala i ni o latou lava sui, e tusa ma le sauniga na saunia e le Atua mo lo latou faaolataga mai i luma atu o le faavaega o le lalolagi, e tusa ma talafaamaumau sa latou tausia e faatatau i o latou tagata maliliu."
                },
                {
                    "number": 9,
                    "text": "Atonu e foliga i ni isi o se mataupu faavae faasausili tele ua tatou tautala i ai—o se mana lea e faamaumau pe fusia ai i le lalolagi ma fusia ai i le lagi. E ui i lea, i vaitausaga uma o le lalolagi, soo se taimi na tuu mai ai e le Alii se tisipenisione o le perisitua i soo se alii e ala i faaaliga moni, po o i soo se vaega o alii, sa tuuina mai lenei mana i taimi uma. O lea, soo se mea na faia e na alii i le pule, i le suafa o le Alii, ma faia tonu ma le faamaoni, ma tausia se talafaamaumau tatau ai ma faamaoni o lea lava mea, sa avea o se tulafono i le lalolagi ma i le lagi, ma sa lē mafai ona solofuaina, e tusa ma poloaiga a le Ieova silisili. O se upu faamaoni lenei. O ai e mafai ona faalogo i ai?"
                },
                {
                    "number": 10,
                    "text": "O lenei foi, mo se faataitaiga, le Mataio 16:18, 19: Ma Ou te fai atu foi ia te oe, o Peteru oe, ma Ou te ati aʼe laʼu ekalesia i luga o lenei papa, ma e lē mafai e faitotoa o seoli ona manumalo faasaga i ai. Ma Ou te tuu atu ia te oe ki o le malo o le lagi: ma o soo se mea e te faamauina i le lalolagi, o le a faamauina foi lea i le lagi; ma o soo se mea e te tālā i le lalolagi, o le a tatalaina foi lea i le lagi."
                },
                {
                    "number": 11,
                    "text": "O lenei o le mealilo tele ma sili o le mataupu atoa, ma le lelei sili aoao o le mataupu atoa ua taatia nei i o tatou luma, ua i ai lea i le mauaina o mana o le Perisitua Paia. Ona o ia e tuu atu i ai ia ki e leai se faigata e i ai i le mauaina o le malamalama o mea moni e faatatau i le olataga o le fanauga a tagata, e faatatau uma mo e ua maliliu faapea ma mo e o ola."
                },
                {
                    "number": 12,
                    "text": "O totonu o iinei ua i ai le mamalu ma le viiga, ma le ola pea ma le ola e faavavau—O le sauniga o le papatisoga i le vai, ia faatofuina ai ina ia o gatasi ma le faatusa o le maliu, ina ia o gatasi le tasi mataupu autu ma le isi; o le faatofuina i le vai ma le alu aʼe i fafo mai le vai ua faatusa i le toetutu mai o e ua maliliu i le o mai i fafo mai o latou tuugamau; o lea na faatu ai lenei sauniga e fai ai se sootaga ma le sauniga o le papatisoga mo e ua maliliu, aua ua faatusa lea i e ua maliliu."
                },
                {
                    "number": 13,
                    "text": "O lea, na faatu ai le faatanoa o le vai papatisoga o se faatusa o le tuugamau, ma na poloaiina ai ia tuu i se mea i lalo i le mea e masani ona potopoto ai e o ola, e faailoa atu ai e o ola ma e ua oti, ma ina ia i ai i mea uma so latou faatusa, ma ina ia o gatasi ma le tasi—o mea faalelalolagi ua o gatasi ma mea faalelagi, e pei ona taʼu mai e Paulo, i le 1 Korinito 15:46, 47, ma le 48:"
                },
                {
                    "number": 14,
                    "text": "Ae peitai e le muamua le faaleagaga, a o le faaletino; ona mulimuli ai lea o le faaleagaga. E faaleeleele le uluai tagata, na fua mai i le eleele; a o le tagata mulimuli, o le Alii lea mai le lagi. Pei o lē faaleeleele, e faapea lava o e faaleeleele; pei o lē faalelagi, e faapea lava o e faalelagi. Ma e faapei o talafaamaumau ua i ai i le lalolagi e faatatau i o outou tagata maliliu, ua tonu ona faia, ua faapea foi ona i ai o talafaamaumau i le lagi. O lenei, la, o le mana faamau ma faamauina lea, ma, i se tasi uiga o le upu, o ki ia o le malo, ia ua i ai le ki o le malamalama."
                },
                {
                    "number": 15,
                    "text": "Ma o lenei, oʼu uso e, ma tuafafine pele e ma alofaina, tuu mai ia te aʼu e tauina atu ia te outou o mataupu autu nei e faatatau i e ua maliliu ma e o ola e lē mafai ona tatou ala māmā atu ai i luga, e faatatau i lo tatou olataga. Ona o lo latou olataga ua tatau ma taua tele mo lo tatou olataga, e pei ona faimai Paulo e faatatau i tamā—e faapea e lē mafai ona faaatoatoaina o i latou e aunoa ma i tatou—pe mafai foi ona faaatoatoaina i tatou e aunoa ma o tatou tagata maliliu."
                },
                {
                    "number": 16,
                    "text": "Ma o lenei, e faatatau i le papatisoga mo e ua maliliu, o le a ou tuu atu ia te outou ni isi upusii a Paulo, i le 1 Korinito 15:29: A faapea, pe faapefea e ua papatisoina ma sui o e ua oti? Afai e moni, e le toe tutu e ua oti, ona o le a ea ua papatisoina ai i latou ma sui o e ua oti?"
                },
                {
                    "number": 17,
                    "text": "O lenei foi, e faaopoopo i lenei upusii ou te tuu atu ai ia te outou se upusii mai se tasi o perofeta, o lē sa silasila totoʼa lona fofoga i le toefuataiga o le perisitua, mamalu o le a faaali mai i aso e gata ai, ma i se ala faapitoa i lenei mataupu sili ona mamalu o mataupu uma o le talalelei tumau-faavavau, ua taʼua, o le papatisoga mo e ua maliliu; aua ua fai mai Malaki, mataupu mulimuli, fuaiupu 5 ma le 6: Faauta, Ou te auina atu ia te outou Elia le perofeta ae lei oo mai le aso tele ma le mataʼutia o le Alii. Ma o le a liliu e ia le loto o tamā i fanau, ma le loto o fanau i o latou tamā, neʼi Ou alu atu ma taia le lalolagi i se fetuu."
                },
                {
                    "number": 18,
                    "text": "Atonu e mafai ona ou faia se faaliliuga e sili atu ona manino i lo lea, ae ua lava le manino ua i ai i le tulaga ua i ai nei e talafeagai ma loʼu faamoemoe. Ua lava ona iloa, i le tulaga lenei, o le a taia le lalolagi i se fetuu vagana ua i ai se ituaiga o sooga mau po o se isi mea i le va o tamā ma fanau, i luga o se mataupu po o se isi mea—ma faauta o le a lena mataupu? O le papatisoga lea mo e ua oti. Ona o i tatou e aunoa ma i latou e lē mafai ona faaatoatoaina; pe mafai foi ona faaatoatoaina i latou e aunoa ma i tatou. Pe mafai foi ona faaatoatoaina i latou po o i tatou e aunoa ma i latou o e na maliliu i i le talalelei; aua e tatau i le aumai o le tisipenisione o le atoatoaga o taimi, le tisipenisione lea ua amata nei ona aumai, ona faia o se tuufaatasiga atoa ma oʼooʼo ma atoatoa, ma se sooga mau faatasi o tisipenisione, ma ki, ma mana, ma mamalu, ma faaali mai e amata mai i aso o Atamu e oo mai lava i le taimi nei. Ma ua lē gata i lenei, ae o mea na sa lei faaalia mai lava mai le faavaega o le lalolagi, ae sa tausi natia mai i e popoto ma mafaufau, o le a faaalia i tamameamea ma fesusui, i le tisipenisione lenei o le atoaga o taimi."
                },
                {
                    "number": 19,
                    "text": "O lenei, o le a le mea ua tatou faalogo i ai i le talalelei ua tatou maua? O se leo o le fiafia! O se leo o le alofa mutimutivale mai le lagi; ma o se leo o le ʼupumoni mai le eleele; o tala fiafia mo e ua oti; o se leo o le fiafia mo e o ola ma e ua oti; o tala fiafia o le olioli tele. E matua matagofie i luga o mauga vae o i latou o e e aumaia tala fiafia o mea lelei, ma fai mai ia Siona: Faauta, ua nofotupu lou Atua! E pei o le sau o Karamelu, o le a faapena ona alu ifo o le malamalama o le Atua i o latou luga!"
                },
                {
                    "number": 20,
                    "text": "O lenei foi, o le a le mea ua tatou faalogoina? O tala fiafia mai Kumora! O Moronae, o se agelu mai le lagi, ua folafola mai le faataunuuga o perofeta—o le tusi o le a faaali mai. O le siufofoga o le Alii i le vao o Feiete, itumalo o Seneka, ua folafola mai molimau e toatolu e molimau i le tusi! O le siufofoga o Mekaeli i auvai o le Susikuana, na iloa ai le tiapolo ina ua tu mai o ia e pei o se agelu o le malamalama! O le siufofoga o Peteru, Iakopo, ma Ioane i le vao i le va o Haramoni, i le itumalo o Susikuana, ma Kolesavile, i le itumalo o Perume, i luga o le vaitafe o Susikuana, ua taʼu mai o i latou lava ua i ai ki o le malo, ma le tisipenisione o le atoaga o taimi!"
                },
                {
                    "number": 21,
                    "text": "O lenei foi, o le siufofoga o le Atua i le potu o le Tamā matua o Uitimera, i Feiete, i le itumalo o Seneka, ma i taimi eseese, ma i nofoaga eseese i malaga ma puapuagatia uma o lenei Ekalesia a Iesu Keriso o le Au Paia o Aso e Gata Ai! Ma le siufofoga o Mekaeli, le agelu sili; o le siufofoga o Kaperielu, ma Refaelu, ma agelu eseese, mai ia Mekaeli po o Atamu e oo mai i lalo i le taimi nei, ua latou tautino uma mai a latou tisipenisione, a latou aiā, a latou ki, o latou mamalu, o latou malualiʼi ma viiga, ma le mana o lo latou perisitua; ua tuu mai lea fasifuaitau i lea fasifuatau, o lea mataupu i le a mataupu; o si mea itiiti i ʼi, ma si mea itiiti i ʼo; ua tuu mai ai ia te i tatou le faamafanafanaga i le folafola atu o mea o le a oo mai, ua faamautu ai lo tatou faamoemoe!"
                },
                {
                    "number": 22,
                    "text": "Uso e, tatou te lē o atu pea ea i lenei savali sili? O atu i luma ae lē o le solomuli. Lototetele, uso e; o atu pea, o atu pea i le manumalo! Ia olioli o outou loto, ma ia fiafia tele. Tuu atu i le lalolagi e alalaga i pesega. Tuu atu i e ua oti e tautala mai i viiga e faavavau i le Tupu o Emanuelu, o lē na faauuina, ae lei i ai le lalolagi, le mea e mafai ai e i tatou ona togiolaina i latou i fafo mai lo latou falepuipui; ona o le a faasaolotoina pagota."
                },
                {
                    "number": 23,
                    "text": "Ia tuu atu i mauga e alalaga i le olioli, ma o outou o vanu uma ia alalaga leo tetele; ma outou o sami ma laueleele matutu uma ia taʼutaʼu atu mea ofoofogia a lo outou Tupu Faavavau! Ma o outou o vaitafe, ma alia, ma vai iti, ia tafe atu i lalo ma le fiafia. Ia tuu atu i vao ma laau uma o le fanua ia viia le Alii; ma outou o papa ʼalā ia fetagisi i le olioli! Ma ia tuu atu i le la, le masina, ma fetu o le taeao ia pepese faatasi, ma ia tuu atu i atalii uma o le Atua ia alalaga i le olioli! Ma ia tuu atu i foafoaga faavavau e tautino atu lona suafa e faavavau ma faavavau lava! Ma ou te toe fai atu, ua matua mamalu lava le siufofoga ua tatou faalogoina mai le lagi, ua folafola mai i o tatou taliga, le mamalu, ma le olataga, ma le viiga, ma le ola pea, ma le ola e faavavau; o malo, ma itumalo, ma mana!"
                },
                {
                    "number": 24,
                    "text": "Faauta, ua oo mai lava le aso tele o le Alii; ma o ai e mafai ona gafatiaina le aso o lona oo mai, o ai e mafai ona tu pe a afio mai o ia? Aua ua pei o ia o le afi a le tunu auro, ma pei o le moli a le taʼofu; ma o le a nofo o ia e pei o se faalelei ma faamamā ario, ma o le a faamamā e ia atalii o Levi, ma faamamā i latou e pei o le auro ma le ario, ina ia mafai ona latou osi atu i le Alii se taulaga i le amiotonu. O lea, ia tatou osi atu, o se ekalesia ma se nuu, ma se Au Paia o Aso e Gata Ai, se taulaga i le Alii i le amiotonu; ma ia tatou tuu atu i lona malumalu paia, pe a uma, se tusi ua i ai talafaamaumau o o tatou tagata maliliu, lea o le a agavaa mo le talia atoatoa."
                },
                {
                    "number": 25,
                    "text": "Uso e, ua ia te aʼu ni mea e tele e fai atu ia te outou e uiga i le mataupu; ae o le a faaiʼu mo le taimi nei, ma faaauau le mataupu i se isi taimi. O aʼu, e pei lava o taimi uma, o la outou auauna lotomaualalo ma uo lē masuia lava."
                }
            ]
        },
        "/study/scriptures/dc-testament/dc/129": {
            "uri": "/study/scriptures/dc-testament/dc/129",
            "title": "Mataupu Faavae ma Feagaiga 129",
            "data_type": "chapter",
            "chapter_name": "Vaega 129",
            "chapter_summary": [
                "1–3, O loo i ai tino toetutu ma tino agaga i le lagi; 4–9, Ua tuu mai ki e mafai ona iloa ai avefeau mai tala atu o le veli."
            ],
            "verses": [
                {
                    "number": 1,
                    "text": "E i ai ni ituaiga e lua o tagata i le lagi, ua taʼua: O agelu, o e o ni peresona toetutu, ua i ai ni tino o aano ma ivi—"
                },
                {
                    "number": 2,
                    "text": "Mo se faataitaiga, na fetalai Iesu: Tagotago mai ia te aʼu ma vaai, ona o se agaga e leai ni aano ma ni ivi, e pei ona outou vaai mai ua ia te aʼu."
                },
                {
                    "number": 3,
                    "text": "Lua: O agaga o tagata amiotonu ua faaatoatoaina, i latou ia o e e lei toetutu mai, ae ua mauaina lea lava mamalu e tasi."
                },
                {
                    "number": 4,
                    "text": "A sau se avefeau ma fai mai ua ia te ia se savali mai le Atua, tuu atu ia te ia lou lima ma talosaga atu ia te ia e faatalofa ma oe."
                },
                {
                    "number": 5,
                    "text": "Afai o ia o se agelu o le a faia faapea e ia, ma o le a e lagona lona lima."
                },
                {
                    "number": 6,
                    "text": "Ae afai o ia o le agaga o se tagata amiotonu ua faaatoatoina o le a sau o ia i lona mamalu; ona ua pau lena o le ala e mafai ona faaali mai ai o ia—"
                },
                {
                    "number": 7,
                    "text": "Fesili atu ia te ia e faatalofa ma oe, ae o le a lē gaioi, ona ua lē tusa ai ma le tulafono o le lagi mo se tagata amiotonu ia taufaasese; ae o le a tuu mai pea e ia lana savali."
                },
                {
                    "number": 8,
                    "text": "Ae afai o le tiapolo ua pei o se agelu o le malamalama, a e fesili atu ia te ia e faatalofa o le a tuu mai e ia lona lima ia te oe, ae o le a e lē lagonaina se mea; o lea o le a mafai ai ona e iloa o ia."
                },
                {
                    "number": 9,
                    "text": "O ki autu ia e tolu e mafai ai ona outou iloa pe ua mai le Atua soo se auaunaga."
                }
            ]
        },
        "/study/scriptures/dc-testament/dc/130": {
            "uri": "/study/scriptures/dc-testament/dc/130",
            "title": "Mataupu Faavae ma Feagaiga 130",
            "data_type": "chapter",
            "chapter_name": "Vaega 130",
            "chapter_summary": [
                "1–3, E mafai ona afifio tino mai le Tamā ma le Alo i tagata; 4–7, Ua nonofo agelu i se sifia selesitila; 8–9, O le lalolagi selesitila o le a avea o se Urima ma se Tumena tele; 10–11, O le a tuu mai se maʼa sinasina ia i latou uma o e e ulu atu i le lalolagi selesitila; 12–17, Ua taofia mai le Perofeta le taimi o le Afio Mai Faalua; 18–19, O le malamalama e maua i le olaga lenei o le a tutu mai ma i tatou i le Toetutū; 20–21, O faamanuiaga uma e oo mai i le usiusitai i tulafono; 22–23, Ua i ai i le Tama ma le Alo ni tino o aano ma ivi."
            ],
            "verses": [
                {
                    "number": 1,
                    "text": "A afio mai le Faaola o le a tatou vaai ia te ia e pei ona i ai o ia. O le a tatou vaai o ia o se tagata e pei o i tatou lava."
                },
                {
                    "number": 2,
                    "text": "Ma o lea lava mafutaga ua i ai ia te i tatou iinei o le a i ai ia te i tatou iina, ae o le a nao na faatasia ma le mamalu e faavavau, o se mamalu e lē o ia i tatou i le taimi nei."
                },
                {
                    "number": 3,
                    "text": "Ioane 14:23—O le faaali mai o le Tamā ma le Alo, i le fuaiupu lena, o se afifio patino mai lava lea; ma o le manatu e faapea e mau le Tamā ma le Alo i le loto o le tagata, o se taofiga faa-lotu tuai, ma ua sese."
                },
                {
                    "number": 4,
                    "text": "I le tali atu i le fesili—Ua lē tusa ea le faitauga o le taimi a le Atua, taimi a le agelu, taimi a le perofeta, ma le taimi a le tagata ma le paneta ua latou nonofo ai?"
                },
                {
                    "number": 5,
                    "text": "Ou te tali atu, Ioe. Peitai e leai ni agelu e auauna mai i le lalolagi lenei vagana ai i latou o e e i ai pe na i ai i le lalolagi lenei."
                },
                {
                    "number": 6,
                    "text": "E lē nonofo agelu i se paneta e pei o le lalolagi lenei;"
                },
                {
                    "number": 7,
                    "text": "Ae ua nonofo i latou i le afioaga o le Atua, i luga o se kelope ua pei o se sami tioata ma le afi, i le mea o loo faaalia ai mea uma mo lo latou mamalu, o le tuanai, taimi nei, ma le lumanai, ma ua i ai pea lava i luma o le Alii."
                },
                {
                    "number": 8,
                    "text": "O le nofoaga ua afio ai le Atua o se Urima ma se Tumena tele lava."
                },
                {
                    "number": 9,
                    "text": "O le lalolagi lenei, i lona tulaga faapaiaina ma ola pea, o le a faia e pei o se maatioata ma o le a avea o se Urima ma se Tumena ia te i latou o e e nonofo ai, lea o le a faaalia ai mea uma tau i se malo maualalo, po o malo uma o se faatulagaga maualalo, ia te i latou o e e nonofo ai; ma o le lalolagi lenei o le a ā Keriso ia."
                },
                {
                    "number": 10,
                    "text": "Ona avea ai lea o le maa sinasina ua taʼua i le Faaaliga 2:17, o se Urima ma se Tumena i tagata taitoatasi e mauaina se tasi, lea o le a faailoa mai ai mea uma e faatatau i se faatulagaga o malo maualuluga;"
                },
                {
                    "number": 11,
                    "text": "Ma o le a tuuina atu se maa sinasina i tagata taitoatasi o e e o mai i le malo selesitila, lea ua tusia ai i luga se igoa fou, lea e leai se tagata na te iloa vagana ai o ia ua mauaina. O le igoa fou o le upu tatala."
                },
                {
                    "number": 12,
                    "text": "Ou te vavalo atu, i le suafa o le Alii le Atua, o le amataga o faigata ia o le a mafua ai le faamasaatoto tele ae lei afio mai le Atalii o le Tagata o le a i Karolaina i Saute."
                },
                {
                    "number": 13,
                    "text": "Atonu e tupu mai i le fesili e faatatau i tagata pologa. O lenei mea sa tautino mai e se leo ia te aʼu, aʼo ou tatalo faatauanau atu e uiga i le mataupu, ia Tesema 25, 1832."
                },
                {
                    "number": 14,
                    "text": "Sa ou tatalo faatauanau malosi atu i se tasi taimi e fia iloa le taimi o le afio mai o le Atalii o le Tagata, ae ou faalogoina ai se leo ua toe fetalai mai i upu nei:"
                },
                {
                    "number": 15,
                    "text": "Iosefa e, loʼu atalii, afai e te ola seia valusefulu-lima ou tausaga, o le a e vaai i foliga o le Atalii o le Tagata; o lea ia lava ai lea, ma aua le toe faalavelave mai ia te aʼu i lenei mataupu."
                },
                {
                    "number": 16,
                    "text": "Sa faapea ona tuua ai aʼu, e aunoa ma le mafai ona filifili pe ua faasino lenei afio mai i le amataga o le meleniuma po o i se isi afio mai ua mavae atu, pe sei ou oti ma faapea ona vaai ai i ona fofoga."
                },
                {
                    "number": 17,
                    "text": "Ou te talitonu o le afio mai o le Atalii o le Tagata o le a lē vave mai nai lo le taimi lena."
                },
                {
                    "number": 18,
                    "text": "Soo se mataupu autu o le atamai tatou te maua i le olaga lenei, o le a tu mai faatasi ma i tatou i le toetutu."
                },
                {
                    "number": 19,
                    "text": "Ma afai e maua e se tagata le poto ma le tomai sili atu i le olaga lenei i lo se isi tagata e ala i lona filiga ma le usiusitai, o lea maua e ia le avanoa tele atu i le lalolagi a sau."
                },
                {
                    "number": 20,
                    "text": "E i ai se tulafono, na folafola lē maaveesea i le lagi i luma atu o le faavaega o le lalolagi lenei ua faavae ai i luga faamanuiaga uma—"
                },
                {
                    "number": 21,
                    "text": "Ma a tatou maua se faamanuiaga mai le Atua, e maua i le usiusitai i lena tulafono ua faavae ai i luga."
                },
                {
                    "number": 22,
                    "text": "Ua i ai i le Tamā se tino o aano ma ivi e mafai ona paʼi i ai e pei o le tagata; ua faapea foi le Alo; ae o le Agaga Paia e leai se tino o aano ma ivi, ae o se peresona Agaga. A na le faapea, e le mafai e le Agaga Paia ona mau i totonu o i tatou."
                },
                {
                    "number": 23,
                    "text": "E mafai e se tagata ona maua le Agaga Paia, ma atonu e mafai ona oo ifo i luga o ia ma lē tumau ia te ia."
                }
            ]
        },
        "/study/scriptures/dc-testament/dc/131": {
            "uri": "/study/scriptures/dc-testament/dc/131",
            "title": "Mataupu Faavae ma Feagaiga 131",
            "data_type": "chapter",
            "chapter_name": "Vaega 131",
            "chapter_summary": [
                "1–4, E matua taua lava le faaipoipoga faaselesitila mo le faaeaga i le lagi aupito maualuga; 5–6, O le ala ua faamauina ai tagata mo le ola e faavavau; 7–8, O le agaga atoa o se mea e tino."
            ],
            "verses": [
                {
                    "number": 1,
                    "text": "I le mamalu selesitila o loo i ai ni lagi po o ni tikeri e tolu;"
                },
                {
                    "number": 2,
                    "text": "Ma ina ia maua le tikeri aupito maualuga, e ao i se tagata ona ulu atu i le faatulagaga lenei o le perisitua [o lona uiga o le feagaiga fou ma tumau-faavavau o le faaipoipoga];"
                },
                {
                    "number": 3,
                    "text": "Ma afai e lē ulu atu i ai o ia, e lē mafai ona maua e ia."
                },
                {
                    "number": 4,
                    "text": "E mafai ona ulu atu o ia i le isi malo, ae o le mutaaga lena o lona malo; e lē mafai ona maua e ia se faatelega."
                },
                {
                    "number": 5,
                    "text": "(Me aso 17, 1843.) O le upu sili atu ona mautinoa o le valoaga o lona uiga o le iloa lea e se tagata ua faamauina o ia mo le ola e faavavau, e ala i faaaliga ma le agaga o valoaga, e ala i le mana o le Perisitua Paia."
                },
                {
                    "number": 6,
                    "text": "E lē mafai lava ona faaolaina se tagata i le lē iloa."
                },
                {
                    "number": 7,
                    "text": "E leai se mea e faapea e lē tino. O le agaga atoa o se mea e tino, ae ua sili atu ona lelei pe mamā, ma e nao mata e sili ona mamā e mafai ona vaai i ai;"
                },
                {
                    "number": 8,
                    "text": "E lē mafai ona tatou vaai atu i ai; ae a faamamāina o tatou tino o le a tatou vaai o se mea atoa e tino."
                }
            ]
        },
        "/study/scriptures/dc-testament/dc/132": {
            "uri": "/study/scriptures/dc-testament/dc/132",
            "title": "Mataupu Faavae ma Feagaiga 132",
            "data_type": "chapter",
            "chapter_name": "Vaega 132",
            "chapter_summary": [
                "1–6, E maua le faaeaga e ala i le feagaiga fou ma tumau-faavavau; 7–14, Ua tuu mai tuutuuga ma tulaga o lena feagaiga; 15–20, O le faaipoipoga faaselesitila ma le faaauauga o le iunite o le aiga e mafai ai e tagata ona avea ma atua; 21–25, O le ala vaapiapi ma lauitiiti e tau i ola e faavavau; 26–27, Ua tuu mai le tulafono e faatatau i le upuleaga e faasaga i le Agaga Paia; 28–39, O folafolaga o le faatelega e faavavau ma le faaeaga ua faia i perofeta ma le Au Paia i vaitausaga uma; 40–47, Ua tuu mai ia Iosefa Samita le mana e faamauina ma faamau ai i le lalolagi ma i le lagi; 48–50, Ua faamaufaailogaina e le Alii i luga o ia lona faaeaga; 51–57, Ua fautuaina Emma Samita ia faamaoni ma tonu; 58–66, Ua tuu mai tulafono e pulea ai le faia o avā e tele."
            ],
            "verses": [
                {
                    "number": 1,
                    "text": "E Moni, ua faapea ona fetalai mai o le Alii ia te oe laʼu auauna, Iosefa, talu ai ona ua e ole mai i loʼu lima ia e iloa ma malamalama pe na faapefea ona taʼuamiotonuina e Aʼu, o le Alii, aʼu auauna o Aperaamo, Isaako, ma Iakopo, e pei foi o aʼu auauna o Mose, Tavita ma Solomona, e faatatau i le mataupu autu ma le mataupu faavae o lo latou faia o avā ma palake e toatele—"
                },
                {
                    "number": 2,
                    "text": "Faauta, ma tagai, o Aʼu o le Alii lou Atua, ma o le a ou tali atu ia te oe e uiga i lenei mataupu."
                },
                {
                    "number": 3,
                    "text": "O lea, ia saunia lou loto e talia ma usiusitai i faatonuga o le a Ou tuu atu ia te oe; ona o i latou uma o e e faaali atu ia te i latou lenei tulafono e ao ina usiusitai i lea lava."
                },
                {
                    "number": 4,
                    "text": "Aua faauta, Ou te faaali atu ia te outou se feagaiga fou ma tumau-faavavau; afai tou te lē mau i lena feagaiga, ona tausalaina lea o outou; aua e leai se tasi e mafai ona teena lenei feagaiga ma faatagaina e ulu mai i loʼu mamalu."
                },
                {
                    "number": 5,
                    "text": "Aua o i latou uma o e e fia mauaina se faamanuiaga i loʼu lima ia mau i le tulafono na tofia mo lena faamanuiaga, ma ona tulaga, e pei ona sa faatutuina mai i luma atu o le faavaega o le lalolagi."
                },
                {
                    "number": 6,
                    "text": "Ma e faatatau i le feagaiga fou ma tumau-faavavau, sa faatuina mo le atoatoaga o loʼu mamalu; ma o ia o lē e mauaina lona atoatoaga e ao ma tatau ona mau i le tulafono, po o le a tausalaina o ia, ua fetalai mai ai le Alii le Atua."
                },
                {
                    "number": 7,
                    "text": "Ma e moni Ou te fai atu ia te outou, o tuutuuga o lenei tulafono e faapea: O feagaiga, konekarate, ioega, tautinoga, tautoga, folafolaga, tu, sootaga, mafutaga, po o faamoemoega uma, e lē faia ma osia ma faamauina i le Agaga Paia o le folafolaga, e ia o lē ua faauuina, mo le taimi nei ma mo le faavavau atoa, ma lena foi ua sili ona paia, i le faaaliga ma le poloaiga e ala i lē o laʼu faauuina, o lē ua Ou tofia i le lalolagi e umia lenei mana (ma ua Ou tofia i laʼu auauna o Iosefa e umia lenei mana i aso e gata ai, ma e lē sili atu lava i le toatasi lē e i luga o le lalolagi e faaee atu i ai lenei mana ma ki o le perisitua i le taimi e tasi), e leai se aoga, āuga, po o se malosi i le toetutu mai ma pe a mavae le toetutu mai le oti; ona o konekarate uma e lē faia mo lenei faamoemoe e i ai se iuga pe a oti tagata."
                },
                {
                    "number": 8,
                    "text": "Faauta, o loʼu fale o se fale o le maopoopo, ua fetalai mai ai le Alii le Atua, ae lē o se fale o le fenumiaʼi."
                },
                {
                    "number": 9,
                    "text": "Ou te talia ea se taulaga, ua fetalai mai ai le Alii, ua lē faia i loʼu igoa?"
                },
                {
                    "number": 10,
                    "text": "Pe Ou te talia mai i o outou lima se mea Ou te lei tofiaina?"
                },
                {
                    "number": 11,
                    "text": "Ma Ou te tofi atu ea ia te outou se mea, ua fetalai mai ai le Alii, vagana ai ua ala atu i se tulafono, e pei lava ona faauu atu e Aʼu ma loʼu Tamā ia te outou, ae lei i ai le lalolagi?"
                },
                {
                    "number": 12,
                    "text": "O Aʼu o le Alii lou Atua; ma Ou te tuu atu ia te outou le poloaiga lenei—e leai se tagata e sau i le Tamā vagana e ala atu ia te aʼu po o i laʼu upu, o laʼu tulafono lea, ua fetalai mai ai le Alii."
                },
                {
                    "number": 13,
                    "text": "Ma o mea uma o i le lalolagi, pe na faauuina e tagata, i nofoalii, po o itumalo, po o mana, po o mea taʼutaʼua, po o a lava i latou, ua lē ala atu ia te aʼu po o i laʼu upu, ua fetalai mai ai le Alii, o le a lafo i lalo, ma o le a lē tumau pe a mavae ona oti o tagata, pe i le toetutu mai po o le mavae o le toetutu mai, ua fetalai mai ai le Alii lou Atua."
                },
                {
                    "number": 14,
                    "text": "Aua soo se mea e tumau e ala atu ia te aʼu; ma o soo se mea e lē ala atu ia te aʼu o le a luluina ma faaumatia."
                },
                {
                    "number": 15,
                    "text": "O lea, afai e faaipoipo e se tane se avā ia te ia i le lalolagi, ma lē faaipoipoina e ia o ia e aʼu po o i laʼu upu, ma osifeagaiga o ia ma ia aʼo i ai pea o ia i le lalolagi ma ia foi faatasi ma ia, e lē aoga la laua feagaiga ma le faaipoipoga pe a oti i laua, ma pe a o ese i laua mai le lalolagi; o lea, e lē noatia i laua i se tulafono pe a o ese i laua mai le lalolagi."
                },
                {
                    "number": 16,
                    "text": "O lea, pe a o ese i laua mai le lalolagi, e lē faaipoipo i laua pe tuuina atu i le faaipoipoga; ae o ni agelu tofia i le lagi, o agelu ia o ni auauna galulue, e auauna atu ia te i latou o e ua agavaa mo se fuataga mamao tele atu, ma silisli atu naʼuā, ma faavavau, o le mamalu."
                },
                {
                    "number": 17,
                    "text": "Ona o nei agelu sa lē ola i laʼu tulafono; o lea, e lē mafai ai ona faateleina i latou, ae tumau eseese ma nonofo taitoatasi, e aunoa ma le faaeaga, i lo latou tulaga faaolaina, i le faavavau atoa; ma e mai le taimi lena i luma, e lē o ni atua, ae o ni agelu a le Atua e faavavau ma faavavau lava."
                },
                {
                    "number": 18,
                    "text": "O lenei foi, e moni Ou te fai atu ia te outou, afai e faaipoipo e se tane se avā, ma osia se feagaiga ma ia mo le taimi nei ma mo le faavavau, afai e lē faia lena feagaiga e aʼu po o i laʼu upu, o laʼu tulafono lea, ma lē faamauina e le Agaga Paia o le folafolaga, e ala atu ia te ia o lē ua Ou faauuina ma tofia i lenei mana, e lē aoga pe taulia pe a o ese i laua mai le lalolagi, ona ua lē faatasia i laua e aʼu, ua fetalai mai ai le Alii, pe i laʼu upu; a o ese i laua mai le lalolagi e lē mafai ona talia iina, ona ua tofia agelu ma atua iina, o e e lē mafai ona laua pasia; o lea, e lē mafai ona laua maua loʼu mamalu; aua o loʼu fale o se fale o le maopoopo, ua fetalai mai ai le Alii le Atua."
                },
                {
                    "number": 19,
                    "text": "O lenei foi, e moni Ou te fai atu ia te outou, afai e faaipoipo e se tane se avā i laʼu upu, o laʼu tulafono lea, ma i le feagaiga fou ma le tumau-faavavau, ma ua faamauina ia te i laua e le Agaga Paia o le folafolaga, e ia o lē ua faauuina, o lē ua Ou tofia i ai lenei mana ma ki o lenei perisitua; ma o le a fai atu ia te i laua—O le a oulua tutulai mai i le uluai toetutu; ma afai pe a mavae le uluai toetutu, i le toetutu mai e soo ai; ma o le a mautofi i nofoalii, malo, itumalo, ma mana, ma puleaga, o mea maualuluga uma ma loloto—ona tusia lea i le Tusi o le Ola a le Tamai Mamoe, e faapea o le a le faia e ia se fasioti tagata e faamasaa ai le toto lē sala, ma afai e ola i laua i laʼu feagaiga, ma lē faia se fasioti tagata e faamasaa ai le toto lē sala, o le a faia ia te i laua i mea uma i soo se mea e tuu atu e laʼu auauna i luga o i laua, i le taimi nei, ma i le faavavau atoa; ma o le a taulia atoatoa pe a i ai i laua i fafo o le lalolagi; ma o le a laua pasi atu i agelu ma atua, o e ua faatutu iina, i lo laua faaeaga ma mamalu i mea uma, e pei ona faamauina i luga o o laua ulu, o le mamalu lea o le atoatoaga ma le faaauauina o fanau e faavavau ma faavavau lava."
                },
                {
                    "number": 20,
                    "text": "Ona avea ai lea o i laua ma atua, aua ua leai so laua gataaga; o lea o le a i ai i laua mai le faavavau-tumau i le faavavau-tumau, ona ua i ai pea lava i laua; ona avea ai lea o i laua i luga o mea uma, aua ua pule i laua i mea uma. Ona avea ai lea o i laua ma atua, aua ua ia i laua le mana uma, ma o agelu e i lalo o la laua puleaga."
                },
                {
                    "number": 21,
                    "text": "E moni, e moni, Ou te fai atu ia te outou, vagana ua outou ola i laʼu tulafono e lē mafai ona outou maua lenei mamalu."
                },
                {
                    "number": 22,
                    "text": "Aua e vaapiapi le faitotoa, ma lauitiiti le ala e tau i le faaeaga ma le faaauauga o ola, ma e toaitiiti e e i ai e mauaina, ona ua outou lē talia aʼu i le lalolagi pe tou te iloa aʼu."
                },
                {
                    "number": 23,
                    "text": "Ae afai tou te talia aʼu i le lalolagi, ona outou iloa lea o aʼu, ma maua lo outou faaeaga; ina ia outou i ai foi i le mea Ou te i ai."
                },
                {
                    "number": 24,
                    "text": "O ola nei e faavavau—o le iloa lea o le Atua poto ma moni e toatasi, ma Iesu Keriso, o lē na auina mai e ia. O Aʼu o ia. O lea, ia outou talia laʼu tulafono."
                },
                {
                    "number": 25,
                    "text": "E vatele le faitotoa, ma lautele le ala e tau i le oti; ma e toatele o i ai e o atu iina, ona ua latou lē talia aʼu, pe ua latou ola i laʼu tulafono."
                },
                {
                    "number": 26,
                    "text": "E moni, e moni, Ou te fai atu ia te outou, afai e faaipoipo e se tane se avā e tusa ma laʼu upu, ma ua faamauina i laua e le Agaga Paia o le folafolaga, e tusa ma laʼu tofiga, ma faia e le tane po o le avā soo se agasala lava po o se solitulafono e faasaga i le feagaiga fou ma tumau-faavavau, ma ituaiga uma o upuleaga, ma afai la te lē faia se fasioti tagata la te faamasaa ai le toto lē sala, o le a la tutulai mai lava i le uluai toetutu, ma ulu atu i lo laua faaeaga; ae o le a faaumatia i laua i la le tino, ma o le a tuu atu i laua i tuʼiga a Satani seia oo i le aso o le togiolaina, ua fetalai mai ai le Alii le Atua."
                },
                {
                    "number": 27,
                    "text": "O le upuleaga e faasaga i le Agaga Paia, lea e lē faamagaloina i le lalolagi po o i fafo o le lalolagi, o lo outou faia lea o le fasioti tagata tou te faamasaa ai le toto lē sala, ma outou ioe ai i loʼu oti, ina ua uma ona outou talia o laʼu feagaiga fou ma tumau-faavavau, ua fetalai mai ai le Alii le Atua; ma o ia o lē e lē ola i lenei tulafono e leai se ala e mafai ona ulu mai ai i loʼu mamalu, ae o le a tausalaina, ua fetalai mai ai le Alii."
                },
                {
                    "number": 28,
                    "text": "O Aʼu o le Alii lou Atua, ma o le a Ou tuu atu ia te oe le tulafono o laʼu Perisitua Paia, e pei ona faauuina e Aʼu ma loʼu Tamā ae lei i ai le lalolagi."
                },
                {
                    "number": 29,
                    "text": "Na maua e Aperaamo mea uma, soo se mea lava na maua e ia, e ala i le faaaliga ma le poloaiga, i laʼu upu, ua fetalai mai ai le Alii, ma ua ulu atu i lona faaeaga ma ua nofo i luga o lona nofoalii."
                },
                {
                    "number": 30,
                    "text": "Na maua e Aperaamo folafolaga e faatatau i ana fanau, ma e faatatau i le fua o ona sulugatiti—o lē o ona sulugatiti ua e sau ai, o lona uiga, o laʼu auauna o Iosefa—ia sa faamoemoe ia faaauau pea i le umi latou te i ai i le lalolagi; ma e faatatau ia Aperaamo ma ana fanau, o le a faaauau pea ia te i latou i fafo o le lalolagi; o le a faaauau pea i le lalolagi ma i fafo o le lalolagi ona lē mafaitaulia i latou e pei o fetu; pe, afai tou te faitauina le oneone o i luga o le matafaga tou te lē mafai ona faitaulia i latou."
                },
                {
                    "number": 31,
                    "text": "O lenei folafolaga ua a outou foi, aua o outou e tupuga mai ia Aperaamo, ma sa faia le folafolaga ia Aperaamo; ma o lenei tulafono ua i ai le faaauauga o galuega a loʼu Tamā, ia ua faamamaluina ai e ia o ia lava."
                },
                {
                    "number": 32,
                    "text": "O lea, ia outou o atu, ma fai galuega a Aperaamo; ia outou ulu mai i laʼu tulafono ma o le a faaolaina ai outou."
                },
                {
                    "number": 33,
                    "text": "Ae afai tou te lē ulu mai i laʼu tulafono e lē mafai ona outou maua le folafolaga a loʼu Tamā, lea na faia e ia ia Aperaamo."
                },
                {
                    "number": 34,
                    "text": "Sa poloaiina Aperaamo e le Atua, ma sa tuu atu e Sara Akara ia Aperaamo e avea ma ana avā. Ma aisea na fai ai e Sara lena mea? Aua o le tulafono lea; ma sa tutupu mai ia Akara tagata e toatele. O lea, o lenei mea, na faataunuu ai folafolaga, faatasi ma isi mea."
                },
                {
                    "number": 35,
                    "text": "O lea, sa i ai ea Aperaamo i lalo o tausalaga? E moni Ou te fai atu ia te outou, E leai; aua o Aʼu, o le Alii, na poloaiina."
                },
                {
                    "number": 36,
                    "text": "Sa poloaiina Aperaamo e osi atu lona atalii o Isaako; e ui i lea, sa tusia: Aua e te fasioti tagata. E ui i lea, sa lē musu Aperaamo, ma sa faitauina lea mea ia te ia mo le amiotonu."
                },
                {
                    "number": 37,
                    "text": "Sa maua e Aperaamo ni palake, ma sa latou fanauina ia te ia ni fanau; ma sa faitauina lea mea ia te ia mo le amiotonu, ona sa tuu atu i latou ia te ia, ma sa ola o ia i laʼu tulafono; e pei foi ona sa lei faia e Isaako ma Iakopo ni isi lava mea nai lo mea na poloaiina ai i laua; ma ona sa laua lē faia ni isi lava mea nai lo mea na poloaiina ai i laua, ua ulu atu i laua i a laua faaeaga, e tusa ma folafolaga, ma ua nonofo i luga o nofoalii, ma ua lē o ni agelu ae o ni atua."
                },
                {
                    "number": 38,
                    "text": "Sa maua foi e Tavita avā ma palake e toatele, ma aʼu auauna foi o Solomona ma Mose, e pei foi o le toatele o isi o aʼu auauna, mai le amataga o le foafoaga e oo mai i le taimi nei; ma e leai se mea sa latou agasala ai vagana ai i mea na sa latou lē maua mai ia te aʼu."
                },
                {
                    "number": 39,
                    "text": "O avā ma palake a Tavita sa tuu atu ia te ia e aʼu, i le lima o Natano, laʼu auauna, ma isi o perofeta o e na i ai ki o lenei mana; ma sa leai se tasi o ia mea na agasala ai o ia faasaga mai ia te aʼu vagana i le tulaga e uiga ia Uria ma lana avā; ma, o lea ua paʼū ai o ia mai lona faaeaga, ma maua lana vaega; ma o le a lē fai mona tofi i latou i fafo o le lalolagi, ona ua Ou tuuina atu i latou i se isi, ua fetalai mai ai le Alii."
                },
                {
                    "number": 40,
                    "text": "O Aʼu o le Alii lou Atua, ma ua Ou tuu atu ia te oe, laʼu auauna, Iosefa, se tofiga, ma toefuatai mea uma. Ole mai i mea e te manao i ai, ma o le a tuu atu ia te oe e tusa ma laʼu upu."
                },
                {
                    "number": 41,
                    "text": "Ma ona ua e ole mai e uiga i le mulilua, e moni, e moni Ou te fai atu ia te oe, afai e talia e se tane se avā i le feagaiga fou ma tumau-faavavau, ma afai e faatasi le tamaitai ma se isi alii, ma Ou te lei tofiaina ia te ia e ala i le faauuga paia, ua faia e le tamaitai le mulilua ma o le a faaumatia."
                },
                {
                    "number": 42,
                    "text": "Afai ua lē i ai le tamaitai i le feagaiga fou ma le tumau-faavavau, ma ua faatasi o ia ma se isi alii, ua faia e le tamaitai le mulilua."
                },
                {
                    "number": 43,
                    "text": "Ma afai e faatasi lana tane ma se isi fafine, ma ua i ai le tane i lalo o se folafolaga, ua soli e le tane lana folafolaga ma ua faia e ia le mulilua."
                },
                {
                    "number": 44,
                    "text": "Ma afai e lei faia e le tamaitai le mulilua, ae ua mamā ma e lei solia e ia lana folafolaga, ma ua iloa e ia lena mea, ma Ou faaali atu ia te oe, o laʼu auauna o Iosefa, lena mea, ona i ai lea ia te oe le mana, e ala i le mana o laʼu Perisitua Paia, e ave ai o ia ma tuu atu o ia i le tane e lei mulilua ae ua faamaoni; ona o le a fai lea tane ma pule i mea e tele."
                },
                {
                    "number": 45,
                    "text": "Aua ua Ou faaee i luga o oe ki ma le mana o le perisitua, lea ua Ou toefuatai ai mea uma, ma faailoa atu ai ia te oe mea uma i le taimi e tatau ai."
                },
                {
                    "number": 46,
                    "text": "Ma e moni, e moni, Ou te fai atu ia te oe, o soo se mea e te faamaufaailogaina i le lalolagi o le a faamaufaailogaina i le lagi; ma o soo se mea e te faamauina i le lalolagi, i loʼu igoa ma i laʼu upu, ua fetalai mai ai le Alii, o le a faamauina e faavavau i le lagi; ma o soo se agasala a soo se tasi e te faamagaloina i le lalolagi o le a faamagaloina foi e faavavau i le lagi; ma o soo se agasala a soo se tasi e te taofia pea i le lalolagi o le a taofia pea foi i le lagi."
                },
                {
                    "number": 47,
                    "text": "O lenei foi, e moni Ou te fai atu, o soo se tasi e te faamanuiaina o le a Ou faamanuiaina foi, ma o soo se tasi e te fetuuina o le a Ou fetuuina, ua fetalai mai ai le Alii; aua o Aʼu, o le Alii, o lou Atua."
                },
                {
                    "number": 48,
                    "text": "O lenei foi, e moni Ou te fai atu ia te oe, laʼu auauna Iosefa, soo se mea e te foai atu i le lalolagi, ma o soo se tasi e te foai atu i ai, soo se isi lava i luga o le lalolagi, e ala i laʼu upu ma tusa ai ma laʼu tulafono, o le a asia i faamanuiaga ae lē o fetuu, ma faatasi ma loʼu mana, ua fetalai mai le Alii, o le a aunoa ma le tausalaga i le lalolagi ma i le lagi."
                },
                {
                    "number": 49,
                    "text": "Aua o Aʼu o le Alii lou Atua, ma o le a faatasi ma oe e oo lava i le gataaga o le lalolagi, ma i le faavavau atoa; aua e moni Ou te faamauina i luga o oe lou faaeaga, ma saunia se nofoalii mo oe i le malo o loʼu Tama, faatasi ma Aperaamo lou tamā."
                },
                {
                    "number": 50,
                    "text": "Faauta, ua Ou vaai i au taulaga, ma o le a faamagaloina au agasala uma; ua Ou vaai i au taulaga i le usiusitai i mea na Ou taʼu atu ia te oe. O lea, inā alu ia, ma Ou te saunia se ala mo lou sao atu, e pei ona Ou taliaina le taulaga a Aperaamo i lona atalii o Isaako."
                },
                {
                    "number": 51,
                    "text": "E moni, Ou te fai atu ia te oe: Ou te tuu atu se poloaiga i laʼu auauna tamaitai o Emma Samita, lau avā, o lē na Ou tuu atu ia te oe, ia taofi e ia o ia lava ma ia lē auai i le mea na Ou poloaiina oe e tuu atu ia te ia; aua sa Ou faia lena mea, ua fetalai mai ai le Alii, e tofotofo ai oulua uma, e pei ona sa Ou faia ia Aperaamo, ma ina ia mafai ona Ou tapaina ai se taulaga-mu mai o oulua lima i se feagaiga ma se taulaga-osi."
                },
                {
                    "number": 52,
                    "text": "Ma ia tuu atu i laʼu auauna tamaitai, o Emma Samita, ia talia i latou uma o e ua tuu atu i laʼu auauna o Iosefa, ma o e ua amiomamā ma mamā i oʼu luma; ma o e ua lē mamā, ae ua fai mai ua mamā i latou, o le a faaumatia, ua fetalai mai ai le Alii le Atua."
                },
                {
                    "number": 53,
                    "text": "Aua o Aʼu o le Alii lou Atua, ma ia outou usiusitai mai i loʼu leo; ma Ou te tuu atu i laʼu auauna o Iosefa ia faia o ia ma pule i mea e tele; ona ua faamaoni o ia i luga o mea itiiti; ma o le a Ou faamalosia o ia mai le taimi nei i luma."
                },
                {
                    "number": 54,
                    "text": "Ma Ou te poloai atu i laʼu auauna tamaitai, o Emma Samita, ia nofo ma pipii atu i laʼu auauna o Iosefa, ae lē i se isi lava. Ae afai e lē ola o ia i lenei poloaiga o le a faaumatia o ia, ua fetalai mai ai le Alii; aua o Aʼu o le Alii lou Atua, ma o le a faaumatiaina o ia pe afai e lē ola o ia i laʼu tulafono."
                },
                {
                    "number": 55,
                    "text": "Ae afai e lē ola o ia i lenei poloaiga, ona faia lea e laʼu auauna o Iosefa o mea uma mo ia, e pei lava ona fai mai o ia; ma o le a Ou faamanuiaina o ia ma faateleina o ia ma tuu atu ia te ia taisautuaselau i lenei lalolagi, o tamā ma tinā, o uso ma tuafafine, o fale ma laueleele, o avā ma fanau, ma palealii o ola e faavavau i lalolagi e faavavau."
                },
                {
                    "number": 56,
                    "text": "O lenei foi, e moni Ou te fai atu, ia tuu atu i laʼu auauna-tamaitai ia faamagalo atu i laʼu auauna o Iosefa i ana solitulafono; ona faamagaloina ai lea o ia i ana solitulafono, ia sa solitulafono ai o ia faasaga mai ia te aʼu; ma o Aʼu o le Alii lou Atua, o le a faamanuiaina o ia, ma faateleina o ia, ma faia ia olioli lona loto."
                },
                {
                    "number": 57,
                    "text": "O lenei foi, Ou te fai atu, ia lē tuu atu i laʼu auauna o Iosefa e tuu ese atu i fafo ana meatotino mai ona lima, neʼi sau se fili ma faaumatia o ia; aua ua saili Satani e faaumatia; aua o Aʼu o le Alii lou Atua, ma o ia o laʼu auauna; ma faauta, ma tagaʼi, ua Ou faatasi ma ia, e pei ona sa Ou i ai ia Aperaamo, lou tamā, e oo lava i lona faaeaga ma lona mamalu."
                },
                {
                    "number": 58,
                    "text": "O lenei, e faatatau i le tulafono o le perisitua, e tele mea e faatatau i ai."
                },
                {
                    "number": 59,
                    "text": "E moni, afai e valaaulia se tagata e loʼu Tamā, e pei o Arona, i loʼu lava leo, ma ala i le leo o ia o lē na auina mai aʼu, ma ua Ou faaeeina o ia i ki o le mana o lenei perisitua, afai e fai e ia se mea i loʼu igoa, ma e tusa ai ma laʼu tulafono ma i laʼu upu, ma o le a lē faia e ia se agasala, o le a Ou taʼuamiotonuina o ia."
                },
                {
                    "number": 60,
                    "text": "O lea, ia lē tuu atu i se tasi, e faitio i laʼu auauna o Iosefa; aua o le a Ou tauamiotonuina o ia; ona o le a faia e ia le taulaga ua Ou tapaina mai i ona lima mo ana solitulafono, ua fetalai mai ai le Alii lo outou Atua."
                },
                {
                    "number": 61,
                    "text": "O lenei foi, e faatatau i le tulafono o le perisitua—afai e faaipoipo e soo se alii se taupou, ma ua manao e faaipoipo i se isi foi, ma tuu mai e lē na muamua lana faatagaga, ma afai e faaipoipo le alii i le avā lona lua, ma o i laua uma o ni taupou, ma e lei folafola atu i se isi lava alii, ona tauamiotonuina lea o lea alii; e lē mafai ona mulilua lenei alii ona ua tuuina atu i laua ia te ia; ona e lē mafai ona mulilua o ia ma lē ua ā ia ae lē a se isi lava."
                },
                {
                    "number": 62,
                    "text": "Ma afai e tuu atu ia te ia ni taupou e toasefulu i lenei tulafono, e lē mafai ona mulilua ai o ia, ona ua ā ia i latou, ma ua tuuina atu i latou ia te ia; o lea ua tauamiotonuina ai o ia."
                },
                {
                    "number": 63,
                    "text": "Ae afai e faatasi se tasi po o se isi o taupou e toasefulu ma se isi alii ina ua uma ona faaipoipoina o ia, ua faia e lea taupou le mulilua, ma o le a faaumatia o ia; ona ua tuu atu i latou ia te ia e faateleina ma faatumuina le lalolagi, e tusa ma laʼu poloaiga, ma faataunuu le folafolaga na tuuina mai e loʼu Tamā i luma mai o le faavaega o le lalolagi, ma mo lo latou faaeaga i lalolagi e faavavau, ina ia latou fanauina agaga o tagata; ona o totonu o lenei mea e faaauau ai pea le galuega a loʼu Tamā, ina ia faamamaluina o ia."
                },
                {
                    "number": 64,
                    "text": "O lenei foi, e moni, e moni, Ou te fai atu ia te outou, afai e i ai se avā i se alii, o lē ua umia ki o lenei mana, ma aoao atu e ia i lana avā le tulafono o laʼu perisitua, e faatatau i ia mea, ia talitonu le avā ma auauna ia te ia, po o le a faaumatia o ia, ua fetalai mai ai le Alii lo outou Atua; ona o le a Ou faaumatia o ia; aua o le a Ou faalauteleina loʼu igoa i luga o i latou uma o e talia ma ola i laʼu tulafono."
                },
                {
                    "number": 65,
                    "text": "O lea, o le a tusa ai ma le tulafono ia te aʼu, pe afai e lē talia e le fafine lenei tulafono, le mauaina e le tane o soo se mea o mea uma e tuu atu e Aʼu, o le Alii lona Atua, ia te ia, ona sa lē talitonu le fafine ma auauna atu i le tane e tusa ai ma laʼu upu; ma ona avea ai lea o le fafine ma solitulafono; ma tatala ai le tane mai le tulafono a Sara, o lē sa auauna atu ia Aperaamo e tusa ai ma le tulafono i le taimi ina ua Ou poloaiina Aperaamo e ave Akara e fai ma ana avā."
                },
                {
                    "number": 66,
                    "text": "Ma o lenei, e faatatau i lenei tulafono, e moni, e moni, Ou te fai atu ia te oe, o le a Ou faaali atu ni isi mea e tele ia te oe, i se taimi o mulimuli mai; o lea, ia lava ai lea mo le taimi nei. Faauta, o Aʼu o le Alefa ma le Omeka. Amene."
                }
            ]
        },
        "/study/scriptures/dc-testament/dc/133": {
            "uri": "/study/scriptures/dc-testament/dc/133",
            "title": "Mataupu Faavae ma Feagaiga 133",
            "data_type": "chapter",
            "chapter_name": "Vaega 133",
            "chapter_summary": [
                "1–6, Ua poloaiina le Au Paia ia saunia mo le Afio Mai Faalua; 7–16, Ua poloaiina tagata uma ia sosola ese mai Papelonia, o mai i Siona, ma sauni mo le aso tele o le Alii; 17–35, O le a tu o ia i le Mauga o Siona, o le a avea konetineta uma ma laueleele e tasi, ma o le a foi mai ituaiga o Isaraelu na leiloloa; 36–40, Na toefuatai mai le talalelei e ala mai ia Iosefa Samita e talai atu i le lalolagi atoa; 41–51, O le a afio mai le Alii i lalo i le tauimasui i e amioleaga; 52–56, O le tausaga lea o ana tagata togiolaina; 57–74, Ua auina atu le talalelei e laveai le Au Paia ma mo le faaumatiaga o e amioleaga."
            ],
            "verses": [
                {
                    "number": 1,
                    "text": "Faalogo mai ia, E, outou e tagata o laʼu ekalesia, ua fetalai mai ai le Alii lo outou Atua, ma faalogo mai i le afioga a le Alii e faatatau ia te outou—"
                },
                {
                    "number": 2,
                    "text": "O le Alii o lē o le a faafuasei ona afio mai i lona malumalu; o le Alii o lē o le a afio mai i lalo i le lalolagi ma se fetuu e faamasino; ioe, i luga o atunuu uma ua faagalo le Atua, ma i luga o tagata lē amioatua uma o i totonu o outou."
                },
                {
                    "number": 3,
                    "text": "Auā o le a faaali e ia lona aao paia i mata o atunuu uma, ma o le a vaai tuluiga uma o le lalolagi i le olataga a lo latou Atua."
                },
                {
                    "number": 4,
                    "text": "O le mea lea, ia outou saunia, ia outou saunia, E, outou e loʼu nuu; ia outou faapaia outou lava; ia outou faapotopoto faatasi, E, outou e tagata o laʼu ekalesia, i luga o le laueleele o Siona, outou uma ia e lei poloaiina e nonofo pea."
                },
                {
                    "number": 5,
                    "text": "Ia outou o ese ia i fafo mai Papelonia. Ia mamā outou o e e tauaveina ipu a le Alii."
                },
                {
                    "number": 6,
                    "text": "Talo a outou alofi sa mamalu, ma tautala soo atu le tasi i le isi. Ma ia tuu atu i tagata taitoatasi e valaau atu i le suafa o le Alii."
                },
                {
                    "number": 7,
                    "text": "Ioe, e moni Ou te toe fai atu ia te outou, ua oo mai le taimi ua oo mai ai le siufofoga o le Alii ia te outou: Ia outou o ese ia i fafo mai Papelonia; ia outou faapotopoto i fafo mai totonu o atunuu, mai matagi e fa, mai le tasi tuluiga o le lagi i le isi."
                },
                {
                    "number": 8,
                    "text": "Auina atu toeaina o laʼu ekalesia i atunuu mamao; i motu o le sami; auina atu i laueleele ese; valaau atu i atunuu uma, muamua i Nuuese, ona sosoo lea ma tagata Iutaia."
                },
                {
                    "number": 9,
                    "text": "Ma faauta, ma tagaʼi, o la latou alaga atu lenei, ma le siufofoga o le Alii i tagata uma: Inā outou o atu ia i le laueleele o Siona, ina ia mafai ona faalauteleina tuaoi o loʼu nuu, ma ina ia faamalolosia ona siteki, ma ina ia mafai ona alu atu o Siona i itulagi faataamilo ai."
                },
                {
                    "number": 10,
                    "text": "Ioe, ia tuu atu le alaga ia alu atu i totonu o tagata uma: Ala mai ia ma tutulai mai ma o atu e faafetaiaʼi i le Faatoafaiavā; faauta ma tagaʼi, ua afio mai le Faatoafaiavā; ia outou o atu ia e faafetaiaʼi ia te ia. Ia saunia outou lava mo le aso tele o le Alii."
                },
                {
                    "number": 11,
                    "text": "O lea, ia mataala, aua tou te lē iloa le aso po o le itula."
                },
                {
                    "number": 12,
                    "text": "O lea, ia tuu atu ia te i latou, o e o i totonu o Nuuese ia sosola i Siona."
                },
                {
                    "number": 13,
                    "text": "Ma ia tuu atu ia te i latou o e o Iuta ia sosola i Ierusalema, i mauga o le maota o le Alii."
                },
                {
                    "number": 14,
                    "text": "Ia outou o ese i fafo mai totonu o atunuu, mai Papelonia lava, mai le lotolotoi o le amioleaga, o Papelonia faaleagaga lea."
                },
                {
                    "number": 15,
                    "text": "Ae e moni, ua faapea ona fetalai mai o le Alii, ia lē faanatinatia la outou solaaga, ae ia tuu atu ia muaʼi saunia mea uma i o outou luma; ma o ia o lē e alu, ia lē tuu atu ia te ia e tepa i tua neʼi faafuaseʼi ona oo mai o le faafanoga i ona luga."
                },
                {
                    "number": 16,
                    "text": "Uai mai ia ma faafofoga mai, E, outou e ua nonofo i le lalolagi. Faalogo mai faatasi, outou toeaina o laʼu ekalesia, ma faafofoga i le siufofoga o le Alii; aua ua valaau atu o ia i tagata uma, ma ua poloaiina e ia tagata uma o i soo se mea ia salamo."
                },
                {
                    "number": 17,
                    "text": "Aua faauta, ua auina atu e le Alii le Atua le agelu ua alaga atu i le taulotoaiga o le lagi, ua fetalai atu; Ia outou saunia le ala o le Alii, ma faasaʼosaʼo ona ala, aua ua lata mai le itula o lona afio mai—"
                },
                {
                    "number": 18,
                    "text": "Pe a tulai le Tamai Mamoe i luga o le Mauga o Siona, ma se selau ma le fasefulu-fa afe faatasi ma ia, ua tusia i o latou muaulu le suafa o lona Tamā."
                },
                {
                    "number": 19,
                    "text": "O le mea lea, ia outou saunia mo le afio mai o le Faatoafaiavā; ia outou o atu ia, ia outou o atu ia e faafetaiaʼi ia te ia."
                },
                {
                    "number": 20,
                    "text": "Aua faauta, o le a tulai o ia i luga o le mauga o Olive, ma i luga o le vasa tele, le loloto tele lea, ma i luga o motu o le sami, ma i luga o le laueleele o Siona."
                },
                {
                    "number": 21,
                    "text": "Ma o le a tulei atu e ia lona siufofoga i fafo mai Siona, ma o le a fetalai o ia mai Ierusalema, ma o le a faalogoina lona siufofoga i totonu o tagata uma;"
                },
                {
                    "number": 22,
                    "text": "Ma o le a avea o se siufofoga e pei o se leo o vai e tele, ma e pei o le leo o se faititili tele, o le a soloia ai i lalo mauga, ma o le a lē toe maua vanu."
                },
                {
                    "number": 23,
                    "text": "O le a poloaiina e ia le loloto tele, ma o le a toe tulia i tua i itu-laueleele i matu, ma o le a avea motu ma laueleele e tasi;"
                },
                {
                    "number": 24,
                    "text": "Ma o le laueleele o Ierusalema ma le laueleele o Siona o le a toe faafoi i tua i o laua lava nofoaga, ma o le a avea lava le lalolagi e pei ona sa i ai i aso ae lei vaevaeina."
                },
                {
                    "number": 25,
                    "text": "Ma o le a tu le Alii, le Faaola lava ia, i le lotolotoi o lona nuu, ma o le a nofotupu i luga o tagata uma."
                },
                {
                    "number": 26,
                    "text": "Ma o i latou o e o loo i itu-laueleele i matu o le a manatua i luma o le Alii; ma o le a faalogo o latou perofeta i lona siufofoga, ma o le a latou lē toe taofi i latou lava; ma o le a latou taia papa, ma o le a tafe i lalo le aisa i o latou luma."
                },
                {
                    "number": 27,
                    "text": "Ma o le a lafoia se alatele i le totonugalemu o le loloto tele."
                },
                {
                    "number": 28,
                    "text": "O o latou fili o le a avea o se vete ia te i latou,"
                },
                {
                    "number": 29,
                    "text": "Ma i totonu o toafa naumati o le a sau ai lepa o vai ola; ma o eleele maveve o le a lē toe avea o se laueleele matutu."
                },
                {
                    "number": 30,
                    "text": "Ma o le a latou aumai a latou ʼoa taua i fanau a Efaraima, o aʼu auauna."
                },
                {
                    "number": 31,
                    "text": "Ma o le a gatete tuaoi o mauga tumau-faavavau i o latou luma."
                },
                {
                    "number": 32,
                    "text": "Ma o iina o le a latou faapauu ai i lalo ma faapaleina i le mamalu, i Siona lava, e lima o auauna a le Alii, le fanau lava a Efaraima."
                },
                {
                    "number": 33,
                    "text": "Ma o le a faatumuina i latou i pese o le olioli tumau-faavavau."
                },
                {
                    "number": 34,
                    "text": "Faauta, o le faamanuiaga lea a le Atua tumau-faavavau i luga o ituaiga o Isaraelu, ma le faamanuiaga ʼoa tele atu i luga o le ulu o Efaraima ma ana aumea."
                },
                {
                    "number": 35,
                    "text": "Ma o i latou foi o le ituaiga o Iuta, pe a mavae lo latou tiga, o le a faapaiaina i le paia i luma o le Alii, e nonofo i ona luma i le ao ma le po, e faavavau ma faavavau lava."
                },
                {
                    "number": 36,
                    "text": "Ma o lenei, e moni ua fetalai mai le Alii, ina ia mafai ona iloa ia mea i totonu o outou, E, outou e ua nonofo i le lalolagi, na Ou auina atu ai laʼu agelu e lele atu i le taulotoaiga o le lagi, ua i ai le talalelei tumau-faavavau, o lē na faaali atu i ni isi ma tuu atu lea talalelei i tagata, o lē o le a faaali atu i le toatele o e ua nonofo i luga o le lalolagi."
                },
                {
                    "number": 37,
                    "text": "Ma o lenei talalelei o le a talai atu i atunuu uma, ma ituaiga, ma gagana, ma nuu."
                },
                {
                    "number": 38,
                    "text": "Ma o le a o atu auauna a le Atua, ma fai atu ma le leo tele: Ia matataʼu i le Atua ma avatu le viiga ia te ia, aua ua oo mai le itula o lana faamasinoga;"
                },
                {
                    "number": 39,
                    "text": "Ma ia tapuai atu ia te ia o lē na faia le lagi, ma le lalolagi, ma le sami, ma puna o vai—"
                },
                {
                    "number": 40,
                    "text": "Ma valaau atu i le suafa o le Alii i le ao ma le po, fai atu: E, pe a na e faaavaina le lagi, ma e afio mai i lalo, ina ia solo mai i lalo mauga i ou luma."
                },
                {
                    "number": 41,
                    "text": "Ma o le a tali i luga o o latou ulu; ona o luma o le Alii o le a pei o le afi faaliusuavai e mumū, ma e pei o le afi e faapupuna ai le vai."
                },
                {
                    "number": 42,
                    "text": "E, le Alii e, o le a e afio mai i lalo e faailoa atu lou suafa i ou fili, ma o le a tetete atunuu uma i ou luma—"
                },
                {
                    "number": 43,
                    "text": "A e faia mea mataʼutia, o mea latou te lei manatu i ai;"
                },
                {
                    "number": 44,
                    "text": "Ioe, a e afio mai i lalo, ma solo i lalo mauga i ou luma, o le a e faafetaiaʼi ia te ia o lē ua olioli ma faia le amiotonu, o lē ua manatuaina oe i ou ala."
                },
                {
                    "number": 45,
                    "text": "Aua talu mai le amataga o le lalolagi e lei faalogo lava tagata pe na lagona i le taliga, pe na vaaia foi e se mata, e ese mai ia te oe, E, le Atua e, le silisili o mea ua e saunia mo ia o lē e faatalitali ia te oe."
                },
                {
                    "number": 46,
                    "text": "Ma o le a fai ane: O ai lenei ua afio mai i lalo mai le Atua o i le lagi ma ofu ua faalanu; ioe, mai mea e lei iloaina, ua ofu i ona laei mamalu, ua malaga mai i le silisili tele o lona malosi?"
                },
                {
                    "number": 47,
                    "text": "Ma o le a fai mai o ia: O Aʼu o lē e tautala i le amiotonu, ua malosi e faaola."
                },
                {
                    "number": 48,
                    "text": "Ma o le Alii o le a mūmū ona ofu, ma o ona laʼei o le a pei o ia o lē e solia le tanoa-vine."
                },
                {
                    "number": 49,
                    "text": "Ma o le a matua tele lava le mamalu i ona luma o le a natia ai e le la ona mata i le maasiasi, ma o le a taofi e le masina lona malamalama, ma o le a liaʼi ese fetu mai i o latou nofoaga."
                },
                {
                    "number": 50,
                    "text": "Ma o le a faalogoina lona siufofoga: Ua Ou solia toatasi le soliga-vine, ma Ou aumai le faamasinoga i luga o loʼu nuu atoa; ma sa leai ni isi sa faatasi ma aʼu;"
                },
                {
                    "number": 51,
                    "text": "Ma sa Ou solia i latou i loʼu aasa, ma sa Ou soli i luga o i latou i loʼu ita, ma ua Ou sausau oʼu ofu i lo latou toto, ma faapisipisia oʼu ofu uma; ona o le aso lea o le tauimasui sa i ai i loʼu loto."
                },
                {
                    "number": 52,
                    "text": "Ma o lenei ua oo mai le tausaga o aʼu togiolaina; ma o le a latou taʼutaʼua le alofa agalelei o lo latou Alii, ma mea uma ua ia faaeeina i o latou luga e tusa ma lona lelei, ma e tusa ma lona alofa agalelei, e faavavau ma faavavau lava."
                },
                {
                    "number": 53,
                    "text": "Sa puapuaga o ia i o latou puapuagatia uma. Ma o le agelu mai ona luma na laveaiina i latou; ma o lona alofa, ma o lona alofamutimuti, na ia togiolaina ai i latou, ma amo ai i latou, ma tauave ai i latou i aso uma anamua;"
                },
                {
                    "number": 54,
                    "text": "Ioe, ma Enoka foi, ma i latou o e na faatasi ma ia; o perofeta o e na muamua ia te ia; ma Noa foi, ma i latou o e na muamua ia te ia; ma Mose foi, ma i latou o e na muamua ia te ia;"
                },
                {
                    "number": 55,
                    "text": "Ma e mai ia Mose ia Elia, ma mai ia Elia ia Ioane, o e na faatasi ma Keriso i lona toetu mai, ma le au aposetolo paia, faatasi ma Aperaamo, Isaako ma Iakopo, o le a i ai i luma o le Tamai Mamoe."
                },
                {
                    "number": 56,
                    "text": "Ma o le a tatalaina tuugamau o le au paia; ma o le a latou o mai ma tutu i le lima taumatau o le Tamai Mamoe, pe a tulai o ia i luga o le Mauga o Siona, ma i luga o le aai paia, o le Ierusalema Fou; ma o le a latou lagi le viiga o le Tamai Mamoe, i le ao ma le po e faavavau ma faavavau lava."
                },
                {
                    "number": 57,
                    "text": "Ma o le pogai lenei, ina ia mafai ona maua e tagata mamalu sa faamoemoe e faaali mai, na auina mai ai e le Alii le atoatoaga o lana talalelei, lana feagaiga tumau-faavavau, ua talatala atu i le manino ma le faigofie—"
                },
                {
                    "number": 58,
                    "text": "E saunia ai e ua vaivai mo mea na o le a oo mai i luga o le lalolagi, ma mo le feau a le Alii i le aso pe a faafememeaiina e e vaivai e popoto, ma avea ai lē ua laitiiti ma atunuu malosi, ma faia ai e le toalua a laua sefulu o afe o fili ia sosola."
                },
                {
                    "number": 59,
                    "text": "Ma i mea vaivai o le lalolagi o le a vaevaeesea ai e le Alii atunuu i le mana o lona Agaga."
                },
                {
                    "number": 60,
                    "text": "Ma o le pogai lenei na tuu atu ai nei poloaiga; sa poloaʼia ia taofia i latou mai le lalolagi i le aso na tuu atu ai i latou, ae o lenei ia tuuina atu nei i tagata uma—"
                },
                {
                    "number": 61,
                    "text": "Ma ua tusa lenei ma le mafaufau ma le finagalo o le Alii, o lē ua pule i tagata uma."
                },
                {
                    "number": 62,
                    "text": "Ma o ia o lē e salamo ma faapaiaina o ia lava i luma o le Alii o le a tuuina atu i ai le ola e faavavau."
                },
                {
                    "number": 63,
                    "text": "Ma o i latou o e e lē faalogo i le siufofoga o le Alii, o le a faataunuuina i luga o i latou le mea na tusia e le perofeta o Mose, e tatau ona vavae ese i latou mai le nuu."
                },
                {
                    "number": 64,
                    "text": "Ma le mea foi na tusia e le perofeta o Malaki: Aua, faauta, e oo mai le aso o le a mu ai e pei o se ogaumu, ma o e uma ua faamaualuluga, ioe, ma e uma ua faia amioleaga, o le a avea ma tagutugutu o saito; ma o le a oo mai le aso o le a susunuina i latou, ua fetalai mai ai le Alii o ʼau, o le a lē tuua ai mo i latou se aʼa po o se lala."
                },
                {
                    "number": 65,
                    "text": "O le mea lea, o le a avea lenei ma tali a le Alii ia te i latou:"
                },
                {
                    "number": 66,
                    "text": "I lena aso na Ou alu atu ai i oʼu lava, sa leai se tagata sa i totonu o outou sa taliaina aʼu, ma sa tulia outou i fafo."
                },
                {
                    "number": 67,
                    "text": "Ina ua Ou toe valaau atu sa leai se isi o outou e tali mai; e ui i lea sa lei faapuupuuina lava loʼu lima sa lē mafai ai ona Ou togiola atu, po o loʼu mana e laveai ai."
                },
                {
                    "number": 68,
                    "text": "Faauta, o laʼu aoaiga Ou te faapaʼumātu ai le sami. Ou te faia vaitafe ia avea ma vaomatua; e elo o latou iʼa, ma mamate i le fia inu."
                },
                {
                    "number": 69,
                    "text": "Ou te faaofuina le lagi i le pouliuli, ma faia ie talatala mo o latou ufiufi."
                },
                {
                    "number": 70,
                    "text": "Ma o lenei mea o le a outou maua mai i loʼu lima—o le a outou taooto i lalo i le faanoanoa."
                },
                {
                    "number": 71,
                    "text": "Faauta, ma tagaʼi, ua leai se tasi e laveaiina outou; aua sa outou lē usiusitai i loʼu leo ina ua Ou valaau atu ia te outou mai le lagi; sa outou lē talitonu i aʼu auauna, ma ina ua auina atu i latou ia te outou sa outou lē taliaina i latou."
                },
                {
                    "number": 72,
                    "text": "O le mea lea, ua latou faamauina ai le molimau ma fusifusia ai le tulafono, ma sa tuu atu outou i le pouliuli."
                },
                {
                    "number": 73,
                    "text": "O i latou nei o le a o ese atu i le pouliuli i fafo, i le mea o i ai le tagituʼi, ma le tagiauē, ma le lilivau o nifo."
                },
                {
                    "number": 74,
                    "text": "Faauta o le Alii lo outou Atua ua fetalaia. Amene."
                }
            ]
        },
        "/study/scriptures/dc-testament/dc/134": {
            "uri": "/study/scriptures/dc-testament/dc/134",
            "title": "Mataupu Faavae ma Feagaiga 134",
            "data_type": "chapter",
            "chapter_name": "Vaega 134",
            "chapter_summary": [
                "1–4, E tatau i malo ona puipui le saolotoga o le mafaufaufuatiaifo ma tapuaiga; 5–8, E tatau i tagata uma lava ona lagolago o latou malo ma e tatau ona faaaloalo ma faamamalu i le tulafono; 9–10, E lē tatau i faalapotopotoga faalelotu ona faaaoga ni pule faalemalo; 11–12, E tauamiotonuina tagata i le puipuiga o i latou lava ma a latou meatotino."
            ],
            "verses": [
                {
                    "number": 1,
                    "text": "Matou te talitonu sa faatutuina e le Atua malo mo le lelei o tagata; ma ua tuu e ia e tali tagata mo a latou mea e fai e faatatau i malo, i le faia o tulafono ma le faatinoga o i latou, mo le lelei ma le saogalemu o tagata."
                },
                {
                    "number": 2,
                    "text": "Matou te talitonu e leai se malo e mafai ona ola i le fīlemu, vagana ua faia ma faamalosia ituaiga tulafono e mautinoa ai le maua e tagata taitoatasi o le faaaoga saoloto o le mafaufaufuatiaifo, le aiā ma le pulea o meatotino, ma le puipuiga o le ola."
                },
                {
                    "number": 3,
                    "text": "Matou te talitonu e manaomia tatau ai e malo uma ni mautofi ma ni taitai faalemalo e faamalosia tulafono o ia malo; ma e tatau ona sailia ma lagolagoina i le leo o le nuu ituaiga o tagata o le a faatinoina le tulafono i le tutusa ma le faamasinotonu pe afai o se malo faitele, po o le finagalo o le tupu."
                },
                {
                    "number": 4,
                    "text": "Matou te talitonu na faatutuina e le Atua mea tau lotu; ma e tali atu tagata ia te ia, ma nao ia lava, mo lona faaaogaina, vagana ai ua uunaia i latou e o latou taofiga faalelotu e faalavelave i aiā ma saolotoga o isi; ae ua matou lē talitonu ua i ai i tulafono faaletagata se aiā e faalavelave ai i le faia o tulafono faaletapuaiga e saisaitia ai mafaufaufuatiaifo o tagata, pe faatonu ai ala e fai ai tapuaiga faitele pe faaletagata lava ia; ma e faapea e tatau i le taitai faalemalo ona taofi le solitulafono, ae lē pulea le mafaufaufuatiaifo; e tatau ona faasala le tausalaina, ae lē taofia le saolotoga o le agaga."
                },
                {
                    "number": 5,
                    "text": "Matou te talitonu ua fusia tagata uma e lagolago ma sapasapaia malo eseese ua latou nonofo ai, aʼo puipuia i tulafono a ia malo ia latou aiā fananau mai ma i latou ma lē maʼaveeseina; ma o le faatuiese ma le fouvale e lē tatau ai i tagatanuu taitoatasi ua faapea ona puipuia ai, ma e tatau ona faasalaina e pei ona tatau ai; ma e faapea ua i ai i malo uma se aiā e faia ai ituaiga o tulafono ua tusa ai ma a latou lava faautaga silisili ona lelei e mautinoa ai le manuia o tagata lautele; e ui i lea, e faamamaluina pea i lea lava taimi e tasi, le saolotoga o le mafaufaufuatiaifo."
                },
                {
                    "number": 6,
                    "text": "Matou te talitonu e tatau ona faamamaluina tagata uma taitoatasi i lona lava tulaga, e pei o pule ma faipule, ua faatutuina mo le puipuiga o e ua lē sala ma le faasalaina o e ua sala; ma e faapea e tatau i tagata uma ona ava ma faaaloalo i tulafono, aua a aunoa ma ia tulafono o le a suia le filemu ma le lotogatasi i le pule faamalosi ma le mataʼu; ona ua faatutuina tulafono faatagata mo le faamoemoe tonu o le faafoeina o o tatou faamoemoega o ni tagata taitoatasi ma atunuu, i le va o le tagata ma le tagata; ma ua tuu mai tulafono paia mai le lagi, ua tuu mai ai tulafono e faatatau i mea faaleagaga, mo le faatuatua ma le tapuaʼi, o ni mea uma e tali atu ai le tagata i lona Tufuga."
                },
                {
                    "number": 7,
                    "text": "Matou te talitonu ua i ai i pule, setete, ma malo se aiā, ma ua fusia e faia ni tulafono mo le puipuiga o tagatanuu uma i le faaaogaina saoloto o o latou talitonuga faalelotu; ae ua matou lē talitonu ua i ai ia te i latou se aiā faamasinotonu e aveese ai mai tagatanuu lenei aiā, pe faasa i latou mai o latou taofiga, pe a faapea o loo faaalia le ava ma le migao i tulafono ma e lē o taʼuamiotonuina i ia taofiga faalelotu le faatuiese po o le fouvale."
                },
                {
                    "number": 8,
                    "text": "Matou te talitonu e tatau ona faasalaina le solia o le tulafono e tusa ma le uiga o le solitulafono; ma e faapea o le fasioti tagata, faalata malo, faomea, gaoi, ma le lepeti o le filemu lautele, i itu uma, e tatau ona faasalaina e tusa ma lo latou ituaiga ma lo latou uiga leaga i tagata, i tulafono a lena malo na faia ai le solitulafono; ma e tatau i tagata uma ona laa i luma ma faaaoga lo latou malosi i le aumaia i le faasalaga e ua solitulafono e faasaga i tulafono lelei, mo le filemu ma le toʼa o tagata lautele."
                },
                {
                    "number": 9,
                    "text": "Matou te lē talitonu o se mea tonu le tuufaatasi o aafiaga faalelotu ma malo faaleatunuu, lea e lagolago ai le tasi faapotopotoga faalelotu ae faasa le isi i ana aiā faaleagaga, ma faafiti ai aiā faaletagata lava ia a ona tagata, o ni tagatanuu."
                },
                {
                    "number": 10,
                    "text": "Matou te talitonu ua i ai i faalapotopotoga faalelotu uma se aiā e faia ai i o latou lava tagata mo amioga ua lē tatau, e tusa ma tulafono ma faatonuga a ia lava faalapotopotoga; pe a faapea o ia mea e faia ua mo le faaaumeaina ma le tulaga lelei; ae matou te lē talitonu ua i ai i se faalapotopotoga faalelotu se pule e faamasino ai tagata e uiga i meatotino po o le ola, e aveese ai mai ia te i latou oloa o le lalolagi lenei, pe tuu lamatia ai o latou ola po o tino, pe faaoo atu ai ni faasalaga faaletino i luga o i latou. Pau le mea e mafai ona latou faia o le faateʼa o i latou mai i la latou faalapotopotoga, ma aveese la latou faaaumea mai ia te i latou."
                },
                {
                    "number": 11,
                    "text": "Matou te talitonu e tatau i tagata ona tagi atu i le tulafono faalemalo mo le toe totogi mai o sese ma tiga uma, i mea na faia ai le sauā i le tagata pe na solia ai le aiā i meatotino po o le taʼuleleia, i mea ua i ai ituaiga tulafono e puipui ai ia aiā; ae matou te talitonu e taʼuamiotonuina tagata uma i le puipuiga o i latou lava, a latou uo, ma meatotino, ma le malo, mai osofaiga ma soliga lē tusa ai ma le tulafono a tagata uma i taimi o faalavelave faafuasei, i tulaga e lē mafai ona fai vave atu ai se tagi i le tulafono, ma lē maua ai se fesoasoani."
                },
                {
                    "number": 12,
                    "text": "Matou te talitonu o se mea tonu le talai atu o le talalelei i atunuu uma o le lalolagi, ma lapatai atu i e amiotonu e laveaʼi i latou lava mai mea eleelea o le lalolagi; ae matou te lē talitonu o se mea saʼo le falavelave fua atu i auauna-pologa, pe talai atu i ai le talalelei, pe papatisoina i latou e lē tusa ai ma le finagalo malie ma le manao i ai o o latou matai, pe faalavelave i ai pe uunai i latou i sina mea itiiti e faaoso ai i latou ia lē fiafia i o latou tulaga i le olaga nei, ma faapea ona faamataʼuina ai ola o tagata; o ia faalavefau matou te talitonu ua lē tusa ai ma le tulafono ma ua lē tonu, ma e tu lamatia ai le filemu o malo uma e faatagaina le taofi o tagata i le pologa."
                }
            ]
        },
        "/study/scriptures/dc-testament/dc/135": {
            "uri": "/study/scriptures/dc-testament/dc/135",
            "title": "Mataupu Faavae ma Feagaiga 135",
            "data_type": "chapter",
            "chapter_name": "Vaega 135",
            "chapter_summary": [
                "1–2, Ua faamaturoina Iosefa ma Ailama i le Falepuipui o Karefasi; 3, Ua folafola mai le tulaga maualuga o le Perofeta; 4–7, Ua molimau o laua toto mamā i le moni ma le paia o le galuega."
            ],
            "verses": [
                {
                    "number": 1,
                    "text": "Ina ia faamauina le molimau a lenei tusi ma le Tusi a Mamona, matou te faasilasila atu le faamaturoina o Iosefa Samita le Perofeta, ma Ailama Samita le Peteriaka. Sa tafanaina i laua i le falepuipui i Karefasi, i le aso 27 o Iuni, 1844, pe tusa i le itula e lima i le afiafi, e se vaega o tagata leaga faaauupegaina—na vali uli o latou mata—e tusa ma le 150 i le 200 tagata. Sa muamua ona fanaina o Ailama ma paʼū filemu ai i lalo, ma alaga: O aʼu o se tagata oti! Sa oso Iosefa mai le faamalama, ma sa fana oti ai i le taumafaiga, ma alaga: E, le Alii e, loʼu Atua! Sa toe fanaina i laua uma, i se ala sauā lava, ina ua mavae ona laua maliliu, ma e taʼifa pulu na tafana ai i laua uma."
                },
                {
                    "number": 2,
                    "text": "O Ioane Taylor ma Willard Richards, se toalua o le Toasefululua, na pau lea o tagata sa i ai i totonu o le potu i le taimi lea; sa manuʼa Ioane Taylor i se ala sauā lava i pulu e fa, ae ua toe malosi mai talu mai lea taimi; o Willard Richards, na sao mai, e ala i le tausiga a le Atua, e aunoa ma se pu i lona ofu."
                },
                {
                    "number": 3,
                    "text": "O Iosefa Samita, le Perofeta ma le Tagatavāai a le Alii, e tele atu mea na ia faia, vagana ai lava Iesu, mo le faaolataga o tagata i lenei lalolagi, nai lo se isi lava tagata na ola ai. I le va puupuu o le luasefulu tausaga, na ia aumaia le Tusi a Mamona, lea na faaliliuina e ia i le meaalofa ma le mana o le Atua, ma sa avea ma ala na faasalalau atu ai i konetineta e lua; auina atu le ʼatoatoaga o le talalelei tumau-faavavau, ua i ai i ona totonu, i itu e fa o le lalolagi; aumai faaaliga ma poloaiga ua i ai i le tusi lenei o Mataupu Faavae ma Feagaiga, ma le tele o isi tusi ma aoaoga poto mo le manuia o le fanauga a tagata; faapotopoto le tele o afe o le Au Paia o Aso e Gata Ai, faavae se aai tele, ma tuua se taʼutaʼua ma se igoa e lē mafai ona faaumatia. Sa soifua maualuga o ia, ma sa maliu maualuga o ia i luma o fofoga o le Atua ma lona nuu; ma e pei o le toatele o le ʼau faauuina a le Alii i taimi anamua, ua faamau faailogaina lana misiona ma lana galuega i lona lava toto; ma ua faapea foi lona uso o Ailama. Sa lei fevaevaeaʼi i laua i le soifuaga, ma sa lei tuueseeseina i laua i le oti!"
                },
                {
                    "number": 4,
                    "text": "Ina ua alu atu Iosefa i Karefasi e tuu atu o ia lava i manaoga faatagāfai o le tulafono, i le lua po o le tolu aso i luma mai o lona tagatavaleina, sa saunoa mai o ia: “Ua ʼou alu atu e pei o se tamai mamoe i le fasiga; ae ua ʼou toafilemu e pei o se taeao o le tau mafanafana; ua ia te aʼu se mafaufaufuatiaifo ua aunoa ma se faatausuai e faasaga i le Atua, ma faasaga i tagata uma. O le a ʼou oti lē sala ma o le a faapea ona fai ane e uiga ia te aʼu—sa fasiotia o ia ma le faufau i ai.”—I le taeao lava lea, ina ua uma ona sauni o Ailama e alu—e mafai ona tatou faapea ane i le fasiga? ioe, aua sa faapea lava—sa faitauina e ia le palakalafa lenei, e latalata i le faaiuga o le mataupu sefululua o le tusi a Eteru, i le Tusi a Mamona, ma faamoe i lalo le itulau i ona luga:"
                },
                {
                    "number": 5,
                    "text": "Ma sa oo ina ou tatalo atu i le Alii ina ia avatu e ia le alofa tunoa i Nuuese, ina ia latou maua le alofa mama. Ma sa oo ina fetalai mai le Alii ia te aʼu: Afai e lē i ai ia te i latou le alofa mama, e lē afaina lea mea ia te oe, ua e faamaoni; o le mea lea, o le a faamamāina ou ofu. Ma ona ua e vaai i lou vaivai, o le a faamalosia ai oe, e oo lava i le nofo i lalo i le nofoaga ua Ou saunia i maota o loʼu Tamā. Ma o lenei ou te … faatofa atu i Nuuese; ioe, ma i oʼu uso foi o e ua ou alofa i ai, seia oo ina tatou feiloai i luma o le nofoa-faamasino o Keriso, lea o le a iloa ai e tagata uma ua lē pisia oʼu ofu i o outou toto. Ua maliliu nei le ʼau molimau, ma ua tu nei la laua mau."
                },
                {
                    "number": 6,
                    "text": "O Ailama Samita na fasefulu-fa tausaga o le matua ia Fepuari, 1844, ma o Iosefa Samita sa tolusefulu-valu ia Tesema, 1843; ma mai i le taimi nei i luma o le a tusia o laua igoa i totonu o le ʼau maturo o tapuaiga faalelotu; ma o le a faamanatuina i lē e faitau i atunuu uma, o le Tusi a Mamona, ma le tusi lenei o Mataupu Faavae ma Feagaiga o le ekalesia, na faatauina i toto e sili ona lelei o le seneturi sefuluiva, e aumai ia tusi mo le faaolataga o se lalolagi paʼū; ma e faapea afai e mafai e le afi ona faamū se laau mata mo le mamalu o le Atua, o le a faigofie lava ona susunuina o laau mamago e faamamā ai le tovine mai le faaleagaina. Sa soifua i laua mo le mamalu; sa maliliu i laua mo le mamalu; ma o le mamalu o lo laua taui lea e faavavau. E mai lea vaitausaga i lea vaitausaga o le a oo atu o laua igoa i lalo i tupulaga o ni maa taua i e ua faapaiaina."
                },
                {
                    "number": 7,
                    "text": "Na mamā i laua i mai se solitulafono, e pei ona sa faamaonia ai soo i laua muamua, ae sa nao taupulepulega leaga a tagata faalata ma amioleaga na falepuipui ai i laua; ma o o laua toto lē sala ua i luga o le fola o le falepuipui i Karefasi o se faamaufaailoga lautele ua faapipii i le lotu “Mamona” e lē mafai ona faafitia e soo se faamasinoga i luga o le lalolagi, ma o o laua toto lē sala i luga o le faailoga o le Setete o Ilinoi, faatasi ma le folafolaga solia a le Setete e pei ona sa folafolaina e le kovana, o se molimau i le moni o le talalelei tumau-faavavau e lē mafai e le lalolagi atoa ona faafitia; ma o o laua toto lē sala i luga o le fuʼa o le saolotoga, ma i luga o le faavae o le saolotoga o le Iunaite Setete, o se amupasa mo le tapuaiga a Iesu Keriso, o le a ootia ai loto o tagata faamaoni i atunuu uma; ma o o laua toto lē sala, faatasi ma toto lē sala o le ʼau maturo uma i lalo o le fatafaitaulaga na vaai i ai Ioane, o le a tagi aʼe i le Alii o ʼAu seia oo ina tauia lena toto i luga o le lalolagi. Amene."
                }
            ]
        },
        "/study/scriptures/dc-testament/dc/136": {
            "uri": "/study/scriptures/dc-testament/dc/136",
            "title": "Mataupu Faavae ma Feagaiga 136",
            "data_type": "chapter",
            "chapter_name": "Vaega 136",
            "chapter_summary": [
                "1–16, Ua faamatala mai le ala e faatulaga ai le tolauapiga a Isaraelu mo le malaga i sisifo; 17–27, Ua poloaiina le Au Paia ia ola i le tele o tulaga faatonuina o le talalelei; 28–33, E tatau i le Au Paia ona pepese, sisiva, tatalo, ma aoao le poto; 34–42, E fasiotia perofeta ina ia faamamaluina i latou ma tausalaina e amioleaga."
            ],
            "verses": [
                {
                    "number": 1,
                    "text": "O Le Afioga ma le Finagalo o le Alii e faatatau i le tolauapiga a Isaraelu ia latou malaga i Sisifo:"
                },
                {
                    "number": 2,
                    "text": "Ia tuu atu i tagata uma O Le Ekalesia a Iesu Keriso o le Au Paia o Aso e Gata Ai, ma i latou o e e malaga faatasi ma i latou, ia faatulagaina i ni vaega, faatasi ma se feagaiga ma se folafolaga e tausi i poloaiga ma tulafono uma a le Alii lo tatou Atua."
                },
                {
                    "number": 3,
                    "text": "Ia tuu atu i vaega e faatulaga ma ni kapeteni o taitoaselau, kapeteni o taitoalimagafulu, ma kapeteni o taitoasefulu, ma se peresitene ma ni ona fesoasoani e toalua i o latou ulu, i lalo o le taitaiga a Aposetolo e Toasefululua."
                },
                {
                    "number": 4,
                    "text": "Ma o le a avea lenei ma a tatou feagaiga—o le a tatou savavali i sauniga uma a le Alii."
                },
                {
                    "number": 5,
                    "text": "Ia tuu atu i vaega taitasi e saunia mo i latou lava ni soā manu, taavaletoso, tapenapenaga, lavalava, ma isi mea e tatau ai mo le malaga, e mafai ona latou sauni."
                },
                {
                    "number": 6,
                    "text": "A uma ona faatulaga o vaega ia tuu atu ia te i latou e o atu ma lo latou malosi, e sauniuni mo i latou o e o le a faamuli."
                },
                {
                    "number": 7,
                    "text": "Ia tuu atu i vaega taitasi, faatasi ma o latou kapeteni ma peresitene, e filifilia pe toafia e mafai ona o i le tautotogo e sosoo ai; ona filifilia lea o se aofai e lava o tagata tino-malolosi ma popoto, e ave soā manu, fatu, ma mea fai faatoaga, e o atu o ni paionia e sauni mo le totoina o toʼaga o le tautotogo."
                },
                {
                    "number": 8,
                    "text": "Ia tuu atu i vaega taitasi e ave se vaega tutusa, e tusa ma le vaevaega o a latou meatotino, i le aveina o e matitiva, fafine ua maliliu a latou tane, e ua leai ni tamā, ma aiga o i latou o e na o i le autau, ina ia lē alu aʼe le tagi a fafine ua maliliu a latou tane ma e ua leai ni tamā i taliga o le Alii e faasaga i lenei nuu."
                },
                {
                    "number": 9,
                    "text": "Ia tuu atu i vaega taitasi e sauni ni fale, ma ni fanua mo le totoina o kuranuma, mo i latou o e o le a faamuli i tua i le tau lenei; ma o le finagalo lenei o le Alii e faatatau i lona nuu."
                },
                {
                    "number": 10,
                    "text": "Ia tuu atu i tagata taitoatasi e faaaoga lona malosi ma ana meatotino uma e sii atu ai lenei nuu i le nofoaga o le a faatu ai e le Alii se siteki o Siona."
                },
                {
                    "number": 11,
                    "text": "Ma afai tou te faia lenei mea ma le loto mamā, i le faamaoni atoa, o le a faamanuiaina outou; o le a faamanuiaina outou ia outou lafu manu, ma a outou fagaga, ma o outou fanua, ma o outou fale, ma o outou aiga."
                },
                {
                    "number": 12,
                    "text": "Ia tuu atu i aʼu auauna o Ezra T. Benson ma Erastus Snow e faatulaga se vaega."
                },
                {
                    "number": 13,
                    "text": "Ma ia tuu atu i aʼu auauna o Orson Pratt ma Wilford Woodruff e faatulaga se vaega."
                },
                {
                    "number": 14,
                    "text": "O lenei foi, ia tuu atu i aʼu auauna o Amasa Laimani ma Siaosi A. Samita e faatulaga se vaega."
                },
                {
                    "number": 15,
                    "text": "Ma ia tofia ni peresitene, ma ni kapeteni o taitoaselau, ma taitoalimagafulu, ma taitoasefulu."
                },
                {
                    "number": 16,
                    "text": "Ma ia tuu atu i aʼu auauna o e ua tofia e o atu ma aoao atu loʼu loto lenei i le au paia, ina ia latou saunia e o atu i se laueleele o le filemu."
                },
                {
                    "number": 17,
                    "text": "O atu loa i lo outou ala ma faia e pei ona Ou fai atu ai ia te outou, ma aua le matataʼu i o outou fili; aua o le a latou lē maua le mana e taofi ai laʼu galuega."
                },
                {
                    "number": 18,
                    "text": "O le a laveaiina Siona i loʼu lava taimi e tatau ai."
                },
                {
                    "number": 19,
                    "text": "Ma afai e saili soo se tasi e ati aʼe o ia lava, ma lē saili mai i laʼu fautuaga, o le a lē maua e ia le mana, ma o le a faaalia lona valea."
                },
                {
                    "number": 20,
                    "text": "Ia outou saili; ma tausi a outou folafolaga uma ma le tasi; ma aua le manao i mea a so outou uso."
                },
                {
                    "number": 21,
                    "text": "Ia outou tausi outou lava mai le leaga o le taʼu fua o le suafa o le Alii, aua o Aʼu o le Alii lo outou Atua, o le Atua lava o o outou tamā, o le Atua o Aperaamo ma Isaako ma Iakopo."
                },
                {
                    "number": 22,
                    "text": "O Aʼu o lē na taitaiina le fanauga a Isaraelu i fafo o le laueleele o Aikupito; ma ua faaloaloa atu loʼu lima i aso e gata ai, e laveaʼi loʼu nuu o Isaraelu."
                },
                {
                    "number": 23,
                    "text": "Tuu le fefinauaʼi ma le tasi; tuu le tautala leaga o le tasi i le isi."
                },
                {
                    "number": 24,
                    "text": "Tuu le ʼonā; ma tuu atu a outou upu e aga faagaeetia ai le tasi."
                },
                {
                    "number": 25,
                    "text": "Afai e te nonō mai i lē lua te tuaoi, ia e toe faafoi atu le mea na e nonō mai; ma afai ua lē mafai ona e toe totogi atu, ona e alu atu saʼo lea ma taʼu atu i lē lua te tuaoi, ina neʼi tausalaina oe e ia."
                },
                {
                    "number": 26,
                    "text": "Afai e te maua le mea na leiloa a lē lua te tuaoi, ia e sailia ma le filiga seia e toe avatu ia te ia."
                },
                {
                    "number": 27,
                    "text": "Ia e filiga i le faasaosaoga o mea ua e maua, ina ia avea oe ma se tausimea atamai; ona o lea mea o se meaalofa foaifua mai le Alii lou Atua, ma o oe o sana tausimea."
                },
                {
                    "number": 28,
                    "text": "Afai ua e fiafia, vivii atu i le Alii i pesega, ma musika, ma siva, faatasi ma se tatalo o le viiga ma le faafetai."
                },
                {
                    "number": 29,
                    "text": "Afai ua e faanoanoa, ole atu i le Alii lou Atua i le talosaga, ina ia olioli o outou agaga."
                },
                {
                    "number": 30,
                    "text": "Aua le matataʼu i o outou fili, ona ua i ai i latou i oʼu lima ma o le a Ou faia ia te i latou le mea Ou te loto i ai."
                },
                {
                    "number": 31,
                    "text": "E ao ina tofotofoina loʼu nuu i mea uma, ina ia latou saunia e maua le mamalu ua ia te Aʼu mo i latou, o le mamalu lava lea o Siona; ma o ia o lē e lē onosaia le aoaiga e lē agavaa mo loʼu malo."
                },
                {
                    "number": 32,
                    "text": "Ia tuu atu ia te ia o lē ua valea e aoao le poto i le faamaualaloina o ia lava ma le ole atu i le Alii lona Atua, ina ia tatalaina ona mata ina ia mafai ona vaai o ia, ma tatalaina ona taliga ina ia mafai ona faalogo o ia;"
                },
                {
                    "number": 33,
                    "text": "Aua ua auina atu loʼu Agaga i le lalolagi e faamalamalama e ua lotomaualalo ma loto salamo, ma mo le taʼusalaina o e ua lē amioatua."
                },
                {
                    "number": 34,
                    "text": "Ua teena outou ma la outou molimau e o outou uso, le atunuu lea ua tutulieseina outou i fafo;"
                },
                {
                    "number": 35,
                    "text": "Ma ua oo mai nei le aso o lo latou mala, o aso lava o le faanoanoa, e pei o se fafine ua faatiga; ma o le a matua tele lava lo latou faanoanoa vagana ai ua vave ona latou salamo, ioe, vave lava."
                },
                {
                    "number": 36,
                    "text": "Aua ua latou fasioti perofeta, ma i latou o e na auina atu ia te i latou; ma ua latou faamasaaina toto lē sala, ua tagi mai le eleele e faasaga ia te i latou."
                },
                {
                    "number": 37,
                    "text": "O lea, aua le ofo i nei mea, ona tou te lei mamā lava; e lei mafai lava ona outou lavatia loʼu mamalu; ae o le a outou vaaia pe afai tou te faamaoni i le tausiga o aʼu upu uma ua Ou tuu atu ia te outou, mai aso o Atamu ia Aperaamo, mai ia Aperaamo ia Mose, mai ia Mose ia Iesu ma ana aposetolo, ma mai ia Iesu ma ana aposetolo ia Iosefa Samita, o lē na Ou valaau atu i ai e ala i aʼu agelu, aʼu auauna galulue, ma i loʼu lava leo mai le lagi, e aumai laʼu galuega;"
                },
                {
                    "number": 38,
                    "text": "O lona faavae na faataatia e ia, ma sa faamaoni; ma ua Ou ave o ia ia te aʼu."
                },
                {
                    "number": 39,
                    "text": "Sa ofo le toatele i lona maliu; ae sa manaomia ona tatau ona faamau faailoga e ia lana molimau i lona toto, ina ia faamamaluina o ia ma ina ia tausalaina ai e ua amioleaga."
                },
                {
                    "number": 40,
                    "text": "Pe Ou te lei laveaiina ea outou mai i o outou fili, i se ala lava na Ou tuua ai se molimau o loʼu igoa?"
                },
                {
                    "number": 41,
                    "text": "O lea, o lenei, uai mai ia, E, outou e tagata o laʼu ekalesia; ma o outou toeaina ia faalogo mai faatasi; ua outou mauaina loʼu malo."
                },
                {
                    "number": 42,
                    "text": "Ia outou filiga i le tausiga o aʼu poloaiga uma, neʼi oo mai faamasinoga i o outou luga, ma vaivai ai lo outou faatuatua, ma manumalo ai o outou fili ia te outou. O lea ua leai ni isi mea i le taimi nei. Amene ma Amene."
                }
            ]
        },
        "/study/scriptures/dc-testament/dc/137": {
            "uri": "/study/scriptures/dc-testament/dc/137",
            "title": "Mataupu Faavae ma Feagaiga 137",
            "data_type": "chapter",
            "chapter_name": "Vaega 137",
            "chapter_summary": [
                "1–6, Ua vaaia e le Perofeta lona uso o Alevini i le malo selesitila; 7–9, Ua faaali mai le mataupu faavae o le faaolataga mo e ua maliliu; 10, E faaolaina fanau laiti uma i le malo selesitila."
            ],
            "verses": [
                {
                    "number": 1,
                    "text": "Sa tatalaina le lagi i luga o i matou, ma sa ou vaaia le malo selesitila o le Atua, ma lona mamalu, pe i le tino po o i fafo o le tino sa lē mafai ona ou iloaina."
                },
                {
                    "number": 2,
                    "text": "Sa ou vaaia le matagofie silisili o le faitotoa o le a ulu atu ai suli o lena malo, sa foliga mai e pei o ni ʼave faataaliolio o se afi;"
                },
                {
                    "number": 3,
                    "text": "Ma le nofoalii pupula foi o le Atua, sa afifio ai le Tamā ma le Alo."
                },
                {
                    "number": 4,
                    "text": "Sa ou vaai i auala matagofie o lena malo, sa foliga mai ua paeina i auro."
                },
                {
                    "number": 5,
                    "text": "Sa ou vaai i le Tama o Atamu ma Aperaamo; ma loʼu tamā ma loʼu tinā; loʼu uso o Alevini, o lē ua leva ona moe;"
                },
                {
                    "number": 6,
                    "text": "Ma sa ou ofo pe na faapefea ona maua e ia se tofi i lena malo, talu ai ona sa tuua e ia lenei olaga ae lei faatuina e le Alii lona aao e faapotopoto Isaraelu i le taimi lona lua, ma sa lei papatisoina o ia mo le faamagaloina o agasala."
                },
                {
                    "number": 7,
                    "text": "Sa faapea ona oo mai o le siufofoga o le Alii ia te aʼu, ua fetalai mai: O i latou uma o e na maliliu e aunoa ma se malamalama e uiga i lenei talalelei, o e semanū latou te taliaina pe a na faatagaina i latou e ola, o le a avea ma suli o le malo selesitila o le Atua;"
                },
                {
                    "number": 8,
                    "text": "O lenei foi o i latou uma o e e maliliu mai le taimi nei i luma e aunoa ma se malamalama e uiga i le talalelei, o e semanū latou te taliaina ma o latou loto atoa, o le a avea ma suli o lena malo;"
                },
                {
                    "number": 9,
                    "text": "Aua o Aʼu, o le Alii, o le a faamasinoina tagata uma e tusa ma a latou galuega, e tusa ma le manaoga o o latou loto."
                },
                {
                    "number": 10,
                    "text": "Ma sa ou vaai foi o tamaiti uma o e e maliliu ae lei oo atu i latou i tausaga e tali mai ai ua faaolaina i le malo selesitila o le lagi."
                }
            ]
        },
        "/study/scriptures/dc-testament/dc/138": {
            "uri": "/study/scriptures/dc-testament/dc/138",
            "title": "Mataupu Faavae ma Feagaiga 138",
            "data_type": "chapter",
            "chapter_name": "Vaega 138",
            "chapter_summary": [
                "1–10, Ua mafaufau loloto Peresitene Iosefa F. Samita i tusitusiga a Peteru ma le asiasiga a lo tatou Alii i le lalolagi o agaga; 11–24, Ua vaai Peresitene Samita i agaga o e amiotonu ua maliliu ua potopoto i le parataiso ma le auaunaga a Keriso i totonu o i latou; 25–37, Ua vaai o ia i le ala ua faatulaga ai le talaiga o le talalelei i totonu o agaga; 38–52, Ua vaai o ia ia Atamu, Eva, ma le toatele o perofeta paia i le lalolagi o agaga o e ua manatu o se pologa lo latou tulaga agaga ae lei oo i lo latou toetutu mai; 53–60, O tagata amiotonu o aso nei e maliliu, e faaauau a latou galuega i le lalolagi o agaga."
            ],
            "verses": [
                {
                    "number": 1,
                    "text": "I Le aso tolu o Oketopa, i le tausaga e afe ivaselau sefuluvalu, sa ou nofo ai i loʼu potu ma mafaufau loloto i tusitusiga paia;"
                },
                {
                    "number": 2,
                    "text": "Ma manatunatu i le taulaga togiola tele na faia e le Alo o le Atua, mo le togiolaina o le lalolagi;"
                },
                {
                    "number": 3,
                    "text": "Ma le alofa tele ma le ofoofogia na faaali mai e le Tamā ma le Alo i le afio mai o le Togiola i le lalolagi;"
                },
                {
                    "number": 4,
                    "text": "Ma le mafai, e ala i lana togiola ma le usiusitai i mataupu autu o le talalelei, ona faaolaina ai o tagata."
                },
                {
                    "number": 5,
                    "text": "Aʼo faapea ona ou mafaufau, sa foi i tua loʼu mafaufau i tusitusiga a le aposetolo o Peteru, i le au paia anamua na salalau lautele i Pono, Kalatia, Kapatokia, ma isi vaega o Asia, sa talai ai le talalelei ina ua mavae le faasatauroga o le Alii."
                },
                {
                    "number": 6,
                    "text": "Sa ou susue le Tusi Paia ma faitau le mataupu tolu ma le fa o le tusi muamua a Peteru, ma aʼo ou faitauina sa matua uunaia lava aʼu, e sili atu nai lo se isi lava taimi na uunaia muamua ai aʼu, i le mau lenei:"
                },
                {
                    "number": 7,
                    "text": "“Ona na mafatia i se taimi Keriso mo agasala, o le amiotonu mo le amioletonu, ina ia mafai ona ia aumai i tatou i le Atua, ina ua fasiotia i le tino, ae faaolaina i le Agaga:"
                },
                {
                    "number": 8,
                    "text": "“Lea na maliu atu ai foi o ia ma talai atu i agaga i le falepuipui;"
                },
                {
                    "number": 9,
                    "text": "“O e na lē faalogo i se taimi, i le taimi na faatalitali ai le tali-tiga o le Atua i ona po o Noa, aʼo saunia le vaa, lea na faasaoina ai se toaitiiti, e, toavalu, i le vai.” (1 Peteru 3:18–20.)"
                },
                {
                    "number": 10,
                    "text": "“Ona o le pogai lenei na talai atu ai foi le talalelei ia te i latou o e ua oti, ina ia mafai ona faamasinoina i latou i la tagata i le tino, ae ola i la le Atua i le agaga.” (1 Peteru 4:6.)"
                },
                {
                    "number": 11,
                    "text": "Aʼo ʼou mafaufau loloto i luga o nei mea ua tusia, sa tatalaina mata o loʼu malamalama, ma sa toʼa i oʼu luga le Agaga o le Alii, ma sa ʼou vaai i ʼau o e ua oti, o e faatauvaa ma e taʼutaʼua."
                },
                {
                    "number": 12,
                    "text": "Ma sa faapotopoto faatasi i se nofoaga e tasi se vaega lē mafaitaulia o agaga o e amiotonu, o e na faamaoni i le molimau ia Iesu aʼo i soifua i latou i la le tino;"
                },
                {
                    "number": 13,
                    "text": "Ma o e na osi atu taulaga i le faatusa o le taulaga tele a le Alo o le Atua, ma sa mafatia i puapuaga i le suafa o lo latou Togiola."
                },
                {
                    "number": 14,
                    "text": "O i latou uma nei ua tuua le olaga i la le tino, ua mautu i le faamoemoe mo se toetu mamalu, e ala i le alofa tunoa o le Atua le Tamā ma lona Alo e Toatasi na Fanaua, o Iesu Keriso."
                },
                {
                    "number": 15,
                    "text": "Sa ou vaai ua faatumulia i latou i le olioli ma le fiafia, ma sa olioli faatasi ona ua oo mai lava le aso o lo latou laveaiga."
                },
                {
                    "number": 16,
                    "text": "Sa latou potopoto e faatalitali le afio atu o le Alo o le Atua i le lalolagi o agaga, e folafola atu le togiolaina o i latou mai noanoaga o le oti."
                },
                {
                    "number": 17,
                    "text": "O o latou efuefu momoe o le a toefuatai i lona autino atoatoa, o le ivi i le ivi, ma uaua ma aano i luga o i latou, o le agaga ma le tino o le a toe faatasia e lē mafai ona toe tuueseeseina, ina ia mafai ona latou maua se atoatoaga o le olioli."
                },
                {
                    "number": 18,
                    "text": "Aʼo faatalitali ma talatalanoa lenei vaega tele o agaga, ma olioli i le itula o lo latou laveaiga mai filifili o le oti, sa afio atu le Alo o le Atua, ma folafola atu le saolotoga i e na ave faatagataotaua, o e na faamaoni;"
                },
                {
                    "number": 19,
                    "text": "Ma o iina na talai atu ai e ia ia te i latou le talalelei tumau-faavavau, le mataupu faavae o le toetutu mai ma le togiolaina o tagata mai le paʼū, ma mai agasala a le tagata lava ia i luga o tulaga o le salamo."
                },
                {
                    "number": 20,
                    "text": "Ae o e amioleaga sa lē afio atu i ai o ia, ma sa lei siia lona siufofoga i totonu o e sa lē amioatua ma e sa lē salamo o e sa latou faaleagaina i latou lava aʼo i ai i le tino;"
                },
                {
                    "number": 21,
                    "text": "Pe na vaai foi le au fouvale o e na teena molimau ma lapataiga a perofeta anamua i lona mamalu, pe na vaai i ona fofoga."
                },
                {
                    "number": 22,
                    "text": "O le mea na i ai i latou ia, sa nofotupu ai le pouliuli, ae i totonu o e amiotonu, sa i ai le filemu;"
                },
                {
                    "number": 23,
                    "text": "Ma sa olioli le au paia i lo latou togiolaina, sa tootuli le tulivae ma talisapaia le Alo o le Atua o lo latou Togiola ma Laveai mai le oti ma filifili o seoli."
                },
                {
                    "number": 24,
                    "text": "Sa susulu o latou fofoga, ma sa toʼa i luga o i latou le malamalama mai luma o le Alii, ma sa latou pese atu viiga i lona suafa paia."
                },
                {
                    "number": 25,
                    "text": "Sa ou ofo, aua sa ou malamalama sa faaaluina e le Faaola le tusa o le tolu tausaga i lana auaunaga i totonu o tagata Iutaia ma i latou o le aiga o Isaraelu, i le taumafai e aoao atu ia te i latou le talalelei tumau-faavavau ma valaau ia te i latou ia salamo;"
                },
                {
                    "number": 26,
                    "text": "Ma peitai, e ui i ana galuega tetele, ma vavega, ma le folafolaga o le upumoni, i le mana tele ma le pule, sa toaitiiti lava e na faalogo i lona siufofoga, ma olioli i le i ai i ona luma, ma maua le olataga mai ona aao."
                },
                {
                    "number": 27,
                    "text": "Ae o lana auaunaga i totonu o i latou o e ua oti sa faatapulaaina i se taimi puupuu i le va o le faasatauroga ma lona toetu mai;"
                },
                {
                    "number": 28,
                    "text": "Ma sa ou fesilisili ifo e uiga i upu a Peteru—lea na fai mai ai o ia e faapea na talai atu le Alo o le Atua i agaga i le falepuipui, o e sa lē usiusitai i se taimi, aʼo faatalitali i se taimi le tali-tiga o le Atua i ona po o Noa—ma le ala na mafai ai e ia ona talai atu i ia agaga ma faia le galuega e tatau ai i totonu o i latou i se taimi puupuu lava."
                },
                {
                    "number": 29,
                    "text": "Ma aʼo ou fesilisili ifo, sa tatalaina oʼu mata, ma sa faavaveina loʼu malamalamaaga, ma sa ou vaai sa lei afio atu le Alii lava ia i totonu o e amioleaga ma lē usiusitai o e na teena le upumoni, e aoao atu ia te i latou;"
                },
                {
                    "number": 30,
                    "text": "Ae faauta, sa faatutu e ia mai totonu o e amiotonu, ana ʼau ma tofia avefeau, ua faaofuina i le mana ma le pule, ma sa tofia i latou e o atu ma avatu le malamalama o le talalelei ia te i latou o e sa i ai i le pouliuli, i agaga lava o tagata uma; ma sa faapea ona talai atu o le talalelei i e ua oti."
                },
                {
                    "number": 31,
                    "text": "Ma sa o atu avefeau filifilia e talai atu le aso talitali o le Alii ma folafola atu le saolotoga i e ua faatagataotauaina o e ua noanoatia, e oo lava ia i latou uma o e ua fia salamo mai ia latou agasala ma talia le talalelei."
                },
                {
                    "number": 32,
                    "text": "Sa faapea ona talai atu o le talalelei ia te i latou o e na oti ia latou agasala, e aunoa ma se malamalama e uiga i le upumoni, po o le solitulafono, ona ua latou teena perofeta."
                },
                {
                    "number": 33,
                    "text": "Sa aoao atu ia te i latou le faatuatua i le Atua, le salamo mai agasala, le sui papatisoga mo le faamagaloina o agasala, le meaalofa o le Agaga Paia e ala i le faaee o lima,"
                },
                {
                    "number": 34,
                    "text": "Ma isi mataupu autu uma o le talalelei sa tatau ia te i latou ona iloa ina ia latou agavaa ina ia mafai ona faamasino i latou e tusa ma tagata i le tino, ae ola i le Atua i le agaga."
                },
                {
                    "number": 35,
                    "text": "Ma sa faapea ona faailoa atu i totonu o e ua oti, o e faatauvaa ma e ua taʼutaʼua, o e amioletonu faapea foi ma e ua faamaoni, ua aumai le togiolaina e ala i le taulaga a le Alo o le Atua i luga o le satauro."
                },
                {
                    "number": 36,
                    "text": "Sa faapea ona faaali mai sa faaalu e lo tatou Togiola lona taimi i lona afio puupuu i le lalolagi o agaga, i le aoaoga ma le sauniuniga o agaga faamaoni o perofeta o e na molimau ia te ia i le tino;"
                },
                {
                    "number": 37,
                    "text": "Ina ia mafai ona latou avatu o le savali o le togiolaina i e uma ua oti, ia i latou o e sa lē mafai ona afio atu i ai o ia lava, ona o lo latou fouvale ma le solitulafono, ina ia mafai e i latou e ala atu i le auaunaga a ana auauna, ona faalogo foi i ana afioga."
                },
                {
                    "number": 38,
                    "text": "Sa i ai i totonu o o e taʼutaʼua ma malolosi sa potopoto i lenei faapotopotoga tele o e amiotonu, le Tama o Atamu, le Anamua o Aso ma le tamā o tagata uma,"
                },
                {
                    "number": 39,
                    "text": "Ma lo tatou Tinā mamalu o Eva, faatasi ma le toatele o ana fanau tamaitai faamaoni o e na soifua i vaitausaga ma tapuai atu i le Atua moni ma soifua."
                },
                {
                    "number": 40,
                    "text": "O Apelu, le uluai maturo, sa i ai iina, ma lona uso o Setu, o se tasi o e malolosi, o lē sa foliga tonu lava i lona tamā, o Atamu."
                },
                {
                    "number": 41,
                    "text": "O Noa, o lē na lapatai atu e uiga i le lolo; ma Semu, le faitaulaga sili taʼutaʼua; o Aperaamo, le tamā o le au faatuatua; o Isaako, Iakopo, ma Mose, le faitulafono taʼutaʼua o Isaraelu;"
                },
                {
                    "number": 42,
                    "text": "Ma Isaia, o lē na folafola mai e ala i valoaga e faapea sa faauuina le Togiola e fusifusi i e ua loto-momomo, e folafola atu le saolotoga i e ua ave faatagataotaua, ma le tatalaina o le falepuipui ia te i latou o e ua noanoatia, sa i ai foi iina."
                },
                {
                    "number": 43,
                    "text": "E le gata i lea, o Esekielu, o lē na faaali i ai i se faaaliga vaaia le vanu tele o ivi mamago, o le a faaoofuina i aano, ia toetutu mai i le toetutu o e ua oti, o ni tagata ola;"
                },
                {
                    "number": 44,
                    "text": "O Tanielu, o lē na muaʼi vaai ma muaʼi valoia le faatuina o le malo o le Atua i aso e gata ai, e lē toe faaumatia pe tuuina atu i ni isi tagata;"
                },
                {
                    "number": 45,
                    "text": "O Elaia, o lē sa faatasi ma Mose i le Mauga o Liua;"
                },
                {
                    "number": 46,
                    "text": "Ma Malaki, le perofeta na molimau e uiga i le oo mai o Elia—o lē foi na fetalai i ai Moronae i le Perofeta o Iosefa Samita, ma folafola mai e tatau ona sau o ia ae lei oo mai le aso tele ma le mataʼutia o le Alii—sa i ai foi iina."
                },
                {
                    "number": 47,
                    "text": "O le Perofeta o Elia na te totoina i loto o fanau folafolaga na faia i o latou tamā,"
                },
                {
                    "number": 48,
                    "text": "Ua faaataata mai ai le galuega tele o le a faia i malumalu o le Alii i le tisipenisione o le atoaga o taimi, mo le togiolaina o e ua maliliu, ma le faamauina o fanau i o latou matua, ina neʼi taia le lalolagi atoa i se fetuu ma faaumaʼumauina atoa i lona afio mai."
                },
                {
                    "number": 49,
                    "text": "O i latou uma nei ma isi e toatele, e oo i perofeta na soifua i totonu o tagata sa Nifaē ma molimau e uiga i le afio mai o le Alo o le Atua, sa fefaatasiaʼi i totonu o lenei faapotopotoga tele ma faatalitali mo lo latou laveaiga,"
                },
                {
                    "number": 50,
                    "text": "Aua sa vaai e ua maliliu i le umi o le tuuesea o o latou agaga mai i o latou tino, o se pologa."
                },
                {
                    "number": 51,
                    "text": "O i latou ia na aoaoina e le Alii, ma tuu atu ia te i latou le mana e tutulai mai ai, pe a mavae lona toetu mai i le oti, e ulu atu i le malo o lona Tamā, e faapaleina iina i le ola pea ma le ola e faavavau,"
                },
                {
                    "number": 52,
                    "text": "Ma faaauau pea mai le taimi lena i luma a latou galuega e pei ona sa folafolaina e le Alii, ma avea ma e e tofusia i faamanuiaga uma sa faapolopolo mo i latou o e alolofa ia te ia."
                },
                {
                    "number": 53,
                    "text": "O le Perofeta o Iosefa Samita, ma loʼu tamā, o Ailama Samita, Brigham Young, Ioane Taylor, Wilford Woodruff, ma isi agaga filifilia o e sa faapolopolo e o mai i le atoaga o taimi e auai i le faataootoina o faavae o le galuega tele o aso e gata ai,"
                },
                {
                    "number": 54,
                    "text": "E aofia ai le fausiaina o malumalu ma le faia ai o sauniga i totonu mo le togiolaina o e ua oti, sa i ai foi i le lalolagi o agaga."
                },
                {
                    "number": 55,
                    "text": "Sa ou vaai foi sa i ai i latou i totonu o e tamalii ma taʼutaʼua o e na filifilia i le amataga e avea ma pule i le Ekalesia a le Atua."
                },
                {
                    "number": 56,
                    "text": "I le taimi lava ae lei fananau mai i latou, o i latou, faatasi ma le toatele o isi, sa latou maua a latou lesona muamua i le lalolagi o agaga ma sa saunia e o mai i le taimi e tatau ai a le Alii e galulue i lona tovine mo le faaolataga o agaga o tagata."
                },
                {
                    "number": 57,
                    "text": "Sa ou vaai o toeaina faamaoni o lenei tisipenisione, pe a tuua e i latou lenei olaga faaletino, e faaauau a latou galuega i le talaiga o le talalelei o le salamo ma le togiolaina, e ala i le taulaga a le Alo e Toatasi na Fanaua o le Atua, i totonu o e o loo i le pouliuli ma o loo i lalo o le pologa o le agasala i le lalolagi tele o agaga o e ua oti."
                },
                {
                    "number": 58,
                    "text": "O e e salamo o e ua oti o le a togiolaina, e ala i le usiusitai i sauniga o le maota o le Atua,"
                },
                {
                    "number": 59,
                    "text": "Ma a uma ona latou totogi o le sala o a latou solitulafono, ma mulumulu mamā, o le a latou maua se taui e tusa ma a latou galuega, aua o i latou o ni suli o le olataga."
                },
                {
                    "number": 60,
                    "text": "Sa faapea ona faaali mai ia te aʼu o le faaaliga vaaia o le togiolaina o e ua oti, ma ou te molimau atu, ma ua ou mautinoa ua moni lenei molimau, e ala i le faamanuiaga a lo tatou Alii ma le Faaola, o Iesu Keriso, ua faapea lava. Amene."
                }
            ]
        },
        "/study/scriptures/dc-testament/od/1": {
            "uri": "/study/scriptures/dc-testament/od/1",
            "title": "Folafolaga Aloaia— 1",
            "data_type": "chapter",
            "chapter_name": "Folafolaga Aloaia—1",
            "text": [
                "I E Ua Tatau i Ai:",
                "Ona o lipoti o tala fou a nusipepa ua auina atu mo faamoemoega faafaigamalo, mai le Aai o Sate Leki, ia ua faasalalauina lautele, e faapea ua fai mai le Komiti o Iutā, i la latou lipoti talu ai nei i le Failautusi o le Initerio, o loo faia pea faaipoipoga ma avā e tele ma e faapea e fasefulu pe sili atu faaipoipoga faapena na faia i Iutā talu mai Iuni ua mavae atu po o le tausaga ua mavae, o lenei foi e faapea sa aoaoina, faamalosia ma uunaia e taitai o le Ekalesia ia latou lauga i tagata, le faaauauina o le faia o avā e tele—",
                "O lea, o aʼu, o le Peresitene O Le Ekalesia a Iesu Keriso o le Au Paia o Aso e Gata Ai, ou te tautino atu, i le ala sili ona mamalu, e ala atu i lenei folafolaga, o ia tuuaʼiga ua sese. Matou te lē o aoaoina le faia o avā e tele po o faaipoipoga i avā e toatele, pe o faatagaina se tagata e faia lena mea, ma ou te teena le tala e faapea e fasefulu po o se isi aofai faaipoipoga i avā e toatele na faia i le vaitaimi lena i o matou Malumalu po o se isi lava mea i le Teritori.",
                "E tasi le mea na lipoti mai, na fai mai ai i latou na aumaia le tala, e faapea na faia se faaipoipoga faapena i le Fale o Faaeega, i le Aai o Sate Leki, i le tau Totogo o le 1889, ae sa lē mafai ona ou iloa po o ai na faia le sauniga; o le a lava le mea na faia i lea mataupu sa aunoa ma loʼu malamalama i ai. Ona o lenei mea e faapea na tupu, na tala ai i lalo i laʼu faatonuga le Fale o Faaeega, e aunoa ma se faatali.",
                "Talu ai ona ua faia e le Konakaresi tulafono e faasa ai le faaipoipo i avā e toatele, o ni tulafono ua taʼua e le faamasinoga na tāpā mulimuli lava ua tusa ai ma le tulafono faavae o le malo, o lea ou te folafola atu ai nei loʼu faamoemoe e usiusitai i ia tulafono, ma faaaoga aʼu uunaiga i tagata o le Ekalesia ua ou pulefaamalumalu ai i luga, ia faapea foi ona latou faia.",
                "E leai se mea o i ai i aʼu aoaoga i le Ekalesia po o i aoaoga a i latou o aʼu aumea, i le taimi faapitoa lea ua taʼua, e mafai ona faauiga ma le mafaufau lelei ua uunaia pe faamalosia ai le faia o avā e toatele; ma i soo se taimi na faaaoga ai e se Toeaina o le Ekalesia ni upu na foliga mai ai le tuuina atu o se aoaoga faapena, sa vave lava ona aoaiina o ia. Ma o lenei ou te folafola atu nei o laʼu fautuaga i le Au Paia o Aso e Gata Ai, ia ʼaloʼalosa mai le faia o se faaipoipoga ua faasaina e le tulafono o le laueleele.",
                "Wilford Woodruff",
                "Peresitene O Le Ekalesia a Iesu Keriso o le Au Paia o Aso e Gata Ai.",
                "O upu nei na tuuina mai e Peresitene Lorenzo Snow:",
                "“Ou te avatu se lafo e faapea, i le tatou aloaʼia ai o Wilford Woodruff o le Peresitene O Le Ekalesia a Iesu Keriso o le Au Paia o Aso e Gata Ai, ma ona pau lea o le tagata e toatasi o i luga o le lalolagi i le taimi nei o loo umia ki o sauniga faamau, ua matou manatu ua i ai ia te ia le pule atoa e tusa ai ma lona tulaga e tuu atu ai le Manefeso sa faitauina i la tatou faafofogaaga, ma na tusia i le aso 24 o Setema, 1890, ma e faapea o i tatou o se Ekalesia ua potopoto i se Konafesi Aoao, ua tatou talia lana folafolaga e faatatau i faaipoipoga i avā e toatele o se folafolaga ua faia i le pule tatau ma mautu.”",
                "Na autasi le palota na faia e lagolago ai le lafo ua taʼua i luga.",
                "Aai o Sate Leki, Iutā, Oketopa 6, 1890.",
                "E lē tuua lava e le Alii aʼu po o se isi lava tagata e tu e avea ma Peresitene o le Ekalesia lenei na te taitai sese outou. Ua lē i ai lena mea i le polokalama. Ua lē o i ai i le finagalo o le Atua. Afai ou te taumafai e fai lena mea, o le a aveesea aʼu e le Alii mai loʼu tulaga, ma o le a faapea foi ona Ia faia i soo se isi lava tagata e taumafai e taitai sese le fanauga a tagata mai faaaliga a le Atua ma mai i lo latou tiute. (O le lona Onosefulu-Tasi o Konafesi Aoao Faaleafatausaga a le Ekalesia, Aso Gafua, 6 Oketopa, 1890, Aai o Sate Leki, Iutā. Lipotia i le Deseret Evening News [Tala Fou o le Afiafi a le Tesareta], 11 Oketopa, 1890, itulau 2.)",
                "E lē afaina po o ai e ola po o ai e oti, po o ai e valaaulia e taitaia le Ekalesia lenei, ae e tatau lava ona latou taitaia e ala i musumusuga a le Atua Malosi Aoao. Afai latou te lē faia i le ala lena, e lē mafai lava ona latou faia. …",
                "Sa ou maua ni faaaliga talu ai nei, ma ua taua tele ia ia te aʼu, ma o le a ou taʼu atu ia te outou le mea na fetalai mai e le Alii ia te aʼu. Seʼi ou aumai i o outou finagalo le mea ua taʼua o le manefeso. …",
                "Na fetalai mai le Alii ia te aʼu ou te fesili atu i le Au Paia o Aso e Gata Ai se fesili, ma sa fetalai mai foi o Ia ia te aʼu, e faapea afai latou te faalogo i le mea na ou te fai atu ai ia te i latou ma tali le fesili e tuu atu ia te i latou, e ala i le Agaga ma le mana o le Atua, o le a latou tali tutusa uma mai, ma o le a latou talitonu tutusa uma foi e uiga i lenei mataupu.",
                "O le fesili lenei: O le a le ala e sili ona poto e tatau ona mulimuli ai le Au Paia o Aso e Gata Ai—o le faaauau pea ona taumafai e fai faaipoipoga i avā e toatele ma le tetee i ai o tulafono a le atunuu ma le tetee i ai o le onosefulu miliona o tagata, ma le tau o le aveesea ma le toesea ai o Malumalu uma, ma le taofia ai o sauniga uma ua faia ai i totonu, mo e o ola ma e ua oti, ma le falepuipui ai o le Au Peresitene Sili ma le Toasefululua ma ulu o aiga i le Ekalesia, ma le aveesea ai o meatotino faaletagata lava ia a le nuu (o ia mea uma lava o le a taofia ai le faia o lea tu); pe, a uma ona faia ma mafatia i mea na tatou faia e ala i lo tatou tausisi i lenei mataupu autu e taofi le faia o lenei tu ma lolo atu i le tulafono, ma ala ai i le faia faapea ona tuu o Perofeta, Aposetolo ma tamā i aiga, ina ia mafai ona latou aoao le nuu ma faasaga atu i tiute o le Ekalesia, ma tuu ai foi malumalu i lima o le Au Paia, ina ia mafai ona latou faasaga atu i sauniga o le Talalelei, mo e o ola ma e ua maliliu?",
                "Na faaali mai e le Alii ia te aʼu i se faaaliga vaaia ma se faaaliga le mea tonu lava e tupu mai pe a na tatou lē taofia lenei tu. A na tatou lē taofia, po ua leai se aoga ia te outou o … soo se alii o i totonu o lenei malumalu i Lokeni; ona o le a taofia sauniga uma i le laueleele atoa o Siona. O le a nofotupu le fenumiaʼi ia Isaraelu atoa, ma e toatele alii o le a ave faapagota. Po ua oo mai lenei faalavelave i luga o le Ekalesia atoa, ma po ua faamalosia i tatou e taofi lenei tu. O lenei, o le fesili e faapea, pe tatau ona taofia i le ala lenei, po o i le ala ua faaali mai e le Alii ia te i tatou, ma tuu ai o tatou Perofeta ma Aposetolo ma tamā o ni tagata saoloto, ma malumalu i lima o le nuu, ina ia mafai ona togiolaina e ua maliliu. E i ai se vaega tele ua uma ona laveaiina mai le falepuipui i le lalolagi o agaga e lenei nuu, ma e faia pea ea le galuega pe taofi? O le fesili lenei ou te faataatia atu i luma o le Au Paia o Aso e Gata Ai. E tatau ona outou faamasino mo outou lava. Ou te manao ia outou talia mo outou lava. O le a ou lē taliina; ae ou te fai atu ia te outou o le tulaga tonu lava lena semanu tatou te oo i ai o se nuu pe a na tatou lē faia le mea ua tatou faia.",
                "… Sa ou vaai tonu lava i le mea semanu e oo mai pe a na leai se mea e faia. Sa i luga o aʼu lenei agaga mo se taimi umi lava. Ae ou te fia fai atu le mea lenei: Semanu ua ou tuu atu malumalu uma e o ese atu mai o tatou lima; semanu ua ou alu atu aʼu lava i le falepuipui, ma tuu atu i isi alii uma e o atu iina, pe a na lē poloaiina aʼu e le Atua o le lagi e fai le mea na ou faia; ma ina ua oo mai le itula na poloaiina ai aʼu e faia lena mea, sa manino atoa ia te aʼu. Sa ou alu atu i luma o le Alii, ma sa ou tusia le mea na fetalai mai le Alii ia te aʼu ia tusia. …",
                "Ou te tuu atu lenei mea ia te outou, mo outou tou te manatunatu loloto ma mafaufau i ai. O loo galue le Alii faatasi ma i tatou. (Konafesi a le Siteki o Kesi, Lokeni, Iutā, Aso Sa, 1 Novema, 1891. Lipotia i le Deseret Weekly [Tesareta Faalevaiaso], 14 Novema, 1891.)",
                "O le a ou taʼu atu nei ia te outou le mea na faaali mai ia te aʼu ma le mea na faia e le Alo o le Atua i lenei mea. … E pei ona soifua le Atua Malosi Aoao, o nei mea uma semanu e oo mai, pe a na lē tuuina atu le Manefeso. O lea, sa i le finagalo o le Alo o le Atua ia tuu atu lena mea i le Ekalesia ma le lalolagi mo faamoemoega o i lona lava finagalo. Sa faatonuina e le Alii le faatuina o Siona. Sa ia faatonuina le faamaeaina o lenei malumalu. Sa ia faatonuina e tatau ona tuuina atu i nei vanu o mauga le faaolataga o e o ola ma e ua maliliu. Ma sa faatonuina e le Atua Malosi Aoao ia lē taofia e le Tiapolo. Afai e mafai ona outou malamalama i lena mea, o le ki lena i ai. (Mai se lauga i le sauniga lona ono o le faapaiaga o le Malumalu i Sate Leki, Aperila 1893. Faamatalaga lomia o Sauniga o le Faapaiaga, mai Potutusi, o le Matagaluega o Talafaasolopito o le Ekalesia, Aai o Sate Leki, Iutā.)"
            ]
        },
        "/study/scriptures/dc-testament/od/2": {
            "uri": "/study/scriptures/dc-testament/od/2",
            "title": "Folafolaga Aloaia— 2",
            "data_type": "chapter",
            "chapter_name": "Folafolaga Aloaia—2",
            "text": [
                "I E Ua Tatau i Ai:",
                "I le aso 30 Setema 1978, i lona 148 o Konafesi Aoao Faaleafatausaga O Le Ekalesia a Iesu Keriso o le Au Paia o Aso e Gata Ai, na fofoga atu ai le saunoaga lenei e Peresitene N. Eldon Tanner, le Fesoasoani Muamua i le Au Peresitene Sili o le Ekalesia:",
                "I le amataga lava o Iuni o le tausaga nei, na folafola atu ai e le Au Peresitene Sili ua maua e Peresitene Spencer W. Kimball se faaaliga ua tuu atu ai le perisitua ma faamanuiaga o le malumalu i alii agavaa uma o le Ekalesia. Ua talosaga mai Peresitene Kimball ia ou faailoa atu i le konafesi e faapea ina ua mavae ona maua e ia lenei faaaliga, lea na oo mai ia te ia ina ua mavae le manatunatu loloto ma talosaga uumi i totonu o potu paia o le malumalu, sa ia tuuina atu i ona fesoasoani, o e na taliaina ma ioe i ai. Ona tuu atu lea i le Korama a Aposetolo e Toasefululua, o e na ioe autasi i ai, ma tuu atu mulimuli ane ai i isi uso uma o au Pulega Aoao, o e foi na ioe autasi i ai.",
                "Ua talosaga mai Peresitene Kimball ia ou faitau atu nei le tusi lenei:",
                "8 Iuni, 1978",
                "I taitai aoao ma taitai i alaalafaga uma o le perisitua O Le Ekalesia a Iesu Keriso o le Au Paia o Aso e Gata Ai i le lalolagi atoa:",
                "Uso Pele e:",
                "Aʼo matou molimauina le faalauteleina o le galuega a le Alii i luga o le lalolagi, matou te faafetai tele i le talia e tagata o atunuu e tele le savali o le talalelei toefuataiina, ma ua auai i le Ekalesia i se aofai faateleina pea. O lenei mea, ua uunaia ai i matou i se manaoga e tuu atu i tagata agavaa uma o le Ekalesia avanoa ma faamanuiaga uma ua tuuina mai i le talalelei.",
                "I le matou iloa lelei o folafolaga na faia e perofeta ma peresitene o le Ekalesia o e na muamua ia te i matou, e faapea e i ai se taimi, i le fuafuaga e faavavau a le Atua, o le a mafai ona maua ai o le perisitua e o tatou uso uma ua agavaa, ma i le molimauina o le faamaoni o i latou o e ua taofia mai ai le perisitua, na matou aioi umi atu ai ma le naunautai mo i latou nei, o o tatou uso faamaoni, ma faaaluina itula e tele i le Potu Aluga o le Malumalu i le talosagaina o le Alii mo se taitaiga paia.",
                "Ua faafofogaina e ia a matou talosaga, ma ua faamaonia mai i se faaaliga na oo mai i lena aso ua loa ona folafolaina e mafai ai ona maua e alii faamaoni ma agavaa uma o le Ekalesia le perisitua paia, faatasi ma le mana e faaaoga ai lona pule paia, ma olioli faatasi ma e ua pele ia te ia i faamanuiaga uma e tafe mai ai, e aofia ai faamanuiaga o le malumalu. E tusa ai la ma lea, ua mafai nei ona faauuina i le perisitua alii agavaa uma o le Ekalesia e aunoa ma se manatu i le ituaiga o tagata po o le lanu. Ua faatonuina taitai o le perisitua ia mulimuli i le aiaiga e faatatau i le faatalanoaina lelei o alii uma ua faamoemoeina mo le faauuga i le Perisitua Arona po o le Mekisateko ina ia mautinoa ua latou ola i tulaga faatonuina mo le agavaa.",
                "Matou te folafola atu ma le mamalu ua faailoa mai nei e le Alii lona finagalo mo le faamanuiaina o ana fanau uma i le lalolagi atoa o e e faalogo i le leo o ana auauna tofia, ma saunia i latou lava e maua faamanuiaga uma o le talalelei.",
                "Ma le faamaoni lava,",
                "Spencer W. Kimball",
                "N. Eldon Tanner",
                "Marion G. Romney",
                "O Le Au Peresitene Sili",
                "I lo tatou aloaʼia ai o Spencer W. Kimball o le perofeta, tagatavāai, ma talifaaaliga, ma le peresitene O Le Ekalesia a Iesu Keriso o le Au Paia o Aso e Gata Ai, ua tuuina mai ia i tatou o se tino potopoto e taliaina lenei faaaliga o le afioga ma le finagalo o le Alii. O i latou uma o e e finagalo i ai ia faailoa mai i le sii mai o o outou aao taumatau. Ai se e faatuiese ia faaali mai i lea lava faailoga.",
                "Na autasi le lagolagoina o le palota i le lafo faatu.",
                "Aai o Sate Leki, Iutā, 30 Setema, 1978."
            ]
        }
    }
}