{
    "title": "Dithuto le Dikgolagano",
    "uri": "/study/scriptures/dc-testament",
    "structure": [
        {
            "type": "content",
            "title": "Setlhogo sa Tsebe",
            "uri": "/study/scriptures/dc-testament/title-page"
        },
        {
            "type": "content",
            "title": "Ketapele",
            "uri": "/study/scriptures/dc-testament/introduction"
        },
        {
            "type": "section",
            "title": "Ditsetlana",
            "entries": [
                {
                    "type": "content",
                    "title": "Dithuto le Dikgolagano 1",
                    "uri": "/study/scriptures/dc-testament/dc/1"
                },
                {
                    "type": "content",
                    "title": "Dithuto le Dikgolagano 2",
                    "uri": "/study/scriptures/dc-testament/dc/2"
                },
                {
                    "type": "content",
                    "title": "Dithuto le Dikgolagano 3",
                    "uri": "/study/scriptures/dc-testament/dc/3"
                },
                {
                    "type": "content",
                    "title": "Dithuto le Dikgolagano 4",
                    "uri": "/study/scriptures/dc-testament/dc/4"
                },
                {
                    "type": "content",
                    "title": "Dithuto le Dikgolagano 5",
                    "uri": "/study/scriptures/dc-testament/dc/5"
                },
                {
                    "type": "content",
                    "title": "Dithuto le Dikgolagano 6",
                    "uri": "/study/scriptures/dc-testament/dc/6"
                },
                {
                    "type": "content",
                    "title": "Dithuto le Dikgolagano 7",
                    "uri": "/study/scriptures/dc-testament/dc/7"
                },
                {
                    "type": "content",
                    "title": "Dithuto le Dikgolagano 8",
                    "uri": "/study/scriptures/dc-testament/dc/8"
                },
                {
                    "type": "content",
                    "title": "Dithuto le Dikgolagano 9",
                    "uri": "/study/scriptures/dc-testament/dc/9"
                },
                {
                    "type": "content",
                    "title": "Dithuto le Dikgolagano 10",
                    "uri": "/study/scriptures/dc-testament/dc/10"
                },
                {
                    "type": "content",
                    "title": "Dithuto le Dikgolagano 11",
                    "uri": "/study/scriptures/dc-testament/dc/11"
                },
                {
                    "type": "content",
                    "title": "Dithuto le Dikgolagano 12",
                    "uri": "/study/scriptures/dc-testament/dc/12"
                },
                {
                    "type": "content",
                    "title": "Dithuto le Dikgolagano 13",
                    "uri": "/study/scriptures/dc-testament/dc/13"
                },
                {
                    "type": "content",
                    "title": "Dithuto le Dikgolagano 14",
                    "uri": "/study/scriptures/dc-testament/dc/14"
                },
                {
                    "type": "content",
                    "title": "Dithuto le Dikgolagano 15",
                    "uri": "/study/scriptures/dc-testament/dc/15"
                },
                {
                    "type": "content",
                    "title": "Dithuto le Dikgolagano 16",
                    "uri": "/study/scriptures/dc-testament/dc/16"
                },
                {
                    "type": "content",
                    "title": "Dithuto le Dikgolagano 17",
                    "uri": "/study/scriptures/dc-testament/dc/17"
                },
                {
                    "type": "content",
                    "title": "Dithuto le Dikgolagano 18",
                    "uri": "/study/scriptures/dc-testament/dc/18"
                },
                {
                    "type": "content",
                    "title": "Dithuto le Dikgolagano 19",
                    "uri": "/study/scriptures/dc-testament/dc/19"
                },
                {
                    "type": "content",
                    "title": "Dithuto le Dikgolagano 20",
                    "uri": "/study/scriptures/dc-testament/dc/20"
                },
                {
                    "type": "content",
                    "title": "Dithuto le Dikgolagano 21",
                    "uri": "/study/scriptures/dc-testament/dc/21"
                },
                {
                    "type": "content",
                    "title": "Dithuto le Dikgolagano 22",
                    "uri": "/study/scriptures/dc-testament/dc/22"
                },
                {
                    "type": "content",
                    "title": "Dithuto le Dikgolagano 23",
                    "uri": "/study/scriptures/dc-testament/dc/23"
                },
                {
                    "type": "content",
                    "title": "Dithuto le Dikgolagano 24",
                    "uri": "/study/scriptures/dc-testament/dc/24"
                },
                {
                    "type": "content",
                    "title": "Dithuto le Dikgolagano 25",
                    "uri": "/study/scriptures/dc-testament/dc/25"
                },
                {
                    "type": "content",
                    "title": "Dithuto le Dikgolagano 26",
                    "uri": "/study/scriptures/dc-testament/dc/26"
                },
                {
                    "type": "content",
                    "title": "Dithuto le Dikgolagano 27",
                    "uri": "/study/scriptures/dc-testament/dc/27"
                },
                {
                    "type": "content",
                    "title": "Dithuto le Dikgolagano 28",
                    "uri": "/study/scriptures/dc-testament/dc/28"
                },
                {
                    "type": "content",
                    "title": "Dithuto le Dikgolagano 29",
                    "uri": "/study/scriptures/dc-testament/dc/29"
                },
                {
                    "type": "content",
                    "title": "Dithuto le Dikgolagano 30",
                    "uri": "/study/scriptures/dc-testament/dc/30"
                },
                {
                    "type": "content",
                    "title": "Dithuto le Dikgolagano 31",
                    "uri": "/study/scriptures/dc-testament/dc/31"
                },
                {
                    "type": "content",
                    "title": "Dithuto le Dikgolagano 32",
                    "uri": "/study/scriptures/dc-testament/dc/32"
                },
                {
                    "type": "content",
                    "title": "Dithuto le Dikgolagano 33",
                    "uri": "/study/scriptures/dc-testament/dc/33"
                },
                {
                    "type": "content",
                    "title": "Dithuto le Dikgolagano 34",
                    "uri": "/study/scriptures/dc-testament/dc/34"
                },
                {
                    "type": "content",
                    "title": "Dithuto le Dikgolagano 35",
                    "uri": "/study/scriptures/dc-testament/dc/35"
                },
                {
                    "type": "content",
                    "title": "Dithuto le Dikgolagano 36",
                    "uri": "/study/scriptures/dc-testament/dc/36"
                },
                {
                    "type": "content",
                    "title": "Dithuto le Dikgolagano 37",
                    "uri": "/study/scriptures/dc-testament/dc/37"
                },
                {
                    "type": "content",
                    "title": "Dithuto le Dikgolagano 38",
                    "uri": "/study/scriptures/dc-testament/dc/38"
                },
                {
                    "type": "content",
                    "title": "Dithuto le Dikgolagano 39",
                    "uri": "/study/scriptures/dc-testament/dc/39"
                },
                {
                    "type": "content",
                    "title": "Dithuto le Dikgolagano 40",
                    "uri": "/study/scriptures/dc-testament/dc/40"
                },
                {
                    "type": "content",
                    "title": "Dithuto le Dikgolagano 41",
                    "uri": "/study/scriptures/dc-testament/dc/41"
                },
                {
                    "type": "content",
                    "title": "Dithuto le Dikgolagano 42",
                    "uri": "/study/scriptures/dc-testament/dc/42"
                }
            ]
        }
    ],
    "contents": {
        "/study/scriptures/dc-testament/title-page": {
            "uri": "/study/scriptures/dc-testament/title-page",
            "title": "Setlhogo sa Tsebe",
            "data_type": "chapter",
            "book_title": "Dithuto le Dikgolagano tsa Kereke ya ga Jeso Keresete ya Baitshepi ba Malatsi a Bofelo",
            "subtitle": [
                "Tse di nang le Ditshenolo tse di Neetsweng go Moperofeti, Joseph Smith, Ka Dingwe Ditlalaletso ka Batlhatlhami ba Gagwe mo Boporesidenteng jwa Kereke"
            ],
            "text": [
                "Anamisitswe ke Kereke ya ga Jeso Keresete ya Baitshepi ba Malatsi a Bofelo",
                "Salt Lake City, Utah, USA",
                "© 2013 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/dc-testament/introduction": {
            "uri": "/study/scriptures/dc-testament/introduction",
            "title": "Ketapele",
            "data_type": "chapter",
            "book_title": "Ketapele",
            "text": [
                "Dithuto le Dikgolagano ke kgobokanyo ya ditshenolo tsa selegodimo le dikitsiso tse di tlhotlheleditsweng di neetswe go tlhoma le go laola bogosi jwa Modimo mo lefatsheng mo malatsing a bofelo. Lentswa bontsi jwa ditsetlana di lebagantswe maloko a Kereke ya ga Jeso Keresete ya Baitshepi ba Malatsi a Bofelo, melaetsa, ditsiboso le dikgothatso ke di thuso tsa batho botlhe e bile di na le taletso go batho botlhe gongwe le gongwe go utlwa lentswe la Morena Jeso Keresete, a bua le bone go boitekanelo jwa lebaka lono fela le poloko ya bone e e sa khutleng.",
                "Bontsi jwa ditshenolo mo kgobokanyong e di ne di amogetswe ka Joseph Smith Jr., moperofeti wa ntlha le poresidente wa Kereke ya ga Jeso Keresete ya Baitshepi ba Malatsi a Bofelo. Tse dingwe di ne tsa neelwa ka bangwe ba batlhatlhami ba gagwe mo Boporesidenteng. (bona ditlhogo tsa D&D 135, 136, le 138, le Kitsiso Semmuso 1 le 2).",
                "Buka ya Dithuto le Dikgolagano ke nngwe ya mekgele ya ditiro tsa Kereke mo pataganong le Baebele e e Boitshepo, Buka ya ga Momone, le Perela e e Tlhwatlhwa Kgolo. Le fa go ntse jalo, Dithuto le Dikgolagano ga di tshwane gonne ga se thanolo ya mekwalo ya bogologolo, mme ke ya tshimologo ya segompieno mme e neetswe ke Modimo ka baperofeti ba Gagwe ba ba itshenketsweng go tsosolosa tiro ya Gagwe e e boitshepo le go tlhomamisa bogosi jwa Modimo mo lefatsheng mo malatsing ano. Mo ditshenolong, mongwe o utlwa lentswe le le nolo mme le tlhomame la Morena Jeso Keresete, a bua gape mo tebalebelong ya botlalo jwa dinako; mme tiro e e simolodisitsweng fano ke paakanyetso ya Go Tla ga Gagwe ga Bobedi, mo go diragatseng ga e bile mo tumalanong le mafoko a botlhe baperofeti ba ba boitshepo e sa le lefatshe le simologa.",
                "Joseph Smith Jr. o tshotswe Sedimonthole 23, 1805, mo Sharon, Windsor County, Vermont. Mo botshelong jwa gagwe jwa pele, o ne a fudugela le lolwapa la gagwe kwa Manchester wa gompieno, mo bophirima jwa New York. E ne e le fa a santse a nna teng mo dikgakologong tsa 1820, fa a ne a na le dingwaga tse di lesome le bone, fa a ne a itemogela ponatshegelo ya gagwe ya ntlha, e mo go yone a neng a etelwa ka sebele ke Modimo Rraetsho wa Bosakhutleng, le Morwawe Jeso Keresete. O ne a bolelelwa mo ponatshegelong e gore Kereke ya boammaaruri ya ga Jeso Keresete eo e neng e tlhomamisitswe mo metlheng ya Kgolaganong e Ntsha, le e e diretseng botlalo jwa efangele, e ne e sa tlhole e le mo lefatsheng. Tse dingwe diponatshegelo tsa selegodimo di ne tsa sala morago tse mo go tsone a neng a rutwa ke baengele ba bantsi; o ne a supegediwa gore Modimo o na le tiro e tlhaolegileng ya gagwe go e dira mo lefatsheng le gore ka ene Kereke ya ga Jeso Keresete e tlaa buselediwa mo lefatsheng.",
                "Mo mo tsamaong ya nako, Joseph Smith o a nonotshiwa ka thuso ya semodimo go ranola le go anamisa Buka ya ga Momone. Go sale jalo ene le Oliver Cowdery ba tlhongwa go Boperesiti jwa ga Arone ke Johane Mokolobetsi ka Motsheganong 1829 (bona D&D 13), mme moragonyana ga foo ba ne le bone ba tlhongwa go Boperesiti jwa ga Melekiseteke ke Baaposetole ba bogologolo Petere, Jakobe le Johane (bona D&D 27:12). Ditlhomo tse dingwe di ne tsa latela tse mo go tsone dilotlele tsa boperesiti di neng tsa neelwa ka Moshe, Elija, Eliase, le bontsi jwa baperofeti ba bogologolo (bona D&D 110; 128:18, 21). Ditlhomo tseno, ene ka nnete, e le tsosoloso ya taolo ya semodimo go motho mo lefatsheng. Ka Moranang 6, 1830, ka fa tlase ga kaelo ya legodimo, Moperofeti Joseph Smith o ne a rulaganya Kereke, le jaana Kereke ya boammaaruri ya ga Jeso Keresete e gape e dira jaaka mokgatlho mo gare ga batho, ka taolo go ruta efangele le go direla ditlhomo tsa poloko. (Bona D&D 20 le Perela e e Tlhwatlhwa Kgolo, Joseph Smith—Ditso 1.)",
                "Ditshenolo tse di boitshepo tse di amogetswe mo karabong ya thapelo, mo dinakong tsa letlhoko, le go tswa mo diemong tsa botshelo tota tse di akaretsa batho tota. Moperofeti le ditsala tsa gagwe ba batlile kaelo ya semodimo, mme ditshenolo tse di tlhomamisa gore ba e amogetse. Mo ditshenolong, mongwe o bona tsosoloso le phuthologo ya efangele ya ga Jeso Keresete le go tsena mo ga tebalebelo ya botlalo jwa dinako. Go tsamaya ga Kereke go tswa bophirimatsatsi jwa New York le Pennsylvania go ya Ohio, go ya Missouri, go ya Illinois, mme la bofelo go ya Great Basin wa bophirima jwa Amerika le ditshukatshukano tse di maatla tsa Baitshepi mo go lekeng go aga Sione mo lefatsheng mo dinakong tsa gompieno le gone go a supiwa mo ditshenolong tse.",
                "Dingwe tsa ditsetlana tsa pele di akaretsa dikgang mabapi le thanolo le kanamiso ya Buka ya ga Momone (bona tsetlana 3, 5, 10, 17, le 19). Dingwe tsa ditsetlana tsa morago di supa tiro ya Moperofeti Joseph Smith mo go direng thanolo e e tlhotlheleditsweng ya Baebele, nako eo bontsi jwa dithuto tse dikgolo tsa ditsetlana tsa amogelwa (bona, ka sekai, ditsetlana 37, 45, 73, 76, 77, 86, 91, le 132, nngwe le nngwe ya tsone e na le tshwaragano e tlhamaletseng le thanolo ya Baebele).",
                "Mo tshenolong, dithuto tsa efangele di tlhongwa ka ditlhaloso ka ga dilo tsa motheo jaaka tlholego ya Bomodimo, motheo wa motho, bonnete jwa ga Satane, maikaelelo a se se swang, botlhokwa jwa kutlo, go tlhokega ga boikwatlhao, ditiro tsa Mowa o o Boitshepo, ditlhomo le ditiragalo tse e leng tsa poloko, bowelo jwa lefatshe, diemo tsa lobaka lo lo tlang tsa motho morago ga Tsogo le Katlholo, bosakhutleng jwa botsalano jwa lenyalo, le tlholego ya bo sa khutleng ya lolwapa. Fela jalo, tlhatlologanyo ya phuthologo ya popego ya taolo ya Kereke e supiwa ka pitso ya bobishopo, Boporesidente jwa Ntlha, Lekgotla la ba ba Lesome le Bobedi, le ba ba Masome a Supa le tlhomamisoya tse dingwe diofisi tsa taolo le dikhoramo. La bofelo, bopaki jo bo neetsweng jwa ga Jeso Keresete—Bo semodimo jwa Gagwe, borena jwa Gagwe, go itekanela Gagwe, lorato lwa Gagwe, le thata ya thekololo ya Gagwe—go dira buka e boleng jo bogolo go lolwapa la motho le “tshwanelo go Kereke le mahumo a Lefatshe ka bophara” (bona setlhogo go D&D 70).",
                "Ditshenolo tse kwa tshimologong dikwadilwe ke bakwadi ba ga Joseph Smith, mme maloko a Kereke ka kgatlhego e kgolo ba abelana merirti ya tse dikwadilweng ka seatla. Go dira tshupo ya se nnela ruri, bakwadi ba tloga ba kopela ditshenolo tse mo sekwalong sa tshupo ya dibuka, tse baeteledipele ba Kereke ba di dirisitseng mo go baakanyetseng go gatisiwa ga ditshenolo. Joseph le Baitshepi ba pele ba tsere ditshenolo tse jaaka Kereke e di tsaya: di tshidile, di le tlhaga, le go tshwanelwa ke go ntlafatswa ka tshenolo ya tlalaletso. Le gone ba ne ba lemoga gore diphoso tse di sa ikaelelwang di ne di ka tswa di diragetse ka tsamaiso ya go kopa ditshenolo le go di baakanyetsa kanamiso. Jaana, khonforense ya Kereke ya kopa Joseph Smith ka 1831 go “baakanya diphoso tseo kgotsa ditimelo tse a ka di lemogang ka Mowa o o Boitshepo.”",
                "Morago ga ditshenolo di sena go kelekwa le go baakangwa, Maloko a Kereke mo Missouri a simolola go gatisa setlhogo sa buka A Book of Commandments for the Government of the Church of Christ, e e nang le ditshenolo tse dintsi tsa pele tsa Moperofeti. Teko e ya ntlha go anamisa ditshenolo ya khutla, le fa gontse jalo, fa digagautlhi di senya ofisi ya kgatiso ya Baitshepi mo Khaunthing ya Jackson Phukwi 20, 1833.",
                "Mo go utlweng ka tshenyo ya ofisi ya kgatiso ya Missouri, Joseph Smith le ba bangwe ba baeteledipele ba Kereke ba simolola di paakanyo go anamisa ditshenolo mo Kirtland, Ohio. Gape go baakanya diphoso, go rurifatsa mafoko, le go lemoga ditlhabologo mo dithutong le thulaganyo tsa Kereke, Joseph Smith o ne a okama kanoko ya mokwalo wa ditshenolo dingwe go di baakanyetsa kanamiso ka 1835 jaaka Doctrine and Covenants of the Church of the Latter Day Saints (Dithuto le Dikgolagano tsa Kereke ya Baitshepi ba Malatsi a Bofelo). Joseph Smith a letlelela e nngwe ya kgatiso ya Dithuto le Dikgolagano, e o e neng ya anamisiwa dikgwedi fela morago ga go swela tumelo ga ga Moperofeti ka 1844.",
                "Baitshepi ba Malatsi a Bofelo ba pele ba tsaya ditshenolo mme ba di tsaya jaka melaetsa go tswa kwa Modimong. Mo lobakeng longwe ka 1831, bagolwane bangwe ba le mokawana ba Kereke ba neela bopaki jo bomasisi gore Morena o supile tshupo go mewa ya bone ka boammaaruri jwa ditshenolo. Bopaki jo bo anamisitswe mo kanamisong ya 1835 le Dithuto le Dikgolagano jaaka bopaki jo bo kwadilweng jwa Baaposetole Ba ba Lesome le Bobedi.",
                "Bopaki jwa Basupi go Buka ya Ditaelo tsa Morena, ditaelo tseo a di neetseng go Kereke ya Gagwe ka Joseph Smith, Jun., yo o a neng a tlhomilwe ka lentswe la Kereke go boikaelelo jo:",
                "Ke gone ka moo, re, ikutlwa go rata go fa bopaki go lefatshe lotlhe la batho, go sebopiwa sengwe le sengwe mo sefatlhogong sa lefatshe, gore Morena o file pego go mewa ya rona, ka Mowa o o Boitshepo o goromeditsweng mo go rona, gore ditaelo tse di neetswe ka tlhotlheletso ya Modimo, mme ke thuso go batho botlhe e bile ruri di boammaaruri.",
                "Re neela bopaki go lefatshe, Morena e le mothusi wa rona; mme ke ka letlhogonolo la Modimo Rraetsho, le Morwawe, Jeso Keresete, gore re letlelesega go nna le sebaka sa go fa bopaki go lefatshe, mo o re ipelang mo go feteletseng, re rapela Morena ka metlha gore bana ba batho ba ka thusega jalo.",
                "Maina a ba ba Lesome le Bobedi e ne e le:",
                "Thomas B. Marsh",
                "David W. Patten",
                "Brigham Young",
                "Heber C. Kimball",
                "Orson Hyde",
                "William E. McLellin",
                "Parley P. Pratt",
                "Luke S. Johnson",
                "William Smith",
                "Orson Pratt",
                "John F. Boynton",
                "Lyman E. Johnson",
                "Mo ditatelano tsa dikgatiso tsa Dithuto le Dikgolagano, ditshenolo tse di tlalaletsang kgotsa dikgang dingwe tsa tshupo di tlalaleditswe, jaaka di amogetswe le jaaka di amogelwa ke diphuthego tse di lekanang kgotsa dikhonforense tsa Kereke. Kgatiso ya 1876, e e baakantsweng ke Mogolwane Orson Pratt ka fa tlase ga kaelo ya ga Brigham Young, e rulagantse ditshenolo ka ditiragalo mme a tlamela ditlhogo tse disha di na le diketapele tsa ditso.",
                "Go simolola ka kgatiso ya 1835, thatelano ya dithuto tse supa tsa sedumedi le tsone tsa akarediwa, tse di ne tsa fiwa setlhogo sa Lectures on Faith. Tse di ne di baakantswe go dirisiwa mo Sekolong sa Baperofeti mo Kirtland, Ohio go tswa 1834 go ya 1835. Lentswa di thuso ka dithuto le tao, dithuto tse ditlogetsweng go tswa Dithuto le Dikgolagano e sale ka kgatiso ya 1921 gonne di ne di sa neelwa kgotsa disupilwe jaaka ditshenolo go Kereke ka bophara.",
                "Kgatiso ya Sekgoa ya 1981 ya Dithuto le Dikgolagano, mekwalo e meraro ene ya akarediwa e le lantlha. Tseno ke ditsetlana 137 le 138, di baya pele metheo ya poloko ya baswi; le Kitsiso Semmuso 2, itsise gore banna botlhe ba maloko a Kereke ba ba tshwanelwang ba ka tlhongwa go boperesiti go sena tlhokomelo ya letso le mmala.",
                "Nngwe le nngwe e ntsha ya kgatiso ya Dithuto le Dikgolagano e baakantse diphoso tse di fetileng le go oketsa polelo e ntsha, bogolobogolo mo dikarolong tsa ditso tsa ditlhogo tsa tsetlana. Kgatiso ya gompieno e ntlafatsa malatsi le maina a lefelo le go dira dipaakanyo tse dingwe. Diphetogo tseno di dirilwe go tlisa di dirisiwa mo go tshwaneng le polelo e e nepagetseng bogolo ya ditso. Tse dingwe tse di tlhaolegile dipopego tsa kgatiso ya bosheng di akaretsa mmepe e dirilweng sesha e supa boremelelo jwa thutafatshe tsa mafelo ao mo go one ditshenolo di ne di amogetswe, le dinepe tse ditokafaditsweng tsa mafelo a ditso tsa Kereke, dinankolo, ditlhogo tsa tsetlana, le ditshoboko tsa setlhogo sa kgang, tsotlhe tse di dirilweng go thusa babadi go tlhaloganya le go ipela mo molaetseng wa Morena jaaka o neetswe mo Dithuto le Dikgolagano. Polelo ka ditlhogo tsa tsetlana di tserwe go tswa Mekwalo ya Ditso tsa Kereke e e anamisitsweng History of the Church (Ditso tsa Kereke) (tsotlhe dikai mo ditlhogong jaaka ditso tsa ga Joseph Smith) le Joseph Smith Papers (Dipampiri tsa ga Joseph Smith)."
            ]
        },
        "/study/scriptures/dc-testament/dc/1": {
            "uri": "/study/scriptures/dc-testament/dc/1",
            "title": "Dithuto le Dikgolagano 1",
            "data_type": "chapter",
            "chapter_name": "Tsetlana 1",
            "chapter_summary": [
                "1–7, Lentswe la tlhagiso le go batho botlhe; 8–16, Boitimokanyo le boikepo di tlaa nna teng pele ga Go tla ga Bobedi; 17–23, Joseph Smith o biditswe go tsosolosa go lefatshe boammaaruri le dithata tsa Morena; 24–33, Buka ya ga Momone e tsisiwa fa pele e bile Kereke ya boammaaruri e a tlhomiwa; 34–36, Kagiso e tlaa ntshiwa mo lefatsheng; 37–39, Batlang ditaelo tse."
            ],
            "book_title": "Dithuto le Dikgolagano",
            "verses": [
                {
                    "number": 1,
                    "text": "Utlwang, Ao! lona batho ba kereke ya me, go bua lentswe la ene yoo nnang kwa godimo, yoo matlho a gagwe a mo bathong botlhe; ee, ammaruri Ka re: Utlwang lona batho lo le kgakala; le lona bao le mo ditlhaketlhakeng tsa lewatle, reetsang mmogo."
                },
                {
                    "number": 2,
                    "text": "Gonne ammaruri lentswe la Morena le mo bathong botlhe, mme ga gona ope yo o ka falolang; e bile ga go leitlho lepe le le se kitlang le le bona, le fa e le tsebe e e se kitlang e le utlwa, le e seng pelo e e se kitlang e amiwa."
                },
                {
                    "number": 3,
                    "text": "Mme ditsuolodi di tlaa tlhabiwa ka kutlobotlhoko e kgolo; gonne boikepo jwa bone bo tlaa buiwa mo ditlhoeng tsa matlo, mme ditiro tsa bone tsa sephiri di tlaa senolwa."
                },
                {
                    "number": 4,
                    "text": "Mme lentswe la tlhagiso le tlaa nna go batho botlhe, ka melomo ya barutwana ba me, bao ke ba itshenketseng mo malatsing ano a bofelo."
                },
                {
                    "number": 5,
                    "text": "Mme ba tlaa tswela pele e bile ga go ope yoo tlaa ba kgoreletsang, gonne Nna Morena ke ba laotse."
                },
                {
                    "number": 6,
                    "text": "Bonang, seno ke taolo ya me, le taolo ya batlhanka ba me, le diketapele tsa buka ya ditaelo tsa me, eo Ke ba e neetseng go e anamisa mo go bone, Ao! lona banni ba lefatshe."
                },
                {
                    "number": 7,
                    "text": "Ke gone, boifang le rorome, lona batho, gonne se nna Morena Ke se ba laoletseng se tlaa diragadiwa."
                },
                {
                    "number": 8,
                    "text": "Mme ammaruri Ke a lo raya, gore bao ba tswelelang pele, ba bolela mafoko a go banni ba lefatshe, go bone thata neetswe go kana mo lefatsheng le kwa legodimong, ba ba sa dumeleng le ba ba tsuologang;"
                },
                {
                    "number": 9,
                    "text": "Ee, ammaruri, go ba kanela go letsatsi la fa tshakgalo ya Modimo e goromeletswa mo baikeping go sena selekanyo—"
                },
                {
                    "number": 10,
                    "text": "Go letsatsi leo Morena a tlaa tlang go duela motho mongwe le mongwe ka fa tirong ya gagwe, le go lekanyetsa motho mongwe le mongwe ka fa a lekanyeditseng mong ka ene selekanyo ka teng."
                },
                {
                    "number": 11,
                    "text": "Ke gone lentswe la Morena le kwa dikhutlong tsa lefatshe, gore botlhe bao ba tlaa utlwang ba ka utlwa:"
                },
                {
                    "number": 12,
                    "text": "Ipaakanyetseng, ipaakanyetseng seo se se tlang, gonne Morena o gaufi;"
                },
                {
                    "number": 13,
                    "text": "Mme bogale jwa Morena bo a tuka, e bile tshaka ya gagwe e tlhapile mo legodimong, mme e tlaa wela mo banning ba lefatshe."
                },
                {
                    "number": 14,
                    "text": "Mme letsogo la Morena le tlaa senolwa; mme letsatsi le etla leo ba ba se kitlang ba utlwa lentswe la Morena, le fa e le lentswe la batlhanka ba gagwe, le e seng go tlhokomela mafoko a baperofeti le baaposetole, ba tlaa kgaolwang go tswa mo gare ga batho;"
                },
                {
                    "number": 15,
                    "text": "Gonne ba dule mo ditlhomong tsa me, e bile ba robile kgolagano ya me ya bosenang bokhutlo;"
                },
                {
                    "number": 16,
                    "text": "Ga ba batle Morena go tlhomamisa tshiamo ya gagwe, mme motho mongwe le mongwe o itsamaela mo tseleng ya gagwe, le morago ga setshwantsho sa modimo wa gagwe, yoo setshwantsho sa gagwe se leng mo setshwanong sa lefatshe, le yoo boleng jwa gagwe e le boleng jwa medimo ya disetwa, e e tsofalang mme e tlaa nyelela mo Babilone, e leng Babilone o mogolo, yoo tlaa wang."
                },
                {
                    "number": 17,
                    "text": "Ke gone, Nna Morena, ke itse petso e e ka tlang mo banning ba lefatshe, ka bitsa motlhanka wa me Joseph Smith, Jun., mme ka bua le ene go tswa legodimong, le go mo neela ditaelo;"
                },
                {
                    "number": 18,
                    "text": "Mme le gone ka neela ditaelo go ba bangwe, gore ba tshwanetse go bolela dilo tseno go lefatshe; mme tsotlhe tseno gore go tle go diragadiwe, mo go kwadilwe ke baperofeti—"
                },
                {
                    "number": 19,
                    "text": "Dilo tse di bokowa tsa lefatshe di tlaa tla pele le go roba tse di maatla le tse di thata, gore motho a se kitla a gakolola mong ka ene, le fa e le go ikanya mo letsogong la nama—"
                },
                {
                    "number": 20,
                    "text": "Mme gore motho mongwe le mongwe a tle a bue mo leineng la Morena Modimo, e bong Mmoloki wa lefatshe;"
                },
                {
                    "number": 21,
                    "text": "Gore tumelo le yone e tle e ntsifale mo lefatsheng;"
                },
                {
                    "number": 22,
                    "text": "Gore kgolagano ya me ya bosenang bokhutlo e tle e tlhomamisiwe;"
                },
                {
                    "number": 23,
                    "text": "Gore botlalo jwa efangele ya me bo tle bo bolelwe ke ba ba bokowa le ba ba bori go ya bokhutlong jwa lefatshe, le fa pele ga dikgosi le babusi."
                },
                {
                    "number": 24,
                    "text": "Bonang, Ke nna Modimo mme ke e buile; ditaelo tse ke tsa me, mme di neetswe batlhanka ba me mo makoweng a bone, ka fa mokgweng wa puo ya bone, gore ba tlhaloganye."
                },
                {
                    "number": 25,
                    "text": "Mme e re jaaka ba fosa, ba ka nna ba itsisiwe;"
                },
                {
                    "number": 26,
                    "text": "Mme e re jaaka ba batla tlhalefo ba tle ba rutwe;"
                },
                {
                    "number": 27,
                    "text": "Mme e re jaaka ba leofile ba tle ba otlhaiwe, gore ba tle ba ikwatlhaye;"
                },
                {
                    "number": 28,
                    "text": "Mme e re jaaka ba le boikokobetso ba tle ba thatafadiwe, le go segofadiwa go tswa kwa godimo, le go amogela kitso nako le nako."
                },
                {
                    "number": 29,
                    "text": "Mme morago fa ba sena go amogela tshupo ya Banifae, ee, le e leng motlhanka wa me Joseph Smith, Jun., a tle a nne le thata ya go ranola ka kutlwelobotlhoko ya Modimo, ka thata ya Modimo, Buka ya ga Momone."
                },
                {
                    "number": 30,
                    "text": "Mme le mo go bone bao ba neetsweng ditaelo tse, ba tle ba nne le thata ya go thaya motheo wa kereke, le go e ntsha go tswa mo bofitlheng le go tswa mo lefifing, kereke fela ya boammaaruri e ka nosi e leng e e tshelang mo sefatlhogong sa lefatshe lotlhe, e ka yone Nna, Morena, Ke e kgatlhegel6+ang thata, ke bua le kereke ka tshoboko e seng ka bongwe—"
                },
                {
                    "number": 31,
                    "text": "Gonne Nna Morena ga ke ka ke ka lebelela sebe le fa e le ka selekanyo se se potlana sa tetlelelo;"
                },
                {
                    "number": 32,
                    "text": "Le fa go ntse jalo, yoo a ikwatlhayang a bo a diragatsa ditaelo tsa Morena o tlaa itshwarelwa;"
                },
                {
                    "number": 33,
                    "text": "Mme yoo sa ikwatlhayeng, mo go ene go tlaa tsewa le lone lesedi le a le tshotseng; gonne Mowa wa me ga o kitla ka metlha o sokasokana le motho, go bua Morena wa Masomosomo."
                },
                {
                    "number": 34,
                    "text": "Mme gape, ammaruri Ka re go lona, Ao! banni ba lefatshe: Nna Morena ke thato ya me gore ke itsise dilo tse go nama yotlhe;"
                },
                {
                    "number": 35,
                    "text": "Gonne Nna ga ke motlotli wa batho, mme ke thato ya me gore batho botlhe ba itse gore letsatsi ka bonako le etla; oura ga ise e tle, mme e atametse, fa kagiso e tlaa tsewa mo lefatsheng, mme diabole o tlaa nna le thata mo pusong ya gagwe."
                },
                {
                    "number": 36,
                    "text": "Mme le ene Morena o tlaa nna le thata godimo ga baitshepi ba gagwe, e bile o tlaa busa mo gareng ga bone, le go fologela kwa tlase mo katlholong ya Idumea, kgotsa lefatshe."
                },
                {
                    "number": 37,
                    "text": "Batlang ditaelo tse, gonne di boammaaruri le boikanyego, mme diperofeto le ditsholofetso tse di mo go tsone di tlaa diragadiwa."
                },
                {
                    "number": 38,
                    "text": "Se Nna Morena ke se buileng, ke se buile, mme e bile ga ke ipate, le mororo magodimo le lefatshe di feta, lefoko la me ga le kitla le feta, mme le tlaa diragadiwa lotlhe, e ka tswa e le ka lentswe la me kgotsa ka lentswe la batlhanka ba me, go a tshwana."
                },
                {
                    "number": 39,
                    "text": "Gonne bonang, mme bonang, Morena ke Modimo, mme Mowa o supa tshupo, mme tshupo e boammaaruri, e bile boammaaruri bo nna ka bo senang bokhutlo. Amene."
                }
            ]
        },
        "/study/scriptures/dc-testament/dc/2": {
            "uri": "/study/scriptures/dc-testament/dc/2",
            "title": "Dithuto le Dikgolagano 2",
            "data_type": "chapter",
            "chapter_name": "Tsetlana 2",
            "chapter_summary": [
                "1, Elija o tlaa senola boperesiti; 2–3, Ditsholofetso tsa borraabone di tlhomiwa mo dipelong tsa bana."
            ],
            "verses": [
                {
                    "number": 1,
                    "text": "Bonang, Ke tlaa lo senolela Boperesiti, ka seatla sa ga Elija moperofeti, pele ga go tla ga letsatsi le legolo le le boitshegang la Morena."
                },
                {
                    "number": 2,
                    "text": "Mme o tlaa tlhoma mo dipelong tsa bana ditsholofetso tse di dirilweng mo go borraabone, mme dipelo tsa bana di tlaa sokologela go tsa borraabone."
                },
                {
                    "number": 3,
                    "text": "Fa go ne go sa nna jalo, lefatshe lotlhe le tlaa senngwa gotlhelele mo go tleng ga gagwe."
                }
            ]
        },
        "/study/scriptures/dc-testament/dc/3": {
            "uri": "/study/scriptures/dc-testament/dc/3",
            "title": "Dithuto le Dikgolagano 3",
            "data_type": "chapter",
            "chapter_name": "Tsetlana 3",
            "chapter_summary": [
                "1–4, Tsela ya Morena ke tikologo e le nngwe ya bo sa khutleng; 5–15, Joseph Smith o tshwanetse go ikwatlhaya kgotsa o tlaa latlhegelwa ke neo ya go ranola; 16–20, Buka ya ga Momone e tlaa ya pele go boloka peo ya ga Lihae."
            ],
            "verses": [
                {
                    "number": 1,
                    "text": "Ditiro, le ditogamaano, le maikaelelo a Modimo ga di ka ke tsa retelelwa, le fa e le go ka nna tsa sepe."
                },
                {
                    "number": 2,
                    "text": "Gonne Modimo ga a tsamaye mo ditselaneng tsa tshiamololo, le fa e le go fetogela ka fa seatleng sa moja le fa e le sa molema, le fa e le go farologana go tswa go seo se a se buileng, ke gone ditselana tsa gagwe di tlhamaletse, le tsela ya gagwe ke tikologo e le nngwe ya bo sa khutleng."
                },
                {
                    "number": 3,
                    "text": "Gakologelwa, gakologelwa gore ga se tiro ya Modimo e e retelelwang, mme tiro ya batho;"
                },
                {
                    "number": 4,
                    "text": "Le fa gone motho a ka nna le ditshenolo tse dintsi, le go nna le thata go dira ditiro tse dikgolo, e tswa fa a ikgantsha ka nonofo ya gagwe, e bile a tsaya dikgakololo tsa Modimo e se sepe, le go sala morago ditaelo tsa thato ya gagwe le dikeletso tsa senama, o tshwanetse go wa le go tsisa ipusolosetso ya Modimo o o siameng mo go ene."
                },
                {
                    "number": 5,
                    "text": "Bona, o neetswe dilo tseno, mme ditaelo tsa gago di ne di gagametse go le kae; mme gakologelwa le tsone ditsholofetso tse di neng di dirilwe go wena, fa o ne o sa di tlola."
                },
                {
                    "number": 6,
                    "text": "Mme bona, ke gantsi jang o tlola ditaelo le melao ya Modimo, le go ya le ditlhotlheletso tsa batho."
                },
                {
                    "number": 7,
                    "text": "Gonne, bona, o ka bo o ne o sa boifa motho bogolo go feta Modimo. Le fa motho a tsaya dikgakololo tsa Modimo e se sepe, le go nyatsa mafoko a gagwe—"
                },
                {
                    "number": 8,
                    "text": "E bile o ka bo o nnile boikanyego; mme o ka bo a otlolotse letsogo la gagwe le go go thusa mo metswi yotlhe e e molelo ya mmaba; mme o ka bo a nnile le wena nako nngwe le nngwe ya tshwenyego."
                },
                {
                    "number": 9,
                    "text": "Bona, wena o Joseph, mme o itshenketswe go dira tiro ya Morena, mme ka ntlha ya tlolo, fa o sa tlhagafala o tlaa wa."
                },
                {
                    "number": 10,
                    "text": "Mme gakologelwa, Modimo o boutlwelobotlhoko, ke gone ka moo, ikwatlhayele se o se dirileng se se tlhabaganeng le taelo e Ke go e neetseng, mme o santse o itshenketswe, mme gape o santse o bileditswe go dira tiro e;"
                },
                {
                    "number": 11,
                    "text": "Fa e se o dira se, o tlaa ntshiwa mme wa nna jaaka batho ba bangwe, e bile o sena neo."
                },
                {
                    "number": 12,
                    "text": "Mme e rile o ntsha se Modimo a ne a go neetse pono le thata ya go se ranola, o ntsheditse seo se neng se le boitshepo mo diatleng tsa monna o o boikepo."
                },
                {
                    "number": 13,
                    "text": "Yoo nyaditseng dikgakololo tsa Modimo, mme a robileng ditsholofetso tse di boitshepo bogolo tse di dirilweng fa pele ga Modimo, mme a ne a ikantse ka katlholo ya gagwe e bile a ikgantsha ka tlhalefo ya gagwe."
                },
                {
                    "number": 14,
                    "text": "Mme se ke lebaka la go bo o latlhegetswe ke ditshiamelo tsa gago ka lobaka—"
                },
                {
                    "number": 15,
                    "text": "Gonne o leseleditse kgakololo ya mokaedi wa gago go gatakwa go tswa kwa tshimologong."
                },
                {
                    "number": 16,
                    "text": "Le fa go ntse jalo, tiro ya me e tlaa tswela pele, gonne e re ka jaaka kitso ya Mmoloki e tsile mo lefatsheng, ka bopaki jwa Bajuta, fela jalo kitso ya Mmoloki e tlaa tla mo bathong ba me—"
                },
                {
                    "number": 17,
                    "text": "Le go Banefi, le Bajakobe, le Bajosefa, le Bazoramo, ka bopaki jwa borraabone—"
                },
                {
                    "number": 18,
                    "text": "Mme bopaki jo bo tlaa tla mo kitsong ya Balamane, le Balemuele, le Baishimaele, ba ba tseneng mo go sa dumeleng ka ntlha ya boikepo jwa borraabone, ba Morena a ba leseleditseng go nyeletsa bakaulengwe ba bone Banefi, ka ntlha ya maikepo le makgapha a bone."
                },
                {
                    "number": 19,
                    "text": "Mme ke ka boikaelelo jo dipapetlana tse di dibetswe, tse di nang le ditshupo tseno—gore ditsholofetso tsa Morena di tle di diragadiwe, tse a di dirileng go batho ba gagwe;"
                },
                {
                    "number": 20,
                    "text": "Le gore Balamanaetse ba tle ba tle mo kitsong ya borraabone, le gore ba tle ba itse ditsholofetso tsa Morena, e bile gore ba ka dumela efangele le go ikaega ka bokgoni jwa ga Jeso Keresete, mme ba galalediwe ka tumelo mo leineng la gagwe, e bile gore ka boikwatlhao jwa bone ba tle ba bolokwe. Amene."
                }
            ]
        },
        "/study/scriptures/dc-testament/dc/4": {
            "uri": "/study/scriptures/dc-testament/dc/4",
            "title": "Dithuto le Dikgolagano 4",
            "data_type": "chapter",
            "chapter_name": "Tsetlana 4",
            "chapter_summary": [
                "1–4, Tirelo ya bopelokgale e boloka badiredi ba Morena; 5–6, Boleng jwa bomodimo bo ba nitamisetsa bodiredi; 7, Dilo tsa Modimo di tshwanetse go batlwa."
            ],
            "verses": [
                {
                    "number": 1,
                    "text": "Jaanong bonang, tiro e e gakgamatshang e tloga e tla mo gareng ga bana ba batho."
                },
                {
                    "number": 2,
                    "text": "Ke gone ka moo, Ao! Lona bao ba le tsenang mo tirelong ya Modimo, bonang gore le mo direla ka tsotlhe dipelo tsa lona, maatla, tlhaloganyo le nonofo, gore le ka ema lo sena molato fa pele ga Modimo ka letsatsing la bofelo."
                },
                {
                    "number": 3,
                    "text": "Ke gone ka moo, fa lo eletsa go direla Modimo lo bilediwa tiro;"
                },
                {
                    "number": 4,
                    "text": "Gonne bonang tshimo e setse e le tshweu go robiwa; mme bona, ene yoo latlhelang sekele ka maatla a gagwe, ene yoo o ipeela mo mabolokelong gore a senyelele, mme a tlise poloko go mowa wa gagwe;"
                },
                {
                    "number": 5,
                    "text": "Mme tumelo, tsholofelo, lorato le lerato, ka leitlho fela le le bonang kgalalelo ya Modimo, di mo atlegisetsa tiro e."
                },
                {
                    "number": 6,
                    "text": "Gakologelwa tumelo, bomolemo, kitso, tekano, bopelotelele, bosiami jwa bakaulengwe, semodimo, lorato, boikokobetso, botlhaga."
                },
                {
                    "number": 7,
                    "text": "Kopa, mme o tlaa amogela; kokota, mme o tlaa bulelwa. Amene."
                }
            ]
        },
        "/study/scriptures/dc-testament/dc/5": {
            "uri": "/study/scriptures/dc-testament/dc/5",
            "title": "Dithuto le Dikgolagano 5",
            "data_type": "chapter",
            "chapter_name": "Tsetlana 5",
            "chapter_summary": [
                "1–10, Tshika e e tlaa amogela lefoko la Morena ka Joseph Smith; 11–18, Basupi ba ba bararo ba tlaa fa bopaki ka Buka ya ga Momone; 19–20, Lefoko la Morena le tlaa tlhomamisiwa jaaka mo nakong e e fetileng; 21–35, Martin Harris o ka ikwatlhaya mme a nne mongwe wa basupi."
            ],
            "verses": [
                {
                    "number": 1,
                    "text": "Bona, Ke a go raya, gore jaaka motlhanka wa me Martin Harris a eletsa bosupi mo seatleng sa me, gore wena, motlhanka wa me Joseph Smith, Jun., o tshotse dipapetlana tseo pakileng le go supa tshupo gore o di amogetse mo go nna;"
                },
                {
                    "number": 2,
                    "text": "Mme jaanong, bona, se o tlaa se bua go ene—ene yoo buileng le wena, o rile go wena: Nna, Morena, ke Modimo, mme ke go nneile dilo tse, motlhanka wa me Joseph Smith, Jun., mme ke go laotse gore o tshwanetse go ema jaaka mosupi wa dilo tseno;"
                },
                {
                    "number": 3,
                    "text": "Mme Ke go dirile gore o tsene mo kgolaganong le nna, gore o se ka wa di ba bontsha fa e se fela go batho bao ke go ba laoletseng; mme ga o na thata mo go tsone fa e se ke e go neela."
                },
                {
                    "number": 4,
                    "text": "Mme o na le neo ya go ranola dipapetlana; mme e ke neo ya ntlha e ke go e neetseng; e bile ke go laotse gore o tshwanetse go se ke o ipaya go neo epe e nngwe go fitlha boikaelelo jwa me bo diragadiwa mo go se; gonne ga ke kake ka go naya neo epe e nngwe go fitlha e fela."
                },
                {
                    "number": 5,
                    "text": "Ammaaruri, Ke a go raya, gore bohutsana bo tlaa tla mo banning ba lefatshe fa ba sa utlwe mafoko a me;"
                },
                {
                    "number": 6,
                    "text": "Gonne morago ga se o tlaa tlhongwa le go tswela pele le go bua mafoko a me go bana ba batho."
                },
                {
                    "number": 7,
                    "text": "Bona, fa ba ka se kitla ba dumela mafoko a me, ga ba kitla ba go dumela, motlhanka wa me Joseph Smith, le fa gone go kgonega gore o ka ba bontsha dilo tsotlhe tse ke di tlhomileng ka fa tlase ga tlhokomelo ya gago."
                },
                {
                    "number": 8,
                    "text": "Ao! A tshika e e sa dumeleng e bile e le tlhogo thata—bogale jwa me bo a ba tukela."
                },
                {
                    "number": 9,
                    "text": "Bona, ammaaruri ke a go raya, ke sadisitse dilo tseo tse ke di go neetseng, wena motlhanka wa me Joseph, ka boikaelelo jwa tlhalefo mo go nna, mme go tlaa itsisiwe mo tshikeng ya lobaka lo lo kwa pele;"
                },
                {
                    "number": 10,
                    "text": "Mme tshika e e tlaa nna le lefoko la me ka wena;"
                },
                {
                    "number": 11,
                    "text": "Mme mo tlalaletsong ya bopaki jwa gago, bopaki jwa batlhanka ba me ba bararo, ba ke tlaa ba bitsang le go ba tlhoma, bao mo go bone Ke tlaa bontshang dilo tse, e bile ba tlaa tswela pele ka mafoko a me a a neetsweng ka wena."
                },
                {
                    "number": 12,
                    "text": "Ee, ba tlaa itse ka nnete gore dilo tse di boammaaruri, gonne go tswa legodimong Ke tlaa ba di bolelela."
                },
                {
                    "number": 13,
                    "text": "Ke tlaa ba neela thata gore ba ka bona le pono ya dilo tseno jaaka di ntse;"
                },
                {
                    "number": 14,
                    "text": "Mme ga ke tle go neela ope o sele thata e, go amogela bopaki jono mo gare ga tshika e, mo go se tshimologo ya tsogo le go tla ga kereke ya me go tswa mo nageng—e senoga jaaka ngwedi, e bile e phatsima jaaka letsatsi, mme e boitshega jaaka batlhabani ka mekgele."
                },
                {
                    "number": 15,
                    "text": "Mme bopaki jwa basupi ba bararo ke tlaa bo romela go ya pele mo lefokong la me."
                },
                {
                    "number": 16,
                    "text": "Mme bonang, botlhe fela ba ba dumelang mo mafokong a me, bone ke tlaa ba lekola ka ponatshegelo ya Mowa; mme ba tlaa tsholwa mo go nna, e leng ka metsi le ka Mowa—"
                },
                {
                    "number": 17,
                    "text": "Mme o tshwanetse go ema e tswa lobakanyana, gonne ga o ise o tlhomiwe—"
                },
                {
                    "number": 18,
                    "text": "Mme bopaki jwa bone le bone bo tlaa tswela pele go tshekiso ya tshika e fa e thatafatsa dipelo tsa yone kgatlhanong le bone;"
                },
                {
                    "number": 19,
                    "text": "Gonne sebetso se se swafatsang se tlaa tswela pele mo gare ga banni ba lefatshe, mme se tlaa tswelela se goromediwa go tswa nako le nako, fa ba sa ikwatlhaye, go fitlhelela lefatshe le le lolea, mme banni ba lone ba nyeleditswe e bile ba sentswe gotlhelele ka phatsimo ya go tla ga me."
                },
                {
                    "number": 20,
                    "text": "Bonang, Ke go bolelela dilo tseno, fela jaaka le gone Ke boleletse batho ka tshenyo ya Jerusalema; mme lefoko la me le tlaa rurifadiwa ka nako e jaaka go fitlha jaana le rurifaditswe."
                },
                {
                    "number": 21,
                    "text": "Mme jaanong ke a go laela, motlhanka wa me Joseph Smith, go ikwatlhaya le go tsamaya ka thokgamo fa pele ga me, le go se ineele mo ditlhotlheletsong tsa batho ka gope;"
                },
                {
                    "number": 22,
                    "text": "Mme gore o nitame mo go tshegetseng ditaelo tse Ke go laotseng ka tsone; e bile fa o dira se, bona Ke go naya botshelo jo bo sa khutleng, e leng fa o ka bolawa."
                },
                {
                    "number": 23,
                    "text": "Mme jaanong, gape, Ke bua mo go wena, motlhanka wa me Joseph Smith, mabapi le monna yoo a eletsang bosupi—"
                },
                {
                    "number": 24,
                    "text": "Bona, Ka re mo go ene, o a ikgodisa mme ga a ikokobetse mo go lekaneng fa pele ga me; mme fa a ka obama fa pele ga me, le go ikokobetsa mo thapelong e e maatla le tumelo, mo boitshekong jwa pelo, ke gone Ke tlaa mo neela pono ya dilo tse a eletsang go di bona."
                },
                {
                    "number": 25,
                    "text": "Mme o tlaa re go batho ba tshika e: Bonang, ke bone dilo tseo Morena a di bontshitseng Joseph Smith, Jun., mme ke a itse ka nnete gore di boammaaruri, gonne ke di bone, gonne di bontshitswe mo go nna ka thata ya Modimo mme e seng ya motho."
                },
                {
                    "number": 26,
                    "text": "Mme Nna Morena ke mo laotse, motlhanka wa me Martin Harris, gore a se ka a bua le bone gotlhelele mabapi le dilo tse, fa e se a tlaa a re: Ke di bone, mme ke di bontshitswe ka thata ya Modimo; mme a ke mafoko a a tlaa a buang."
                },
                {
                    "number": 27,
                    "text": "Mme fa a latola se o tlaa bo a roba kgolagano e a golaganeng le nna go le pele, mme bona, o tlaa sekisiwa."
                },
                {
                    "number": 28,
                    "text": "Mme jaanong, fa e se a ikokobetsa le go ipolela mo go nna dilo tse a di dirileng tse di phoso, mme a dire kgolagano le nna gore o tlaa tshegetsa ditaelo tsa me, mme a diragatsa tumelo mo go nna, bona, Ke bua le ene, o tlaa seke a nne le ditebo tseo, gonne ga ke ne ke mo fa ditebo tsa dilo tseo ke di buileng."
                },
                {
                    "number": 29,
                    "text": "Mme fa go ntse jalo, Ke a go laola, motlhanka wa me Joseph, gore o mo reye o re, a se dire ka gope, le fa e le go ntshwenya ka gope mabapi le selo se."
                },
                {
                    "number": 30,
                    "text": "Mme fa go ntse jalo, bona Ke a go raya Joseph, e tlaa re o ranotse ditsebe di se kae o tla ema ka sebakanyana, go fitlha ke go laola gape; jalo o ka ranola gape."
                },
                {
                    "number": 31,
                    "text": "Mme fa e se o dira se, bona, ga o kitla o nna le neo ka gope, mme ke tlaa tlosa dilo tse ke di go neetseng."
                },
                {
                    "number": 32,
                    "text": "Mme jaanong, gonne ke bonelapele go go lalela go go nyeletsa, ee, ke bonelapele gore fa motlhanka wa me Martin Harris a sa ikokobetse le go amogela bosupi go tswa mo seatleng sa me, gore o tlaa wela mo tlolong;"
                },
                {
                    "number": 33,
                    "text": "Mme ba bantsi ba ba letileng ka bokukuni jwa go go nyeletsa go go tlosa mo sefatlhogong sa lefatshe; mme ka lebaka le, gore malatsi a gago a okediwe, ke go neetse ditaelo tse."
                },
                {
                    "number": 34,
                    "text": "Ee, ka lebaka le ke rile: Ema, mme ema fela go fitlha ke go laola, mme ke tlaa go baakanyetsa mekgwa e ka yone o ka diragatsa selo se ke go se laetseng."
                },
                {
                    "number": 35,
                    "text": "Mme fa o le boikanyego mo go tshegetseng ditaelo tsa me, o tlaa tsholetswa mo letsatsing la bofelo. Amene."
                }
            ]
        },
        "/study/scriptures/dc-testament/dc/6": {
            "uri": "/study/scriptures/dc-testament/dc/6",
            "title": "Dithuto le Dikgolagano 6",
            "data_type": "chapter",
            "chapter_name": "Tsetlana 6",
            "chapter_summary": [
                "1–6, Badiri mo tshimong ya Morena ba amogela poloko; 7–13, Ga gona neo e kgolo go feta neo ya poloko; 14–27, Bosupi jwa boammaaruri bo tla ka thata ya Mowa; 28–37, Leba kwa go Keresete, mme o tswelele o dira molemo."
            ],
            "verses": [
                {
                    "number": 1,
                    "text": "Tiro e kgolo e e gakgamatsang e tloga e tla mo gare ga bana ba batho."
                },
                {
                    "number": 2,
                    "text": "Bonang, Ke nna Modimo; tlhokomela lefoko la me, le le tshelang mme le le thata, le le bogale go feta tshaka e e magale mabedi, go kgaoganya ka bogare ditokololo mmogo le moko; ke gone ka moo tlhokomela mafoko a me."
                },
                {
                    "number": 3,
                    "text": "Bonang, tshimo e setse e le tsweu go robiwa, ke gone ka moo, le fa e le mang a eletsang go roba, a a latlhele sekele ya gagwe ka maatla a gagwe, mme a robe fa letsatsi le sale teng, gore a ka bolokela mowa wa gagwe poloko ya bosenang bokhutlo mo bogosing jwa Modimo."
                },
                {
                    "number": 4,
                    "text": "Ee, le fa e le mang yoo a tlaa latlhelang sekele ya gagwe mme a robe, ene yoo o biditswe mo Modimong."
                },
                {
                    "number": 5,
                    "text": "Ke gone ka moo, fa o kopa mo go nna o tlaa amogela; fa o kokota o tlaa bulelwa."
                },
                {
                    "number": 6,
                    "text": "Jaanong, jaaka lo kopile, bonang, Ke a lo raya, tshegetsang ditaelo tsa me, mme lo batle go tsisa le go tlhomamisa ntlha ya Sione;"
                },
                {
                    "number": 7,
                    "text": "Se batleng mahumo mme tlhalefo, mme bona, masaitseweng a Modimo o tlaa phuthololelwa, mme ke gone o tlaa humisiwa. Bona, ene yoo a nang le botshelo jo bo sa khutleng o humile."
                },
                {
                    "number": 8,
                    "text": "Ammaaruri, ammaaruri, Ke a go raya, fela jaaka o eleditse mo go nna jalo go tlaa dirwa mo go wena; mme fa o eletsa, o tlaa nna mokgwa wa go dira molemo o mogolo mo tshikeng e."
                },
                {
                    "number": 9,
                    "text": "Se bue sepe fa e se boikwatlhao mo tshikeng e; tshegetsa ditaelo tsa me, le go thusa go tlisa tiro ya me, go ya ka ditaelo tsa me, mme o tlaa segofadiwa."
                },
                {
                    "number": 10,
                    "text": "Bona o na le neo, mme o segofetse wena ka neo ya gago. Gakologelwa e boitshepo mme e tswa kwa godimo—"
                },
                {
                    "number": 11,
                    "text": "Mme fa o botsisisa, o tlaa itse masaitsiweng a magolo e bile a gakgamatsa; ke gone ka moo o tla rutuntsha neo ya gago, gore o tle o bone masaitsiweng, gore o ka tlisa bontsi mo kitsong ya boammaaruri, ee, ba lemotshe phoso ya ditsela tsa bone."
                },
                {
                    "number": 12,
                    "text": "Se dire gore neo ya gago e itsiwe ke bape fa e se e le bao ba e leng ba tumelo ya gago. O se tlhoke tlotlo mo dilong tse di boitshepo."
                },
                {
                    "number": 13,
                    "text": "Fa o ka dira molemo, ee, mme o tswelela ka boikanyego go ya bokhutlong, o tlaa bolokwa mo bogosing jwa Modimo, se e leng kgolobogolo ga dineo tsotlhe tsa Modimo; gonne ga gona neo epe e kgolo go feta neo ya poloko."
                },
                {
                    "number": 14,
                    "text": "Ammaaruri, ammaaruri, Ke a go raya, o segofaditswe ka ntlha ya se o se dirileng; gonne o botsisitse mo go nna, mme bona, gantsi jaaka o botsisitse o amogetse taelo ya Mowa wa me. Fa go ne go sa nna jalo, o ka bo o sa tla mo lefelong le o leng mo go lone mo nakong e."
                },
                {
                    "number": 15,
                    "text": "Bonang, o a itse gore o botsisitse mo go nna mme Ka sedifatsa tlhaloganyo ya gago; mme jaanong Ke go bolelela dilo tseno gore o ka itse fa o sedifaditswe ka Mowa wa boammaaruri;"
                },
                {
                    "number": 16,
                    "text": "Ee, Ke a go bolelela, gore o ka itse gore ga go ope o sele fa e se Modimo yoo itseng dikakanyo le maikaelelo a pelo ya gago."
                },
                {
                    "number": 17,
                    "text": "Ke go bolelela dilo tse jaaka bosupi mo go wena—gore mafoko kgotsa tiro e o ntseng o e kwala e e boammaaruri."
                },
                {
                    "number": 18,
                    "text": "Ke gone ka moo tlhagafala; ema le motlhanka wa me Joseph, ka boikanyego, mo diemo dingwe le dingwe tse di thata tse a ka nnang mo go tsone ka ntlha ya lefoko."
                },
                {
                    "number": 19,
                    "text": "Mo gakolole mo diphosong tsa gagwe, mme gape o amogele kgakololo mo go ene. O nne pelotelele; o ikgaphe o nne tekano, o nne le bopelotelele, tumelo, tsholofelo le bopelonomi."
                },
                {
                    "number": 20,
                    "text": "Bona, wena o Oliver, mme ke buile le wena ka ntlha ya dikeletso tsa gago, ke gone ka moo boloka mafoko a mo pelong ya gago. O nne boikanyego le tlhaga mo go tshegetseng ditaelo tsa Modimo, mme Ke tlaa go dikaganyetsa mo matsogong a me a lorato."
                },
                {
                    "number": 21,
                    "text": "Bonang, Ke nna Jeso Keresete, Morwa Modimo. Ke ne ka tla mo go bagaetsho, mme bagaetsho ba seka ba ntshola. Ke nna lesedi le le phatsimang mo lefifing, mme lefifi la seka la amogalana nalo."
                },
                {
                    "number": 22,
                    "text": "Ammaaruri, ammaaruri, ke a go raya, fa o eletsa bosupi jo bongwe, busetsa mogopolo wa gago mo bosigong jo o neng wa lelela mo go nna mo pelong ya gago, gore o tle o itse mabapi le boammaaruri jwa dilo tseno."
                },
                {
                    "number": 23,
                    "text": "A ga Ke a bua kagiso mo tlhaloganyong ya gago mabapi le dilo tse? Ke bosupi bofe jo bogolo jo o ka nnang le bone go feta jo bo tswang kwa Modimong?"
                },
                {
                    "number": 24,
                    "text": "Mme jaanong, bona, o amogetse bosupi; gonne fa ke go boleletse dilo tseo go seng motho ope a di itseng a ga o a amogela bosupi?"
                },
                {
                    "number": 25,
                    "text": "Mme, bona, Ke go naya neo, fa o eletsa mo go nna, go ranola, fela jaaka motlhanka wa me Joseph."
                },
                {
                    "number": 26,
                    "text": "Ammaaruri, ammaaruri, Ke a go raya, gore go na le ditshupo tse di nang le efangele ya me ka bogolo, tse di ntseng di beetswe morago ka ntlha ya boikepo jwa batho;"
                },
                {
                    "number": 27,
                    "text": "Mme jaanong Ke a go laola, gore fa o na le dikeletso tse di molemo—keletso ya go ipeela matlotlo mo legodimong—ke gone o tlaa thusa mo go tliseng go lesedi, ka neo ya gago, dikarolo tseo tsa dikwalo tse di boitshepo tse di ntseng di fitlhilwe ka ntlha ya boikepo."
                },
                {
                    "number": 28,
                    "text": "Mme jaanong, bona, Ke a go neela, mme le ene motlhanka wa me Joseph, dilotlele tsa neo e, tse di tlaa tsisang mo leseding tirelo e; mme ka melomo ya basupi ba le babedi kgotsa ba le bararo lefoko lengwe le lengwe le tlaa tlhomamisiwa."
                },
                {
                    "number": 29,
                    "text": "Ammaaruri, ammaaruri, Ke a go raya, fa ba gana mafoko ame, le karolo e ya efangele ya me le tirelo, o segofetse, gonne ga ba ka ke ba dira go feta mo go wena bogolo mo go nna."
                },
                {
                    "number": 30,
                    "text": "Mme fela le fa ba ka dira mo go wena le e leng jaaka ba dirile mo go nna, o segofetse, gonne o tlaa nna le nna mo kgalalelong."
                },
                {
                    "number": 31,
                    "text": "Mme fa ba sa gane mafoko ame, a a tlaa tlhomamisiwang ka bopaki jo bo tlaa neelwang, ba segofetse, mme o tlaa nna le boitumelo mo leungong la ditiro tsa gago."
                },
                {
                    "number": 32,
                    "text": "Ammaaruri, ammaaruri, ke a go raya, jaaka ke buile mo barutwaneng ba me, kwa ba le babedi kgotsa ba le bararo ba phuthegileng teng mo leineng la me, ka ga selo sele sengwe, bona, foo Nna ke teng mo gare ga bone—fela jalo ke mo gare ga lona."
                },
                {
                    "number": 33,
                    "text": "Se boifeng go dira molemo, barwaake, gonne le fa e le eng se lo se jwalang, ke sone seo lo tlaa se robang; ke gone ka moo fa lo jwala molemo lo tlaa roba molemo e le tuelo ya lona."
                },
                {
                    "number": 34,
                    "text": "Ke gone ka moo, se boifeng, letsomanyane; dirang molemo; a lefatshe le molete di le kopanele, gonne fa lo agilwe mo lefikeng la me, ga di ka ke tsa le fenya."
                },
                {
                    "number": 35,
                    "text": "Bonang, ga ke lo sekise; tsamayang mme lo seka latlhola lo leofa; dirang ka boikgapho tiro e ke lo e laetseng."
                },
                {
                    "number": 36,
                    "text": "Lebang kwa go nna mo kakanyong nngwe le nngwe; lo sa belaele, lo sa boife."
                },
                {
                    "number": 37,
                    "text": "Bonang dintho tse di tlhabilweng mo letlhakoreng la me, le mabadi a dipekere mo diatleng tsa me le dikgato, lo nne boikanyego, tshegetsang ditaelo tsa me, mme lo tlaa rua boswa jwa bogosi jwa legodimo. Amene."
                }
            ]
        },
        "/study/scriptures/dc-testament/dc/7": {
            "uri": "/study/scriptures/dc-testament/dc/7",
            "title": "Dithuto le Dikgolagano 7",
            "data_type": "chapter",
            "chapter_name": "Tsetlana 7",
            "chapter_summary": [
                "1–3, Johane yoo Rategang o tlaa tshela go fitlhelela Morena a tla; 4–8, Petere, Jakobe, le Johane ba tshwere dilotlele tsa efangele."
            ],
            "verses": [
                {
                    "number": 1,
                    "text": "Mme Morena a nthaya a re: Johane, moratwa, o eletsa eng? Gonne fa o ka kopa se o se ratang, o tlaa se newa."
                },
                {
                    "number": 2,
                    "text": "Mme ka re go ene: Morena, nneele thata godimo go loso, gore ke tshele le go tlisa mewa kwa go wena."
                },
                {
                    "number": 3,
                    "text": "Mme Morena a re go nna: Ammaaruri, ammaaruri, Ke a go raya, gonne o eletsa seno o tlaa diega go fitlha ke tla mo kgalalelong ya me, mme o tlaa perofeta fa pele ga ditshaba, masika, diteme le batho."
                },
                {
                    "number": 4,
                    "text": "Mme ka lebaka le Morena a re go Petere: Fa ke rata a diega go fitlha ke tla, e be e le eng seo go wena? Gonne o eletsa mo go nna gore a tle a tlise mewa go nna, mme wena o eletsa gore o tle ka bonako mo bogosing jwa me."
                },
                {
                    "number": 5,
                    "text": "Ke a go raya, Petere, seno e ne e le keletso e e molemo; mme moratwa wa me o eleditse gore a tle a dire mo gontsi, kgotsa tiro e kgolo mo gare ga batho go gaisa se a se dirile pele."
                },
                {
                    "number": 6,
                    "text": "Ee, o dirile tiro e kgolo; ka jalo ke tlaa mo dira jaaka kgabo ya molelo le modiredi wa moengele; o tlaa direla bao e tlaa nnang barua boswa jwa poloko ba ba nnang mo lefatsheng."
                },
                {
                    "number": 7,
                    "text": "Mme ke tlaa go dira gore o mo direle le mokaulengwe wa gago Jakobe; mme go lona ba bararo Ke tlaa neela thata e le dilotlele tsa tirelo go fitlha ke tla."
                },
                {
                    "number": 8,
                    "text": "Ammaaruri Ke a lo raya, lotlhe lo tlaa amogela go ya ka dikeletso tsa lona, gonne lotlhe lo itumelela se lo se eleditseng."
                }
            ]
        },
        "/study/scriptures/dc-testament/dc/8": {
            "uri": "/study/scriptures/dc-testament/dc/8",
            "title": "Dithuto le Dikgolagano 8",
            "data_type": "chapter",
            "chapter_name": "Tsetlana 8",
            "chapter_summary": [
                "1–5, Tshenolo e tla ka thata ya Mowa o o Boitshepo; 6–12, Kitso ya masaitsiweng a Modimo le thata ya go ranola dipego tsa bogologolo e tla ka tumelo."
            ],
            "verses": [
                {
                    "number": 1,
                    "text": "Oliver Cowdery, ammaruri, ammaruri, Ke a go raya, ka nnete jaaka Morena a tshidile, yo e leng Modimo wa gago le Morekolodi wa gago, fela jalo ruri o tlaa amogela kitso ya sengwe le sengwe se o tlaa se kopang ka tumelo, ka pelo e e tshepegang, o dumela gore o tlaa amogela kitso mabapi le megabo ya ditshupo tse di kgologolo, tsa bogologolo, tse dinang le dikarolo tsa lefoko la me le le boitshepo tse di builweng ka ponatshegelo ya Mowa wa me."
                },
                {
                    "number": 2,
                    "text": "Ee, bona, Ke tlaa go bolelela mo tlhaloganyong ya gago le mo pelong ya gago, ka Mowa o o Boitshepo, o o tlaa tlang mo go wena le go nna mo pelong ya gago."
                },
                {
                    "number": 3,
                    "text": "Jaanong, bonang, se ke Mowa wa tshenolo; bonang, se ke Mowa o Moshe a ntshitseng bana ba Iseraele ka o ne kwa Lewatleng le Lehibidu mo lefatsheng le le omeletseng."
                },
                {
                    "number": 4,
                    "text": "Ke gone ka moo se ke neo ya gago; e dirise, mme o segofetse, gonne e tlaa go golola mo diatleng tsa baba ba gago, fa, gone go sa nna jalo, ba ka go bolaya le go tsisa mowa wa gago go tshenyego."
                },
                {
                    "number": 5,
                    "text": "Ao!, gakologelwa mafoko ano, mme o tshegetse ditaelo tsa me. Gakologelwa, se ke neo ya gago."
                },
                {
                    "number": 6,
                    "text": "Jaanong se ga se yotlhe neo ya gago; gonne o na le neo e nngwe, e leng neo ya ga Arone; bonang, e go boleletse dilo tse dintsi;"
                },
                {
                    "number": 7,
                    "text": "Bonang, ga gona thata enngwe, fa ese thata ya Modimo, e e ka dirang gore neo e ya ga Arone e nne le wena."
                },
                {
                    "number": 8,
                    "text": "Ke gone ka moo, se tlhobaele, gonne ke neo ya Modimo; mme o tlaa e tshegetsa mo diatleng tsa gago, le go dira ditiro tse di gakgamatsang; mme ga go thata epe e e nonofileng go e tlosa mo diatleng tsa gago, gonne ke tiro ya Modimo."
                },
                {
                    "number": 9,
                    "text": "Mme, ke gone ka moo, sengwe le sengwe se o tlaa se nkopang go se go bolelela ka mokgwa o, seo ke tlaa se go neela, mme o tlaa nna le kitso mabapi le sone."
                },
                {
                    "number": 10,
                    "text": "Gakologelwa gore fa o sena tumelo ga o ka ke wa dira sepe; ke gone ka moo kopa ka tumelo. Se tshameke ka dilo tseno; se kope seo se o sa tshwanelang go se kopa."
                },
                {
                    "number": 11,
                    "text": "Kopa gore o ka itse masitsiweng a Modimo, le gore o ka ranola le go amogela kitso go tswa mo go tsotlhe ditshupo tsa bogologolo tse di ntseng di fitlhilwe, tseo di boitshepo; mme go ya ka tumelo ya gago go tlaa dirwa mo go wena."
                },
                {
                    "number": 12,
                    "text": "Bonang, ke nna yo ke e buileng, mme e ene yoo a buileng mo go wena go tswa kwa tshimologong. Amene."
                }
            ]
        },
        "/study/scriptures/dc-testament/dc/9": {
            "uri": "/study/scriptures/dc-testament/dc/9",
            "title": "Dithuto le Dikgolagano 9",
            "data_type": "chapter",
            "chapter_name": "Tsetlana 9",
            "chapter_summary": [
                "1–6, Dipego tse dingwe tsa bogologolo le tsone di tlaa ranolwa; 7–14, Buka ya ga Momone e ranolwa ka go ithutontsha le ka tlhomamiso ya semowa."
            ],
            "verses": [
                {
                    "number": 1,
                    "text": "Bona, Ke a go raya, morwaaka, gore gonne ga o a ranola go ya ka seo o se eleditseng mo go nna, mme wa simolola gape go kwalela motlhanka wa me, Joseph Smith, Jun., fela jalo ke thato ya me gore o ka tswelela go fitlha o wetsa tshupo e, e ke mo e neileng."
                },
                {
                    "number": 2,
                    "text": "Mme ke gone, bona, Ke na le ditshupo tse dingwe tseo, tse ke tlaa go neelang thata gore o ka thusa go di ranola."
                },
                {
                    "number": 3,
                    "text": "Nna pelotelele, morwaaka, gonne ke tlhalefo mo go nna, mme ga go a tshwanela gore o ka ranola ka nako eno."
                },
                {
                    "number": 4,
                    "text": "Bonang, tiro e o bileditsweng go e dira ke go kwalela motlhanka wa me Joseph."
                },
                {
                    "number": 5,
                    "text": "Mme, bona, ke ka ntlha ya gore ga o a tswelela jaaka o ne o simolotse, fa o simolola go ranola, gore Ke bo ke tlositse lobaka lo mo go wena."
                },
                {
                    "number": 6,
                    "text": "O se ka wa ngongorega, morwaaka, gonne ke tlhalefo mo go nna gore Ke bo ke go dirile ka mokgwa o."
                },
                {
                    "number": 7,
                    "text": "Bona, ga o a tlhaloganya; o gopotse gore ke ka go e neela fela, fa o ne o sa akanya sepe fa e se fela go mpotsa."
                },
                {
                    "number": 8,
                    "text": "Mme, bonang, Ka re go wena, o tshwanetse gore o e sekaseke pele mo tlhaloganyong ya gago; ke gone o bo o mpotsa gore a go siame, mme fa go siame ke tlaa dira gore sehuba sa gago se tshupe mo teng; ke gone ka moo, o tlaa utlwa gore e siame."
                },
                {
                    "number": 9,
                    "text": "Mme fa go sa siama ga o ka ke wa nna le maikutlo a a ntseng jalo, mme o tlaa na le tshereano ya kakanyo eo e tlaa go dirang gore o lebale selo seo se se phoso; ke gone ka moo, ga o ka ke wa kwala seo se boitshepo fa e se o se neetswe go tswa mo go nna."
                },
                {
                    "number": 10,
                    "text": "Jaanong, fa o ne o itsile se o ka bo o ranotse; le fa go ntse jalo, ga go a tshwanela gore o ka ranola jaanong."
                },
                {
                    "number": 11,
                    "text": "Bonang, go ne go tshwanetse fa o simolola; mme o ne wa boifa, mme nako e fetile, mme ga go a tshwanela jaanong;"
                },
                {
                    "number": 12,
                    "text": "Gonne, a ga o bone gore ke neetse motlhanka wa me Joseph nonofo e e lekaneng, e a dirilweng ka yone? Mme le fa e le ope wa lona yo ke mosekisitseng."
                },
                {
                    "number": 13,
                    "text": "Dira selo se se ke se go laoletseng, mme o tlaa tlhogonolofala. O nne boikanyego, mme o se ineele mo thaelong."
                },
                {
                    "number": 14,
                    "text": "O eme ka tlhomamo mo tirong e ke go biditseng mo go yone, mme moritshana wa tlhogo ya gago ga o kitla o latlhega, mme o tlaa tsholelediwa ka letsatsi la bofelo. Amene."
                }
            ]
        },
        "/study/scriptures/dc-testament/dc/10": {
            "uri": "/study/scriptures/dc-testament/dc/10",
            "title": "Dithuto le Dikgolagano 10",
            "data_type": "chapter",
            "chapter_name": "Tsetlana 10",
            "chapter_summary": [
                "1–26, Satane o kgobera batho ba ba boikepo go ganetsa tiro ya Morena; 27–33, O batla go senya mewa ya batho; 34–52, Efangele e tshwanetse go ya go Balamane le ditshaba tsotlhe ka Buka ya ga Momone; 53–63, Morena o tlaa tlhomamisa Kereke ya Gagwe le efangele ya Gagwe mo bathong; 64–70, O tlaa phutha baikwatlhai mo Kerekeng ya Gagwe mme o tlaa boloka bao ba ba obamelang."
            ],
            "verses": [
                {
                    "number": 1,
                    "text": "Jaanong, bona, Ke a go raya, gore gonne o ntsheditse mekwalo e o neng o neetswe thata go e ranola ka mokgwa wa Urime le Thamime, mo diatleng tsa monna yoo boikepo, o di latlhile."
                },
                {
                    "number": 2,
                    "text": "Mme o latlhile le yone neo ya gago ka nako eo, e bile tlhaloganyo ya gago e ne ya fifala."
                },
                {
                    "number": 3,
                    "text": "Le fa go ntse jalo, e buseditswe go wena gape; ke gone ka moo bona gore o boikanyego mme o tswelele go fetsa tiro e e setseng ya thanolo jaaka o e simolotse."
                },
                {
                    "number": 4,
                    "text": "O se ka wa taboga kgotsa wa dira go feta bogolo go na le nonofo le mokgwa yo o neetsweng go go thatafatsa go ranola; mme nna tlhaga go ya bokhutlong."
                },
                {
                    "number": 5,
                    "text": "Rapela ka metlha, gore o nne mofenyi; ee, gore o ka fenya Satane, le gore o ka falola diatla tsa batlhanka ba ga Satane bao ba tshegeditseng tiro ya gagwe."
                },
                {
                    "number": 6,
                    "text": "Bonang, ba batlile go go nyeletsa; ee, le ene monna yoo neng o mo ikanya o batlile go go nyeletsa."
                },
                {
                    "number": 7,
                    "text": "Mme ka lebaka le Ke rile ke monna wa moikepi, gonne o ne a batlile go tlosa dilo tse di neetsweng mo go wena; mme o batlile go senya neo ya gago."
                },
                {
                    "number": 8,
                    "text": "Mme gonne o neetse mekwalo mo diatleng tsa gagwe, bona, batho ba ba boikepo ba di tsere mo go wena."
                },
                {
                    "number": 9,
                    "text": "Ke gone ka moo, o di neetse, ee, seo se se neng se le boitshepo, go boikepo."
                },
                {
                    "number": 10,
                    "text": "Mme, bona, Satane o tsentse mo dipelong tsa bone go fetola mafoko a o dirileng gore a kwadiwe, kgotsa a o a ranotseng, a o a duleng mo diatleng tsa gago."
                },
                {
                    "number": 11,
                    "text": "Mme bona, Ke a go raya, gonne ba fetotse mafoko ao, a balega a tlhabaganye le a o a ranotseng, a o dirileng gore a kwadiwe;"
                },
                {
                    "number": 12,
                    "text": "Mme, ka tsela e, diabole o batlile go baya leano la boferefere, gore a senye tiro e;"
                },
                {
                    "number": 13,
                    "text": "Gonne o beile mo dipelong tsa bone go dira se, gore ka maaka ba ka re ba go tshwere ka mafoko a o ipayang o a ranotse."
                },
                {
                    "number": 14,
                    "text": "Ammaaruri, Ke a go raya, gore ga Ke kitla ke leseletsa Satane go diragatsa togamaano ya gagwe ya bosula mo selong se."
                },
                {
                    "number": 15,
                    "text": "Gonne bona, o tsentse mo dipelong tsa bone go go bona o raela Morena Modimo wa gago, mo go kopeng gore lo e ranole gape."
                },
                {
                    "number": 16,
                    "text": "Mme ke gone, bonang, ba re le go akanya mo dipelong tsa bone—Re tlaa bona fa Modimo a mo neetse thata ya go ranola; mme fa go ntse jalo, o tlaa mo neela thata gape;"
                },
                {
                    "number": 17,
                    "text": "Mme fa Modimo a mo neela thata gape, kgotsa fa a ranola gape, kgotsa, mafoko a mangwe, fa a ka tsisa mafoko a a tshwanang, bonang, re na le a a tshwanang, mme re a fetotse;"
                },
                {
                    "number": 18,
                    "text": "Ke gone ka moo ga a kitla a dumalana, mme re tlaa re o akile mo mafokong a gagwe, le gore ga a na neo, le gore ga a na thata;"
                },
                {
                    "number": 19,
                    "text": "Ke gone ka moo re tlaa mo nyeletsa, le yone tiro e; mme re tlaa dira se gore re ka se tlhajwe ke ditlhong kwa bokhutlong, le gore re ka bona kgalalelo ya lefatshe."
                },
                {
                    "number": 20,
                    "text": "Ammaaruri, ammaaruri Ke a go raya, gore Satane o na le tshwaro e kgolo mo dipelo tsa bone; o ba tlhotlheleletsa boikepo kgatlhanong le se se molemo;"
                },
                {
                    "number": 21,
                    "text": "Mme dipelo tsa bone di bodile, e bile di tletse boikepi le makgapha; mme ba rata lefifi bogolo go lesedi, gonne ditiro tsa bone di bosula; ke gone ka moo ga ba kitla ba mpotsa."
                },
                {
                    "number": 22,
                    "text": "Satane o a ba tlhotlheletsa, gore a ka gogela mewa ya bone go tshenyego."
                },
                {
                    "number": 23,
                    "text": "Mme jalo o beile leano la boferefere, o akanya go senya tiro ya Modimo; mme ke tlaa batla se mo diatleng tsa bone, mme mo go tlaa fetoga ditlhong tsa bone le tshekiso mo letsatsing la katlholo."
                },
                {
                    "number": 24,
                    "text": "Ee, o tlhotlheletsa dipelo tsa bone go galefa kgatlhanong le tiro e."
                },
                {
                    "number": 25,
                    "text": "Ee, o ba raya a re: Tsietsang mme lo lalele go tshwara, gore lo ka senya, bonang, se ga se molato. Mme jalo o a ba oka, le go ba bolelela gore ga se sebe go aka gore ba ka tshwara motho mo maakeng, gore ba ka mo nyeletsa."
                },
                {
                    "number": 26,
                    "text": "Mme jalo o a ba oka, le go ba gogela pele go fitlha a gogobisetsa mewa ya bone mo moleteng; mme jaana o ba dira go itshwara mo serung sa bone."
                },
                {
                    "number": 27,
                    "text": "Mme jaana o ya kwa godimo le kwa tlase, a thethekela mo lefatsheng, o batla go senya mewa ya batho."
                },
                {
                    "number": 28,
                    "text": "Ammaaruri, ammaaruri, Ke a go raya, bohutsana mo go ene yoo akang go tsietsa gonne o gopola gore mongwe o aka go tsietsa, gonne ga ba a iteelwa ntle mo tshiamisong ya Modimo."
                },
                {
                    "number": 29,
                    "text": "Jaanong, bonang, ba fetotse mafoko ano, gonne Satane o ba raya a re: O le tsieditse—mme jalo o ba okela go dira boikepo, go go bona o raela Morena Modimo wa gago."
                },
                {
                    "number": 30,
                    "text": "Bonang, Ke a go raya, gore o se kitla o ranola gape mafoko ao a a duleng mo diatleng tsa gago;"
                },
                {
                    "number": 31,
                    "text": "Gonne, bona, ga ba kitla ba diragatsa di togamaano tsa bone tsa bosula mo go akeng kgatlhanong le mafoko ao. Gonne, bona, fa o ka tsisa mafoko a a tshwanang ba tlaa re o ipeile go ranola, mme o ikganeditse."
                },
                {
                    "number": 32,
                    "text": "Mme, bona, ba tlaa anamisa se, mme Satane o tlaa thatafatsa dipelo tsa batho go ba tlhotlheleletsa go le galefela, gore ba se kitla ba dumela mafoko a me."
                },
                {
                    "number": 33,
                    "text": "Mme jalo Satane o akanya go gatelela bopaki jwa gago mo tshikeng e, gore tiro e se ka ya tla mo tshikeng e."
                },
                {
                    "number": 34,
                    "text": "Mme bona, seno ke tlhalefo, mme gonne ke go supetsa tlhalefo, le go go neela ditaelo mabapi le dilo tse, se o tlaa se dirang, se se bontshe lefatshe go fitlhelela o fetsa tiro ya thanolo."
                },
                {
                    "number": 35,
                    "text": "Se gakgamalele gore Ke rile go wena: Seno ke tlhalefo, se e supe mo lefatsheng—gonne Ke buile, se e supe mo lefatsheng, gore o ka dibelwa."
                },
                {
                    "number": 36,
                    "text": "Bonang, ga Ke reye gore ga o kitla o e supetsa basiami;"
                },
                {
                    "number": 37,
                    "text": "Mme jaaka o sa ka ke ka metlha wa atlhola mosiami, kgotsa jaaka o sa ka ke ka metlha wa bolela moikepi go tswa mo mosiaming, ke gone ka moo ke a go raya, didimala go fitlha ke tlaa bona go lebane go dira tsotlhe dilo go itsiwe mo lefatsheng mabapi le ntlha e."
                },
                {
                    "number": 38,
                    "text": "Mme jaanong, ammaruri ka re go wena, polelo ya dilo tseo tse le di kwadileng, e e duleng mo diatleng tsa gago, e gabilwe mo dipapetlaneng tsa ga Nifae;"
                },
                {
                    "number": 39,
                    "text": "Ee, mme o gakologelwa gore go ne go twe mo mekwalong e o gore polelo e e kgethegileng e ne e neetswe ya dilo tse mo dipapetlaneng tsa ga Nifae."
                },
                {
                    "number": 40,
                    "text": "Mme jaanong, gonne polelo e e gabilweng mo dipapetlaneng tsa ga Nifae e e kgethegileng mabapi le dilo tse, mo tlhalefong ya me, ke tlaa di tlisa mo kitsong ya batho mo polelong e—"
                },
                {
                    "number": 41,
                    "text": "Ke gone ka moo, o tlaa ranola megabo e e mo dipapetlaneng tsa ga Nifae, go ya tlase fela go fitlha kwa go buseng ga ga kgosi Benjamene, kgotsa go fitlha fa o ranotseng, mo o go beileng;"
                },
                {
                    "number": 42,
                    "text": "Mme bona, o tlaa e anamisa jaaka pego ya ga Nifae; mme jalo ke tlaa gamaregisa bao ba fetotseng mafoko a me."
                },
                {
                    "number": 43,
                    "text": "Ga Ke kitla ke leseletsa gore ba ka senya tiro ya me; ee, Ke tlaa ba bontsha gore tlhalefo ya me e kgolo go feta boferefere jwa ga diabole."
                },
                {
                    "number": 44,
                    "text": "Bonang, ba na le karolwana fela, kgotsa khutshwafatso ya pego ya ga Nifae."
                },
                {
                    "number": 45,
                    "text": "Bonang, go na le dilo di le dintsi tse di kwadilweng mo dipapetlaneng tsa ga Nifae tse di latlhelang dipono tse di kgolo mo efangeleng ya me; ke gone ka moo, ke tlhalefo ya me gore o ranole karolwana e ya ntlha ya megabo ya ga Nifae, mme o e romele mo tirong e."
                },
                {
                    "number": 46,
                    "text": "Mme, bonang, tiro yotlhe e e setseng e na le dikarolo tsotlhe tseo tsa efangele ya me tse baperofeti ba me ba ba boitshepo, ee, le bone barutwana ba me, ba eleditse mo dithapelong tsa bone go ka tla mo bathong ba."
                },
                {
                    "number": 47,
                    "text": "Mme ka re go bone, gore go ka neelwa mo go bone go ya ka tumelo ya bone mo dithapelong tsa bone;"
                },
                {
                    "number": 48,
                    "text": "Ee, mme se e ne e le tumelo ya bone—gore efangele ya me, e ke ba e neetseng gore ba tle ba e rere mo malatsing a bone, e ka tla mo bakaulengwe ba bone Balamane, mme le bone le botlhe ba ba nnileng Balamane ka ntlha ya boingaodi jwa bone."
                },
                {
                    "number": 49,
                    "text": "Jaanong, se ga se sotlhe—tumelo ya bone mo dithapelong tsa bone e ne e le gore efangele e e tshwanetse go itsiwe le yone, fa gone go kgonega gore ditshaba tse dingwe di ka rua lefatshe le;"
                },
                {
                    "number": 50,
                    "text": "Mme jaana ba ne ba tlogela tshegofatso mo lefatsheng mo dithapelong tsa bone, gore mongwe le mongwe yoo a ka dumelang mo efangeleng e mo lefatsheng le a tle a nne le botshelo jo bo sa khutleng;"
                },
                {
                    "number": 51,
                    "text": "Ee, gore a ka gololesega go yotlhe le fa e le e fe tshaba, lotso, teme, kgotsa batho ba ba ka nnang."
                },
                {
                    "number": 52,
                    "text": "Mme jaanong, bonang, go yeng ka tumelo ya bone mo dithapelong tsa bone ke tlaa tsisa karolo e ya efangele ya me mo kitsong ya batho ba me. Bonang, ga ke e tsise go senya seo ba se amogetseng, mme go se thatafatsa."
                },
                {
                    "number": 53,
                    "text": "Mme ka ntlha e ke rile: Fa tshika e e sa thatafatse dipelo tsa yone, ke tlaa tlhomamisa kereke ya me mo gareng ga bone."
                },
                {
                    "number": 54,
                    "text": "Jaanong ga ke bue se go senya kereke ya me, mme ke bua se go thatafatsa kereke ya me;"
                },
                {
                    "number": 55,
                    "text": "Ke gone ka moo, mongwe le mongwe yo e leng wa kereke ya me ga a tlhoke go boifa, gonne ba ba ntseng jalo ba tlaa ja boswa jwa bogosi jwa legodimo."
                },
                {
                    "number": 56,
                    "text": "Mme ke bone ba ba sa mpoifeng, le fa e le go tshegetsa ditaelo tsa me mme ba ikagela dikereke go boelwa, ee, le botlhe bao ba dirang boikepo le go aga bogosi jwa ga diabole—ee, ammaruri, ammaruri, ke a go raya, gore ke bone bao ke tlaa ba feretlhang, mme ke ba dire gore ba rorome le go ba tshikinya mo gare."
                },
                {
                    "number": 57,
                    "text": "Bonang, e nna Jeso Keresete, Morwa Modimo. Ke tsile mo go bagaetsho, mme bagaetsho ba seka ba ntshola."
                },
                {
                    "number": 58,
                    "text": "Ke lesedi le le phatshimang mo lefifing, mme lefifi le sa amogalana na lo."
                },
                {
                    "number": 59,
                    "text": "Ke nna yoo ke rileng—Dinku tse dingwe ke na le tsone tse eseng tsa letsomane le—go barutwana ba me, mme botlhe ga ba a tlhaloganya."
                },
                {
                    "number": 60,
                    "text": "Mme ke tlaa bontsha batho ba gore ke ne ke na le dinku tse dingwe, le gore e ne e lekalana la ntlo ya ga Jakobe;"
                },
                {
                    "number": 61,
                    "text": "Mme Ke tlaa tlisa mo leseding ditiro tsa bone tse di gakgamatsa, tse ba di dirileng mo leineng la me;"
                },
                {
                    "number": 62,
                    "text": "Ee, mme ke tlaa tlisa mo leseding efangele ya me e ba neng ba e diretswe, mme, bonang, ga ba kitla ba latola seo se lo se amogetseng, mme ba tlaa se thatafatsa, mme ba tlise go lesedi dintlha tsa boammaaruri tsa thuto ya me, ee, le thuto fela e e mo go nna."
                },
                {
                    "number": 63,
                    "text": "Mme se ke se dira gore Ke ka tlhomamisa efangele ya me, gore go seka ga nna le dikganetsano tse di kalo; ee, Satane o tlhotlheletsa dipelo tsa batho go ganetsana mabapi le dintlha tsa thuto ya me; mme mo dilong tseno ba dira phoso, gonne ba lwantsha dikwalo tse di boitshepo mme ga ba di tlhaloganye."
                },
                {
                    "number": 64,
                    "text": "Ke gone ka moo, ke tlaa ba phuthololela masaitsiweng a magolo a;"
                },
                {
                    "number": 65,
                    "text": "Gonne, bonang, ke tlaa ba phutha jaaka koko e phutha dikokwana tsa yone mo diphukeng tsa yone, fa ba se kitla ba thatafatsa dipelo tsa bone;"
                },
                {
                    "number": 66,
                    "text": "Ee, fa ba ka tla, ba ka tla, mme ba tlhakanela metsi a botshelo ka kgololesego."
                },
                {
                    "number": 67,
                    "text": "Bonang, se ke thuto ya me—mongwe le mongwe yoo ikwatlhayang mme a tle mo go nna, ene yoo ke kereke ya me."
                },
                {
                    "number": 68,
                    "text": "Mongwe le mongwe yoo bolelang go feta kgotsa go le go nnye bogolo go se, yoo ga se wa me, mme o kgatlhanong le nna, ke gone ka moo e seng wa kereke ya me."
                },
                {
                    "number": 69,
                    "text": "Mme jaanong, bonang, mongwe le mongwe yoo eleng wa kereke ya me, mme a itshoka mo kerekeng ya me go ya bokhutlong, ene yoo Ke tlaa mo tlhomamisa mo lefikeng la me, mme dikgoro tsa molete ga di kitla di mo fenya."
                },
                {
                    "number": 70,
                    "text": "Mme jaanong, gakologelwang mafoko a ene yo e leng botshelo le lesedi la lefatshe, Morekolodi wa lona, Morena wa lona le Modimo wa lona. Amene."
                }
            ]
        },
        "/study/scriptures/dc-testament/dc/11": {
            "uri": "/study/scriptures/dc-testament/dc/11",
            "title": "Dithuto le Dikgolagano 11",
            "data_type": "chapter",
            "chapter_name": "Tsetlana 11",
            "chapter_summary": [
                "1–6, Badiredi mo tshimong ya mofine ba tlaa fiwa poloko; 7–14, Batla tlhalefo, bolela boikwatlhao, tshepha mo Moyeng; 15–22, Tshegetsa ditaelo, mme o ithute lefoko la Morena; 23–27, Se latole Mowa wa tshenolo le wa seperofeti; 28–30, Bao ba amogelang Keresete ba nna barwa ba Modimo."
            ],
            "verses": [
                {
                    "number": 1,
                    "text": "Tiro e kgolo e bile e gakgamatsa e tloga e tla mo gare ga bana ba batho."
                },
                {
                    "number": 2,
                    "text": "Bonang, Ke nna Modimo; tlhwaelang lefoko la me tsebe, leo le le tshelang e bile le le thata, le le bogale go feta tshaka e e magale mabedi, go kgaoganya ka bogare ditokololo gotlhe le moko; ke gone ka moo tlhokomelang mafoko a me."
                },
                {
                    "number": 3,
                    "text": "Bonang, tshimo e tshweu gale e etleeleditswe go robiwa, ke gone ka moo, yoo eletsang go roba, a a latlhele sekele ka maatla a gagwe, mme a robe nako e sale teng, gore a kgone go bolokela mowa wa gagwe poloko ya bosenang bokhutlo mo bogosing jwa Modimo."
                },
                {
                    "number": 4,
                    "text": "Ee, ope fela yoo tlaa latlhelelang sekele ya gagwe mme a roba, ene yoo o bilediwa tiro ya Modimo."
                },
                {
                    "number": 5,
                    "text": "Ke gone ka moo, fa o ka kopa mo go nna o tlaa amogela; fa o ka kokota o tlaa bulelwa."
                },
                {
                    "number": 6,
                    "text": "Jaanong, jaaka o kopile, bonang, Ke a go raya, tshegetsa ditaelo tsa me, mme o batle go tsisa le go tlhoma maikemisetso a Sione;"
                },
                {
                    "number": 7,
                    "text": "Se batle mahumo fa e se tlhalefo, mme bona, masaitsiweng a Modimo a tlaa go phuthologela, mme ke gone o tlaa dirwang mohumi. Bonang, yoo nang le botshelo jo bo sa khutleng o humile."
                },
                {
                    "number": 8,
                    "text": "Ammaruri, ammaruri, Ke a go raya, le jaaka o eletsa mo go nna jalo go tlaa diragadiwa go wena; mme, fa o eletsa, o tlaa nna mokgwa wa go dira molemo o montsi mo tshikeng e."
                },
                {
                    "number": 9,
                    "text": "Se bue sepe fa e se boikwatlhao mo tshikeng e; tshegetsa ditaelo tsa me, mme o thuse go tsisa tiro ya me, go ya ka ditaelo tsa me, mme o tlaa segofadiwa."
                },
                {
                    "number": 10,
                    "text": "Bonang, o na le neo, kgotsa o tlaa nna le neo fa o eletsa mo go nna ka tumelo, ka pelo e e tshephegang, o dumela mo thateng ya ga Jeso Keresete, kgotsa mo thateng e e buang mo go wena;"
                },
                {
                    "number": 11,
                    "text": "Gonne, bonang, Ke nna yo ke buang; bonang, Ke nna lesedi le le phatsimang mo lefifing, mme ka thata ya me ke lo neela mafoko a."
                },
                {
                    "number": 12,
                    "text": "Mme jaanong, ammaruri, ammaruri ke a go raya, baya tshepo ya gago mo Moyeng o o isang go dira molemo—ee, go dira ka tshiamo, go tsamaya ka boikokobetso, go atlhola ka tshiamo; mme se ke Mowa wa me."
                },
                {
                    "number": 13,
                    "text": "Ammaruri, ammaruri, Ke a go raya, Ke tlaa go abela Mowa wa me, o o tlaa sedifatsang tlhaloganyo ya gago, o o tlaa tlatsang mowa wa gago ka boitumelo;"
                },
                {
                    "number": 14,
                    "text": "Mme ke gone o tlaa itse, kgotsa ka se o tlaa itse, dilo tsotlhe le fa e le eng se o se eletsang mo go nna, tse e leng tsa dilo tsa tshiamo, mo tumelong o dumela mo go nna gore o tlaa amogela."
                },
                {
                    "number": 15,
                    "text": "Bonang, Ke a go laola gore ga o tlhoke go gopola gore o bileditswe go rera go fitlha o bidiwa."
                },
                {
                    "number": 16,
                    "text": "Ema ka sebakanyana, go fitlha o nna le lefoko la me, lefika la me, kereke ya me, le efangele ya me, gore o ka itse ka ruri thuto tsa me."
                },
                {
                    "number": 17,
                    "text": "Mme ke gone, bonang, go ya ka di keletso tsa gago, ee, e bong go ya ka tumelo ya gago go tlaa dirwa mo go wena."
                },
                {
                    "number": 18,
                    "text": "Tshegetsa ditaelo tsa me, didimala; kokotlelang go Mowa wa me;"
                },
                {
                    "number": 19,
                    "text": "Ee, ngaparela ka pelo yotlhe ya gago, gore o ka thusa go tlisa mo leseding dilo tseo tse go builweng ka tsone—ee, thanolo ya tiro ya me, nna pelotelele go fitlha o e fetsa."
                },
                {
                    "number": 20,
                    "text": "Bonang, seno ke tiro ya gago, go tshegetsa ditaelo tsa me, ee, ka otlhe maatla a gago, tlhaloganyo le nonofo."
                },
                {
                    "number": 21,
                    "text": "Se batle go bolela lefoko la me, mme batla pele go itse lefoko la me, mme ke gone loleme la gago lo tlaa hunologa, ke gone, fa o eletsa, o tlaa nna le Mowa wa me le lefoko la me, ee, thata ya Modimo go tlhotlheletsa batho."
                },
                {
                    "number": 22,
                    "text": "Mme jaanong didimala; ithute lefoko la me le le ileng mo gare ga bana ba batho, mme le lone lefoko la me o le ithute le le tlaa tlang mo gare ga bana ba batho, kgotsa a jaanong a ranolwang, ee, go fitlha o amogela otlhe a Ke tlaa a neelang go bana ba batho mo tshikeng e, mme ke gone dilo tsotlhe di tlaa okelediwa moo."
                },
                {
                    "number": 23,
                    "text": "Bona o Hyrum, morwaake, batla bogosi jwa Modimo, mme dilo tsotlhe di tlaa okediwa go ya go seo se se siameng."
                },
                {
                    "number": 24,
                    "text": "Aga mo lefikeng la me, le e leng efangele ya me;"
                },
                {
                    "number": 25,
                    "text": "Se latole Mowa wa tshenolo, le fa e le Mowa wa seperofeti, gonne bohutsana go ene yoo latolang dilo tse;"
                },
                {
                    "number": 26,
                    "text": "Ke gone ka moo, boloka mo pelong ya gago go fitlha nako e e mo tlhalefong ya me gore o tsamaele pele."
                },
                {
                    "number": 27,
                    "text": "Bonang, Ke bua le botlhe ba ba nang le dikeletso tse di molemo, mme ba latlhetse sekele tsa bone go roba."
                },
                {
                    "number": 28,
                    "text": "Bonang, Ke nna Jeso Keresete, Morwa Modimo. Ke nna botshelo le lesedi la lefatshe."
                },
                {
                    "number": 29,
                    "text": "Ke nna ene yoo a tsileng mo go bagaetsho mme bagaetsho ba se ka ba ntshola;"
                },
                {
                    "number": 30,
                    "text": "Mme ammaaruri, ammaaruri, Ke a go raya, gore jaaka ba le bantsi ba ntshotse, go bone ke tlaa neela thata go nna bana ba Modimo, e bong go bone ba ba dumelang mo leineng la me. Amene."
                }
            ]
        },
        "/study/scriptures/dc-testament/dc/12": {
            "uri": "/study/scriptures/dc-testament/dc/12",
            "title": "Dithuto le Dikgolagano 12",
            "data_type": "chapter",
            "chapter_name": "Tsetlana 12",
            "chapter_summary": [
                "1–6, Badiredi mo tshimong ya mofine ba tlaa fiwa poloko; 7–9, Botlhe ba ba eletsang mme ba atlegile ba ka thusa mo tirong ya Morena."
            ],
            "verses": [
                {
                    "number": 1,
                    "text": "Tiro e kgolo e bile e gakgamatsa e tloga e tla mo gare ga bana ba batho."
                },
                {
                    "number": 2,
                    "text": "Bonang, Ke nna Modimo, tlhwaelang lefoko la me tsebe, leo le bonako e bile le le thata, le le bogale go feta tshaka e e magale mabedi, go kgaoganya ka bogare ditokololo tsotlhe le moko; ka jalo tlhwaelang lefoko la me tsebe."
                },
                {
                    "number": 3,
                    "text": "Bonang, tshimo e tsweu gale e etleeleditswe go robiwa, ka jalo, yoo eletsang go roba, a a latlhele sekele ka maatla a gagwe, mme a robe nako e sale teng, gore a kgone go bolokela mowa wa gagwe poloko ya bosenang bokhutlo mo bogosing jwa Modimo."
                },
                {
                    "number": 4,
                    "text": "Ee, ope fela yoo tlaa latlhelang sekele ya gagwe le go roba, ke ene yoo bileditsweng tiro ya Modimo."
                },
                {
                    "number": 5,
                    "text": "Ke gone ka moo, fa o ka kopa mo go nna o tlaa amogela; fa o kokota o tlaa bulelwa."
                },
                {
                    "number": 6,
                    "text": "Jaanong, jaaka o kopile, bona, ke a go raya, tshegetsa ditaelo tsa me, mme o batle go tsisa le go tlhomamisa ntlha ya Sione."
                },
                {
                    "number": 7,
                    "text": "Bonang, Ke bua mo go wena, le mo go bone botlhe ba ba nang le dikeletso go tlisa le go tlhomamisa tiro e;"
                },
                {
                    "number": 8,
                    "text": "Mme ga go ope yoo ka thusang mo tirong e fa e se fela a ikokobetsa e bile a tletse lorato, a na le tumelo, tsholofelo, le bopelonomi, a le boikgapho mo dilong tsotlhe, le fa e le eng se tlaa neelwang mo tlhokomelong ya gagwe."
                },
                {
                    "number": 9,
                    "text": "Bonang, Ke lesedi le botshelo jwa lefatshe, yoo ke buang mafoko ano, ke gone ka moo tlhokomela ka maatla, mme ke gone o biditswe. Amene."
                }
            ]
        },
        "/study/scriptures/dc-testament/dc/13": {
            "uri": "/study/scriptures/dc-testament/dc/13",
            "title": "Dithuto le Dikgolagano 13",
            "data_type": "chapter",
            "chapter_name": "Tsetlana 13",
            "chapter_summary": [
                "Dilotlele le dithata tsa Boperesiti jwa ga Arone di bewa pele."
            ],
            "verses": [
                {
                    "number": 1,
                    "text": "Mo go lona bakaulengwe ba me, mo leineng la Mesia ke tlhoma Boperesiti jwa ga Arone, jo bo tshegeditseng dilotlele tsa bodiredi jwa baengele, le tsa efangele ya boikwatlhao, le ya kolobetso ka go nwetswa go phimolo ya dibe; mme se ga se kitla se tsewa gape go tswa mo lefatsheng, go fitlhelela barwa ba ga Lefi ba isa gape setlhabelo go Morena mo tshiamong."
                }
            ]
        },
        "/study/scriptures/dc-testament/dc/14": {
            "uri": "/study/scriptures/dc-testament/dc/14",
            "title": "Dithuto le Dikgolagano 14",
            "data_type": "chapter",
            "chapter_name": "Tsetlana 14",
            "chapter_summary": [
                "1–6, Badiredi mo tshimong ya mofine ba tlaa fiwa poloko; 7–8, Botshelo jo bo sa khutleng ke neo e kgolo go feta tsotlhe dineo tsa Modimo; 9–11, Keresete o bopile magodimo le lefatshe."
            ],
            "verses": [
                {
                    "number": 1,
                    "text": "Tiro e kgolo e bile e gakgamatsang e tloga e tla go bana ba batho."
                },
                {
                    "number": 2,
                    "text": "Bonang, Ke nna Modimo; tlhokomela lefoko la me, le le tshelang le le thata, le le bogale go feta tshaka e e magale mabedi, go kgaoganya ka bogare ditokololo le moko; ke gone ka moo tlhokomela lefoko la me."
                },
                {
                    "number": 3,
                    "text": "Bonang, tshimo e setse e le tsweu go robiwa; ke gone ka moo, a yoo a eletsang go roba, a latlhele sekele ka thata ya gagwe, mme a robe nako e sale teng, gore a ka ipolokela Mowa wa gagwe poloko ya bosenang bokhutlo mo bogosing jwa Modimo."
                },
                {
                    "number": 4,
                    "text": "Ee, le fa e le mang yoo a latlhelelang sekele ya gagwe mme a roba, ene yoo o biditswe mo Modimong."
                },
                {
                    "number": 5,
                    "text": "Ke gone ka moo, fa o ka kopa go nna o tlaa amogela; fa o kokota o tlaa bulelwa."
                },
                {
                    "number": 6,
                    "text": "Batla go tsisa le go tlhomamisa Sione wa me. Tshegetsa ditaelo tsa me mo dilong tsotlhe."
                },
                {
                    "number": 7,
                    "text": "Mme, fa o tshegetsa ditaelo tsa me le go itshoka go ya bokhutlong o tlaa nna le botshelo jo bo sa khutleng, neo e e leng kgolo go feta tsotlhe dineo tsa Modimo."
                },
                {
                    "number": 8,
                    "text": "Mme go tlaa diragala, gore fa o ka kopa Rara mo leineng la me, ka tumelo o dumela, o tlaa amogela Mowa o o Boitshepo, yoo neelang puo, gore o ka ema jaaka mosupi wa dilo tse o tlaa di utlwang le go di bona, mme le gone gore o ka bolela boikwatlhao go tshika e."
                },
                {
                    "number": 9,
                    "text": "Bonang, Ke nna Jeso Keresete, Morwa Modimo yoo o tshelang, yo o bopileng magodimo le lefatshe, lesedi le le ka sekeng le fitlhege mo lefifing;"
                },
                {
                    "number": 10,
                    "text": "Ke gone, Ke tshwanetse go tlisa botlalo jwa efangele go tswa go Baditshaba go ntlo ya Iseraele."
                },
                {
                    "number": 11,
                    "text": "Mme bonang, wena o David, mme o bileditswe go thusa; selo se fa o se dira, mme o le boikanyego, o tlaa segofadiwa semowa le ka lobaka lono fela, mme tuelo ya gago e tlaa nna kgolo. Amene."
                }
            ]
        },
        "/study/scriptures/dc-testament/dc/15": {
            "uri": "/study/scriptures/dc-testament/dc/15",
            "title": "Dithuto le Dikgolagano 15",
            "data_type": "chapter",
            "chapter_name": "Tsetlana 15",
            "chapter_summary": [
                "1–2, Letsogo la Morena le okame lefatshe lotlhe; 3–6, Go rera efangele le go boloka mewa ke selo sa tlhwatlhwa e kgolo."
            ],
            "verses": [
                {
                    "number": 1,
                    "text": "Utlwa, motlhanka wa me Johane, mme o reetse mafoko a ga Jeso Keresete, Morena le Morekolodi wa gago."
                },
                {
                    "number": 2,
                    "text": "Gonne bona, ke bua le wena ka bogale le ka thata, gonne letsogo la me le godimo ga lefatshe lotlhe."
                },
                {
                    "number": 3,
                    "text": "Mme ke tlaa go bolelela seo se motho ope a sa se itseng fa e se nna le wena fela—"
                },
                {
                    "number": 4,
                    "text": "Gonne ka nako tse dintsi o eleditse mo go nna go itse seo se ka nnang molemo bogolo mo go wena."
                },
                {
                    "number": 5,
                    "text": "Bona, o segofetse ka ga selo se, le go bua mafoko a me a ke go a neetse go ya ka ditaelo tsa me."
                },
                {
                    "number": 6,
                    "text": "Mme jaanong, bona, Ke a go raya, gore selo se se tlaa nnang molemo bogolo go wena e tlaa nna go bolela boikwatlhao go batho ba, gore o ka tlisa mewa go nna, gore o ka bona tapologo le bone mo bogosing jwa ga Rara. Amene."
                }
            ]
        },
        "/study/scriptures/dc-testament/dc/16": {
            "uri": "/study/scriptures/dc-testament/dc/16",
            "title": "Dithuto le Dikgolagano 16",
            "data_type": "chapter",
            "chapter_name": "Tsetlana 16",
            "chapter_summary": [
                "1–2, Seatla sa Morena se fa godimo ga lefatshe lotlhe; 3–6, Go rera efangele le go boloka mewa ke selo se se tlhwatlhwa kgolo."
            ],
            "verses": [
                {
                    "number": 1,
                    "text": "Utlwa, motlhanka wa me Petere, mme o reetse mafoko a ga Jeso Keresete, Morena le Morekolodi wa gago."
                },
                {
                    "number": 2,
                    "text": "Gonne bona, Ke bua le wena ka bogale le ka thata, gonne letsogo la me le godimo ga lefatshe lotlhe."
                },
                {
                    "number": 3,
                    "text": "Mme ke tlaa go bolelela seo se motho ope a sa se itseng fa e se nna le wena fela—"
                },
                {
                    "number": 4,
                    "text": "Gonne ka nako tse dintsi o eleditse mo go nna go itse seo se ka nnang molemo bogolo mo go wena."
                },
                {
                    "number": 5,
                    "text": "Bona, o segofetse ka ga selo se, le go bua mafoko a me a Ke go a netseng go ya ka ditaelo tsa me."
                },
                {
                    "number": 6,
                    "text": "Mme jaanong, bona, Ke a go raya, gore selo se se tlaa nnang molemo bogolo go wena e tlaa nna go bolela boikwatlhao go batho ba, gore o ka tlisa mewa go nna, gore o ka bona tapologo le bone mo bogosing jwa ga Rara. Amene."
                }
            ]
        },
        "/study/scriptures/dc-testament/dc/17": {
            "uri": "/study/scriptures/dc-testament/dc/17",
            "title": "Dithuto le Dikgolagano 17",
            "data_type": "chapter",
            "chapter_name": "Tsetlana 17",
            "chapter_summary": [
                "1–4, Ka tumelo Basupi ba Bararo ba tlaa bona dipapetlana le tse dingwe dilwana tse di boitshepo; 5–9, Keresete o fa bopaki jwa bomodimo jwa Buka ya ga Momone."
            ],
            "verses": [
                {
                    "number": 1,
                    "text": "Bonang, Ke a lo raya, gore lo tshwanetse go ikaega ka lefoko la me, se fa lo se dira ka boikaelelo jwa pelo jo bo tletseng, lo tlaa nna le pono ya dipapetlana, mme le yone ya seiphemelo sehubeng, tshaka ya ga Labane, Urime le Thamime, tseo di neng di neetswe mokaulengwe wa gago Jarete mo thabeng, fa a ne a bua le Morena ba lebane, le dikaedi tsa dikgakgamatso tse di neng di neetswe Lihae fa ba le mo nageng, mo letshitshing la Lewatle le Lehibidu."
                },
                {
                    "number": 2,
                    "text": "Mme ke ka tumelo tsa lona gore lo tlaa amogela pono ya tsone, e leng ka tumelo eo e baperofeti ba bagologolo ba neng ba na nayo."
                },
                {
                    "number": 3,
                    "text": "Mme morago ga gore lo amogele tumelo, e bile lo di bone ka matlho a lona, lo tlaa fa bopaki jwa tsone, ka thata ya Modimo;"
                },
                {
                    "number": 4,
                    "text": "Mme se lo tlaa se dira gore motlhanka wa me Joseph Smith, Jun., a se ka a nyelediwa, gore ke ka diragatsa maikaelelo a me a tshiamo go bana ba batho mo tirong e."
                },
                {
                    "number": 5,
                    "text": "Mme lo tlaa fa bopaki gore lo di bone, fela jaaka motlhanka wa me Joseph Smith, Jun., a di bone; gonne ke ka thata ya me gore a bo a di bone, mme ke ka gonne o na le tumelo."
                },
                {
                    "number": 6,
                    "text": "Mme o ranotse buka, e bong karolo eo e ke mo e laoletseng, mme jaaka Morena wa lona le Modimo wa lona a tshedile e boammaaruri."
                },
                {
                    "number": 7,
                    "text": "Ke gone, lo amogetse thata e e tshwanang, le tumelo e e tshwanang, le neo e e tshwanang jaaka ene;"
                },
                {
                    "number": 8,
                    "text": "Mme fa lo dira ditaelo tseno tsa me tsa bofelo, tse ke lo di neetseng, dikgoro tsa dihele ga di kitla di lo fenya; gonne tshegofatso ya me e lo lekane, mme lo tlaa tsholeletswa kwa godimo ka letsatsi la bofelo."
                },
                {
                    "number": 9,
                    "text": "Mme Nna, Jeso Keresete, Morena wa lona le Modimo wa lona, ke le boleletse, gore ke tle ke tlise maikaelelo a me a tshiamo go bana ba batho. Amene."
                }
            ]
        },
        "/study/scriptures/dc-testament/dc/18": {
            "uri": "/study/scriptures/dc-testament/dc/18",
            "title": "Dithuto le Dikgolagano 18",
            "data_type": "chapter",
            "chapter_name": "Tsetlana 18",
            "chapter_summary": [
                "1–5, Dikwalo tse di Boitshepo di supa gore go agiwa jang Kereke; 6–8, Lefatshe le golela boleong; 9–16, Boleng jwa mewa ya batho bo bogolo; 17–25, Go amogela poloko, batho ba tshwanelwa ke go amogela leina la ga Keresete; 26–36, Pitso le thomo ya ba ba Lesome le bobedi di a senolwa; 37–39, Oliver Cowdery le David Whitmer ba tshwanetse go batla ba ba Lesome le Bobedi; 40–47, Go amogela poloko, batho ba tshwanetse go ikwatlhaya, ba kolobetswe, le go tshegetsa ditaelo."
            ],
            "verses": [
                {
                    "number": 1,
                    "text": "Jaanong, bonang, gonne ka selo seo, motlhanka wa me Oliver Cowdery, a eletsang go se itse mo go nna, ke go naya mafoko ano:"
                },
                {
                    "number": 2,
                    "text": "Bonang, ke bonaditse mo go wena, ka Mowa wa me mo makgetlhong a mantsi, gore dilo tse o di kwadileng di boammaaruri; ke gone o a itse gore di boammaaruri."
                },
                {
                    "number": 3,
                    "text": "Mme fa o itse gore di boammaaruri, bona, Ke go neela taelo, gore o ikaege ka dilo tse di kwadilweng;"
                },
                {
                    "number": 4,
                    "text": "Gonne mo go tsone go dilo tsotlhe tse di kwadilweng mabapi le motheo wa kereke ya me, efangele ya me, ga mmogo le lefika la me."
                },
                {
                    "number": 5,
                    "text": "Ke gone, fa o agela kereke ya me, mo motheong wa efangele ya me le lefika la me, dikgoro tsa molete ga di kitla di lo fenya."
                },
                {
                    "number": 6,
                    "text": "Bonang, lefatshe le golela boikepong; mme go tlhokega gore bana ba batho ba tlhotlhelelediwe boikwatlhao, gotlhe Baditshaba le bone ba ntlo ya Iseraele."
                },
                {
                    "number": 7,
                    "text": "Ke gone, jaaka o kolobeditswe ka diatla tsa motlhanka wa me Joseph Smith, Jun., go ya ka seo se ke se mo laetseng, o diragaditse selo se ke se mo laetseng."
                },
                {
                    "number": 8,
                    "text": "Mme jaanong, se gakgamalele gore Ke mmileditse boikaelelo ja me, boikaelelo jo bo itsiweng mo go nna; ke gone, fa a nna tlhaga mo go tshegetseng ditaelo tsa me o tlaa segofalediwa botshelo jo bo sa khutleng; mme leina la gagwe ke Joseph."
                },
                {
                    "number": 9,
                    "text": "Mme jaanong, Oliver Cowdery, ke bua le wena, ga mmogo le David Whitmer, ka mokgwa wa taelo; gonne, bonang, ke laela batho botlhe gongwe le gongwe go ikwatlhaya, mme ke bua le wena, jaaka ke ne ka dira go moaposetole wa me Paulo, gonne lo biditswe ka pitso e e tshwanang le e a neng a biditswe ka yone."
                },
                {
                    "number": 10,
                    "text": "Gakologelwa boleng jwa mewa ya batho bo botlhokwa mo ponong ya Modimo;"
                },
                {
                    "number": 11,
                    "text": "Gonne, bonang, Morena Morekolodi wa gago o bogile loso mo nameng; ka jalo o bogile setlhabi sa batho botlhe, gore batho botlhe ba tle ba ikwatlhae mme ba tle go ene."
                },
                {
                    "number": 12,
                    "text": "Mme o tsogile gape mo baswing, gore a tle a tsise batho botlhe mo go ene, mo melawaneng ya boikwatlhao."
                },
                {
                    "number": 13,
                    "text": "Mme boitumelo jwa gagwe bo bogolo jang mo moweng yo o ikwatlhayang!"
                },
                {
                    "number": 14,
                    "text": "Ke gone, lo bileditswe go bolela boikwatlhao go batho ba."
                },
                {
                    "number": 15,
                    "text": "Mme fa e le jalo gore lo ka dira malatsi otlhe a lona mo go goeng boikwatlhao go batho ba, mme lwa tlisa, le fa e le mowa o le mongwe go nna, boitumelo jwa lona le ene bo tlaa nna bogolo jang mo bogosing jwa ga Rara!"
                },
                {
                    "number": 16,
                    "text": "Mme jaanong, fa boitumelo jwa lona bo le bogolo ka mowa o le mongwe yo le o tsisitseng mo go nna mo bogosing jwa ga Rara, mme boitumelo jwa lona bo tlaa nna bogolo jang fa lo ka tlisa mewa e mentsi go nna!"
                },
                {
                    "number": 17,
                    "text": "Bonang, lo na le efangele ya me fa pele ga lona, le lefika la me, le poloko ya me."
                },
                {
                    "number": 18,
                    "text": "Kopang Rraetsho mo leineng la me ka tumelo, lo dumela gore lo tlaa amogela, mme lo tlaa nna le Mowa o o Boitshepo, o o bonatshang dilo tsotlhe tse di tshwanetseng go bana ba batho."
                },
                {
                    "number": 19,
                    "text": "Mme fa lo sena tumelo, tsholofelo, le lorato, ga lo ke lo dire sepe."
                },
                {
                    "number": 20,
                    "text": "Se ganetsanyeng le kereke epe, fa e se fela e le kereke ya ga diabole."
                },
                {
                    "number": 21,
                    "text": "Amogela leina la ga Keresete, mme o bue boammaaruri ka tekano."
                },
                {
                    "number": 22,
                    "text": "Mme jaaka ba bantsi ba ka ikwatlhaya le go kolobediwa mo leineng la me, le e leng Jeso Keresete, le go itshoka go ya bokhutlong, bone bao ba tlaa bolokwa."
                },
                {
                    "number": 23,
                    "text": "Bonang, Jeso Keresete ke leina le le neetsweng ke Rara, mme ga go leina lepe le le neetsweng leo motho a ka bolokwang ka lone;"
                },
                {
                    "number": 24,
                    "text": "Ke gone, batho botlhe ba tshwanetse go amogela leina le le neetsweng ke Rara, gonne ka leina leo ba tlaa bitswa ka letsatsi la bofelo;"
                },
                {
                    "number": 25,
                    "text": "Ke gone, fa ba sa itse leina le ba bidiwang ka lone, ga ba ka ke ba nna le bonno mo bogosing jwa ga Rara."
                },
                {
                    "number": 26,
                    "text": "Mme jaanong, bonang, go na le ba bangwe ba ba bileditsweng go bolela efangele ya me, gotlhe go Baditshaba le go Bajuta;"
                },
                {
                    "number": 27,
                    "text": "Ee, e leng ba ba Lesome le bobedi, mme bone ba ba Lesome le bobedi ba ba tlaa nna barutwana ba me, mme ba tlaa amogela leina la me; e bile ba ba Lesome le bobedi ke bone ba ba tlaa eletsang go amogela leina la me ka boikaelelo jo bo tletseng jwa pelo."
                },
                {
                    "number": 28,
                    "text": "Mme fa ba eletsa go amogela leina la me ka boikaelelo jo botletseng jwa pelo, ba bilediwa go lefatshe lotlhe go rera efangele go dibopiwa tsotlhe."
                },
                {
                    "number": 29,
                    "text": "Mme bona ke bone ba ba tlhomilweng mo go nna go kolobetsa mo leineng la me, go ya ka seo se se kwadilweng;"
                },
                {
                    "number": 30,
                    "text": "Mme lo na le se se kwadilweng fa pele ga lona; ke gone, lo tshwanetse go se dira go ya ka mafoko a a kwadilweng."
                },
                {
                    "number": 31,
                    "text": "Mme jaanong Ke bua mo go lona, ba ba Lesome le bobedi—Bonang, tshegofatso ya me e lo lekane; lo tshwanetse go tsamaya ka thokgamo fa pele ga me mme lo sa dire sebe."
                },
                {
                    "number": 32,
                    "text": "Mme, bonang, lo bone ba ba tlhomilweng mo go nna go tlhoma baperesiti le baruti; go bolela efangele ya me, go ya ka thata ya Mowa o o Boitshepo o o leng mo go lona, le go ya ka dipitso le dineo tsa Modimo go batho;"
                },
                {
                    "number": 33,
                    "text": "Mme Nna, Jeso Keresete, Morena wa lona le Modimo wa lona, ke e buile."
                },
                {
                    "number": 34,
                    "text": "Mafoko ano ga se a batho le fa e le a motho, mme ame; ke gone, lo tlaa paka gore ke ame mme ga se a motho;"
                },
                {
                    "number": 35,
                    "text": "Gonne ke lentswe la me le le a buang go lona; gonne a newa ka Mowa wa me, mme ka thata ya me lo ka balelana; mme fa e ne e se ka thata ya me lo ka bo lo sena nao;"
                },
                {
                    "number": 36,
                    "text": "Ke gone, lo ka paka gore lo utlwile lentswe la me, le go itse mafoko ame."
                },
                {
                    "number": 37,
                    "text": "Mme jaanong, bona, Ke a go naya, Oliver Cowdery, le mo go ene David Whitmer, gore le batle ba ba Lesome le bobedi, ba ba tlaa nnang le dikeletso tse ke buileng ka tsone;"
                },
                {
                    "number": 38,
                    "text": "Mme ka dikeletso tsa bone le ditiro tsa bone lo tlaa ba itse."
                },
                {
                    "number": 39,
                    "text": "Mme fa lo ba bone lo tlaa ba bontsha dilo tseno."
                },
                {
                    "number": 40,
                    "text": "Mme lo tlaa wela tlase mme lo obamele Rara mo leineng la me."
                },
                {
                    "number": 41,
                    "text": "Mme lo tshwanetse go rerela lefatshe, lo re: Lo tshwanetse go ikwatlhaya le go kolobediwa, mo leineng la ga Jeso Keresete;"
                },
                {
                    "number": 42,
                    "text": "Gonne batho botlhe ba tshwanetse go ikwatlhaya le go kolobediwa, mme e seng fela banna, mme basadi, le bana ba ba gorogileng mo dingwageng tsa boikarabelelo."
                },
                {
                    "number": 43,
                    "text": "Mme jaanong, morago ga go amogela se, lo tshwanetse go tshegetsa ditaelo tsa me mo dilong tsotlhe;"
                },
                {
                    "number": 44,
                    "text": "Mme ka diatla tsa lona Ke tlaa dira tiro e e gakgamatsang mo gareng ga bana ba batho, mo go tlhotlheletseng ba bantsi ka dibe tsa bone, gore ba ka tla go boikwatlhao, le gore ba ka tla go bogosi jwa ga Rara."
                },
                {
                    "number": 45,
                    "text": "Ke gone, ditshegofatso tse Ke lo di neetseng di godimo ga dilo tsotlhe."
                },
                {
                    "number": 46,
                    "text": "Mme morago ga gore o amogela se, fa o ka se tshegetse ditaelo tsa me o ka se bolokwe mo bogosing jwa ga Rara."
                },
                {
                    "number": 47,
                    "text": "Bona, Nna, Jeso Keresete, Morena wa gago le Modimo wa gago, le Morekolodi wa gago, ka thata ya Mowa wa me ke a buile. Amene."
                }
            ]
        },
        "/study/scriptures/dc-testament/dc/19": {
            "uri": "/study/scriptures/dc-testament/dc/19",
            "title": "Dithuto le Dikgolagano 19",
            "data_type": "chapter",
            "chapter_name": "Tsetlana 19",
            "chapter_summary": [
                "1–3, Keresete o na le thata yotlhe; 4–5, Batho botlhe ba tshwanetse go ikwatlhaya go sa nneng jalo ba tlaa boga; 6–12, Kotlhao ya bosakhutleng ke kotlhao ya Modimo; 13–20, Keresete o bogisegetse botlhe, gore ba seka ba bogisega fa ba ka ikwatlhaya; 21–28, Rerang efangele ya boikwatlhao; 29–41, Bolelang dikgang tse di molemo."
            ],
            "verses": [
                {
                    "number": 1,
                    "text": "Ke nna Alefa le Omega, Keresete Morena, ee, Ke nna ene, tshimologo le bokhutlo, Morekolodi wa lefatshe."
                },
                {
                    "number": 2,
                    "text": "Nna, ke diragaditse le go wetsa go rata ga ene yo Ke leng wa gagwe, e leng Rara, mabapi le nna—le jaaka ke dirile se gore Ke tle ke ipeele dilo tsotlhe mo taolong ya me—"
                },
                {
                    "number": 3,
                    "text": "Ke tshegeditse thata yotlhe, le e leng go nyeletsa Satane le ditiro tsa gagwe kwa bokhutlong jwa lefatshe, le katlholo e kgolo ya letsatsi la bofelo, e Ke tlaa e fetisetsang mo banni ba lone, go atlhola motho mongwe le mongwe go yeng ka ditiro tsa gagwe le ditiragatso tse a di dirileng."
                },
                {
                    "number": 4,
                    "text": "Mme ruri motho mongwe le mongwe o tshwanetse go ikwatlhaya kgotsa a bogisega, gonne Nna, Modimo, ke bosakhutleng."
                },
                {
                    "number": 5,
                    "text": "Ke gone, ga Ke fetole dikatlholo tse ke tlaa di diragatsang, mme bohutsana bo tlaa tswela pele, kuruetso, le go huranya ga meno, ee, go bao ba ba tlaa fitlhelwang mo seatleng sa me sa molema."
                },
                {
                    "number": 6,
                    "text": "Le fa go ntse jalo, ga go a kwadiwa gore ga gona go kitla go nna le bokhutlo go tlhokofatso e, mme go kwadilwe tlhokofatso ya bosakhutleng."
                },
                {
                    "number": 7,
                    "text": "Gape, go kwadilwe khutsego ya bosakhutleng; ke gone e itsege go feta bogolo go dikwalo tse di boitshepo tse dingwe, gore e tle e dire mo dipelong tsa bana ba batho, gotlhelele ka ga kgalalelo ya leina la me."
                },
                {
                    "number": 8,
                    "text": "Ke gone, Ke tlaa lo tlhalosetsa bosaitseweng jo, gonne go lebane mo go lona go itse fela jaaka baaposetole ba me."
                },
                {
                    "number": 9,
                    "text": "Ke bua le lona bao ba itshenketsweng mo selong se, fela ka bongwe, gore lo ka tsena mo tapologo ya me."
                },
                {
                    "number": 10,
                    "text": "Gonne, bonang, bosaitseweng jwa poifo modimo, bo bogolo jang! Gonne, bonang, Ke nna bosakhutleng, mme kotlhao e e neetsweng go tswa mo seatleng sa me ke kotlhao ya bosakhutleng, gonne Bosakhutleng ke leina la me. Ke gone—"
                },
                {
                    "number": 11,
                    "text": "Kotlhao ya bosakhutleng ke kotlhao ya Modimo."
                },
                {
                    "number": 12,
                    "text": "Kotlhao ya bosakhutleng ke kotlhao ya Modimo."
                },
                {
                    "number": 13,
                    "text": "Ke gone, Ke go laela go ikwatlhaya, le go tshegetsa ditaelo tsa me tse o di amogetseng ka seatla sa motlhanka wa me Joseph Smith, Jun., mo leineng la me;"
                },
                {
                    "number": 14,
                    "text": "Mme ke ka thata e e maatla ya me gore o bo o di amogetse;"
                },
                {
                    "number": 15,
                    "text": "Ke gone ka moo Ke go laela go ikwatlhaya—ikwatlhaye, e sere kgotsa Ka lo itaya ka thobane ya molomo wa me, le ka tshakgalo ya me, le ka bogale jwa me, mme dipogisego tsa lona di nne botlhoko—botlhoko jang ga lo itse, mo go tseneletseng jang ga lo itse, jo bo thata jang go bo itshokela ga lo itse."
                },
                {
                    "number": 16,
                    "text": "Gonne bonang, Nna, Modimo, ke bogisegetse dilo tseno go botlhe, gore ba ka se bogisege fa ba ka ikwatlhaya;"
                },
                {
                    "number": 17,
                    "text": "Mme fa ba ka se ikwatlhae ba tshwanetse go bogisega fela jaaka Nna;"
                },
                {
                    "number": 18,
                    "text": "Pogisego e e ntirileng, e bong Modimo, mogolo wa botlhe, go roroma ka ntlha ya setlhabi, le go tshologa madi ka photlha nngwe le nngwe, le go bogisega gotlhe mo mmeleng le moyeng—le gore Ke tle ke senwe senwelo se se botlhoko, le go itsemeletsa—"
                },
                {
                    "number": 19,
                    "text": "Le fa gontse jalo, a kgalalelo e nne go Rara, e bile Ke nole le go wetsa dipaakanyetso tsa me go bana ba batho."
                },
                {
                    "number": 20,
                    "text": "Ke gone, Ke go laela gape go ikwatlhaya, e se re kgotsa Ka go nolofatsa ka thata ya maatla ame; le gore lo ipolele dibe tsa lona, e se re kgotsa la boga dikotlhao tseno tse ke buileng ka tsone, tse mo go tsone mo bonnyeng, ee, fela go lekana le selekanyo se se potlana se o utlwileng ka nako e ke gogetseng Mowa wa me."
                },
                {
                    "number": 21,
                    "text": "Mme ke go laela gore o se rere sepe fa e se boikwatlhao, mme o se supe dilo tseno go lefatshe go fitlha e nna tlhalefo mo go nna."
                },
                {
                    "number": 22,
                    "text": "Gonne ga ba ka ke ba itshokela nama jaanong, mme mashi ba tshwanetse go a amogela; ke gone, ga ba a tshwanela go itse dilo tseno, e se re kgotsa ba tlaa nyelela."
                },
                {
                    "number": 23,
                    "text": "Ithute mo go nna, mme o reetse mafoko ame; tsamaya mo bonolong jwa Mowa wa me, mme o tlaa nna le kagiso mo go nna."
                },
                {
                    "number": 24,
                    "text": "Ke nna Jeso Keresete; Ke tsile ka thato ya ga Rara, mme ke dira thato ya gagwe."
                },
                {
                    "number": 25,
                    "text": "Mme gape, Ke a go laela gore o seka wa eletsa mosadi wa moagisanyi wa gago; le fa e le go batla botshelo jwa moagisanyi wa gago."
                },
                {
                    "number": 26,
                    "text": "Mme gape, Ke a go laela gore o seka wa eletsa thata dithoto tsa gago, mme o di abe o gololesegile go gatisa Buka ya ga Momone, e e nang le boammaaruri le lefoko la Modimo—"
                },
                {
                    "number": 27,
                    "text": "E leng lefoko la me go Baditshaba, gore ka pela le ka ya go Bajuta, bao Balamanaetse e leng masalela a bone, gore ba ka dumela efangele, mme ba seka ba lebelela Mesia go tla yo a setseng a tsile."
                },
                {
                    "number": 28,
                    "text": "Mme gape, Ke a go laola gore o rapele o ntsha mafoko gape le mo pelong; ee, fa pele ga lefatshe le mo sephiring, mo phatlhalatseng ga mmogo le mo bothokong."
                },
                {
                    "number": 29,
                    "text": "Mme o tlaa bolela mafoko a a molemo, ee, o a anamise mo dithabeng, le mo mafelo otlhe a a tlotlometseng, le mo gare ga batho bangwe le bangwe bao o tla a letlelelwang go ba bona."
                },
                {
                    "number": 30,
                    "text": "Mme o tlaa dira se ka boikokobetso jotlhe, o tshepa mo go nna, o sa kgale kgatlhanong le bakgadi."
                },
                {
                    "number": 31,
                    "text": "Mme dithuto tse dithata o seka wa di bua, fa e se o bolela boikwatlhao le tumelo mo go Mmoloki, le phimolo dibe ka kolobetso, le ka molelo, ee, e leng Mowa o o Boitshepo."
                },
                {
                    "number": 32,
                    "text": "Bona, se ke e kgolo e e bileng e le ya bofelo taelo e Ke tlaa go e nayang mabapi le kgang e; gonne se se tlaa lekana go tsamayang ga gago ka metlha, fela go ya bokhutlong jwa botshelo jwa gago."
                },
                {
                    "number": 33,
                    "text": "Mme bohutsana o tlaa bo amogela fa o ka tlhokomologa bogakolodi jo, ee, le e leng tshenyego ya gago le dithoto."
                },
                {
                    "number": 34,
                    "text": "Aba seabe sa dithoto tsa gago, ee, le e leng karolo ya ditsha tsa gago, mme tsotlhe fa e se fela go kokotlela lolwapa la gago."
                },
                {
                    "number": 35,
                    "text": "Duela sekoloto se o se dumalaneng le mogatisi. Ikgolole mo botshwarong."
                },
                {
                    "number": 36,
                    "text": "Tlogela ntlo le legae la gago, fa e se fela o eletsa go bona ba lolwapa la gago;"
                },
                {
                    "number": 37,
                    "text": "Mme o bue le botlhe ka kgololesego, ee, rera, kgothatsa, bolela boammaaruri, fela ka lentswe le le kwa godimo, ka tumo ya boipelo, o goa—Hosana, hosana, go segofadiwe leina la Morena Modimo!"
                },
                {
                    "number": 38,
                    "text": "Rapela ka metlha, mme Ke tlaa goromeletsa Mowa wa me mo go wena, mme tshegofatso ya gago e tlaa nna kgolo—ee, e bong bogolo segolo go feta fa o ka amogela matlotlo a lefatshe le go bola ga bophara jwa lone."
                },
                {
                    "number": 39,
                    "text": "Bonang, a o ka bale se o sa ipele le go tsholeletsa pelo ya gago go itumela?"
                },
                {
                    "number": 40,
                    "text": "Kgotsa a o ka taboga taboga ka lobaka jaaka mokaedi wa sefofu?"
                },
                {
                    "number": 41,
                    "text": "Kgotsa a o ka nna boikokobetso le bonolo, mme wa itshwara ka tlhalefo fa pele ga me? Ee, tlaa kwa go nna Mmoloki wa gago. Amene."
                }
            ]
        },
        "/study/scriptures/dc-testament/dc/20": {
            "uri": "/study/scriptures/dc-testament/dc/20",
            "title": "Dithuto le Dikgolagano 20",
            "data_type": "chapter",
            "chapter_name": "Tsetlana 20",
            "chapter_summary": [
                "1–16, Buka ya ga Momone e supa semodimo sa tiro tsa malatsi a bofelo; 17–28, Dithuto tsa lebopo, go wa, tetlanyo, le kolobetso di a tlhomamisiwa; 29–37, Melao e e laolang boikwatlhao, tshiamiso, itshepiso, le kolobetso di bewa pele; 38–67, Ditiro tsa bagolwane, baperesiti, baruti, le batiakone di a sobokwa; 68–74, Ditiro tsa maloko, tshegofatso ya bana, le mokgwa wa kolobetso di a senolwa; 75–84, Dithapelo tsa sakaramente le melawana e e laolang boloko jwa Kereke di a neiwa."
            ],
            "verses": [
                {
                    "number": 1,
                    "text": "Go tsoga ga Kereke ya ga Keresete mo malatsing a bofelo, e le sekete makgolo a a ferangbobedi le masome a mararo a dingwaga ga e sa le go tla ga Morena wa rona le Mmoloki Jeso Keresete mo nameng, yone e ka gale e rulagangwang le go tlhomiwa go dumalana le melao ya lefatshe la rona, ka go rata le ka ditaelo tsa Modimo, mo kgweding ya bone, le ka letsatsi la borataro la kgwedi e e bidiwang Moranang—"
                },
                {
                    "number": 2,
                    "text": "Ditaelo tse di neng di neetswe Joseph Smith, Jun., yo a neng a biditswe ke Modimo, le go tlhongwa moaposetole wa ga Jeso Keresete, go nna mogolwane wa ntlha wa kereke e;"
                },
                {
                    "number": 3,
                    "text": "Mme go Oliver Cowdery, yoo le ene a neng a biditswe ke Modimo, moaposetole wa ga Jeso Keresete, go nna mogolwane wa bobedi wa kereke e, le go tlhomiwa ka fa tlase ga seatla sa gagwe;"
                },
                {
                    "number": 4,
                    "text": "Mme se go ya ka tshegofatso ya Morena wa rona le Mmoloki wa rona Jeso Keresete, yoo mo go ene gonne kgalalelo yotlhe, gotlhe jaana le ka go senang bokhutlo. Amene."
                },
                {
                    "number": 5,
                    "text": "Morago ga go bonatshiwa ka boammaaruri go mogolwane wa ntlha gore o amogetse phimolo ya dibe tsa gagwe, o ne a raraana gape mo maithamakong a lefatshe;"
                },
                {
                    "number": 6,
                    "text": "Mme morago ga a ikwatlhaya, le go ikokobetsa ga gagwe ka boitshepo jwa pelo, ka tumelo, Modimo a direla mo go ene ka moengele yo o boitshepo, yo sefatlhogo sa gagwe se ne se ntse jaaka logadima, mme yo diaparo tsa gagwe di neng di itshekile e bile di le ditshweu go feta bosweu jotlhe;"
                },
                {
                    "number": 7,
                    "text": "Mme a mo neela ditaelo tse di mo tlhotlheleditseng;"
                },
                {
                    "number": 8,
                    "text": "Mme a mo neela thata go tswa godimo, ka mekgwa e e neng e baakantswe pele, go ranola Buka ya ga Momone;"
                },
                {
                    "number": 9,
                    "text": "E e nang le tshupo ya batho ba ba weleng, le botlalo jwa efangele ya ga Jeso Keresete go Baditshaba le bone Bajuta;"
                },
                {
                    "number": 10,
                    "text": "E e neetsweng ka tlhotlheletso, mme e tlhomamisitswe go ba ba bangwe ka go direla ga baengele, mme e boletswe go lefatshe ke bone—"
                },
                {
                    "number": 11,
                    "text": "Go bontsha lefatshe gore dikwalo tse di boitshepo di boammaaruri, le gore Modimo o tlhotlheletsa batho le go ba biletsa tiro ya gagwe e e boitshepo mo motlheng o le tshika, ga mmogo le mo ditshikeng tsa bogologolo;"
                },
                {
                    "number": 12,
                    "text": "Ka moo a bontsha gore ke Modimo yoo e ntseng e le ene, maabane, gompieno, le ka go senang bokhutlo. Amene."
                },
                {
                    "number": 13,
                    "text": "Ke gone ka moo, re na le basupi ba bagolo jalo, ka bone lefatshe le tlaa atlholwa, fela botlhe ba morago ga fa ba tlaa tlang mo kitsong ya tiro e."
                },
                {
                    "number": 14,
                    "text": "Mme bao ba e amogelang ka tumelo, mme ba dira tshiamo, ba tlaa amogela serwalo sa botshelo jo bo sa khutleng;"
                },
                {
                    "number": 15,
                    "text": "Mme bao ba ba thatafatsang dipelo tsa bone ka mo botlhoka tumelong, le go e gana, e tlaa fetogela go nna tshekiso ya bone—"
                },
                {
                    "number": 16,
                    "text": "Gonne Morena Modimo o e buile; mme rona, bagolwane ba kereke, re utlwile e bile re supa mafoko a Borena jo bo galalelang kwa godimo, yoo mo go ene go nne kgalalelo ka go senang bokhutlo. Amene."
                },
                {
                    "number": 17,
                    "text": "Ka dilo tseno re itse gore go na le Modimo kwa legodimong, yoo senang selekanyo le bo sa khutleng, go tswa bosenang phelelo go ya bosenang phelelo ene Modimo yoo sa fetogeng, mmopi wa legodimo le lefatshe, le tsotlhe dilo tse di mo go tsone;"
                },
                {
                    "number": 18,
                    "text": "Le gore o bopile motho, nona le tshadi, ka fa setshwanong sa gagwe le mo tshwanong sa gagwe, o ba bopile;"
                },
                {
                    "number": 19,
                    "text": "Mme a ba neela ditaelo gore ba tshwanetse go mo rata le go mo direla, ene fela yoo a tshelang le wa boammaaruri Modimo, le gore o tshwanetse go nna ene fela yo ba tshwanetseng go mo obamela."
                },
                {
                    "number": 20,
                    "text": "Mme ka tlolo ya melao eno e e boitshepo motho a nna senama le mewa e e mswe, mme a wa"
                },
                {
                    "number": 21,
                    "text": "Ke gone, Modimo Mothatayotlhe a naya Morwa wa gagwe Yoo Tshotsweng a le Esi, jaaka go kwadilwe mo dikwalo tseo tse di boitshepo tse di neetswe ka ene."
                },
                {
                    "number": 22,
                    "text": "O bogisiditswe dithaelo mme a seka a di tlhokomela."
                },
                {
                    "number": 23,
                    "text": "O ne a bapolwa, a swa, mme a tsoga gape mo letsatsing la boraro;"
                },
                {
                    "number": 24,
                    "text": "Mme a tlhatlogela kwa legodimong, go nna fa fatshe mo seatleng sa moja sa ga Rara, go busa ka thata e e maatla go ya ka thato ya ga Rara;"
                },
                {
                    "number": 25,
                    "text": "Gore ba le bantsi ba ka dumela e bile ba kolobediwa mo leineng la gagwe le le boitshepo, le go itshoka mo tumelong go ya bokhutlong, ba tshwanetse go bolokwa—"
                },
                {
                    "number": 26,
                    "text": "E seng fela ba ba dumetseng fa a sena go tla gareng ga dinako, mo nameng, mme botlhe bao go tswa kwa tshimologong, fela ba bantsi ba ba neng ba le teng pele ga a tla, ba ba dumetseng mo mafokong a baperofeti ba ba boitshepo, ba ba buileng jaaka ba ne ba tlhotlhelediwa ke neo ya Mowa o o Boitshepo, ba ka boammaaruri bapakile ka ene mo dilong tsotlhe, ba tshwanetse go nna le botshelo jo bo sa khutleng,"
                },
                {
                    "number": 27,
                    "text": "Ga mmogo le bao ba ba ka tlang morago, ba ba ka dumelang mo dineong le dipitso tsa Modimo ka Mowa o o Boitshepo, o o supang tshupo ya ga Rara le ya Morwa;"
                },
                {
                    "number": 28,
                    "text": "Yo Rara, Morwa, le Mowa o o Boitshepo e leng Modimo a le mongwefela, a sena selekanyo le bosakhutleng, a sena bokhutlo. Amene."
                },
                {
                    "number": 29,
                    "text": "Mme re a itse gore batho botlhe ba tshwanetse go ikwatlhaya le go dumela mo leineng la ga Jeso Keresete, le go obamela Rara mo leineng la gagwe, le go itshoka mo tumelong mo leineng la gagwe go ya bokhutlong, kgotsa ga ba kake ba bolokwa mo bogosing jwa Modimo."
                },
                {
                    "number": 30,
                    "text": "Mme re itse gore tshiamisetso ka tshegofatso ya Morena wa rona le Mmoloki Jeso Keresete e siame e bile e boammaaruri;"
                },
                {
                    "number": 31,
                    "text": "Mme le gore re a itse, gore go itshepisiwa ka tshegofatso ya Morena wa rona le Mmoloki Jeso Keresete e siame e bile e boammaaruri, go botlhe bao ba ba mo ratang le go direla Modimo ka maatla otlhe a bone, tlhaloganyo, le nonofo."
                },
                {
                    "number": 32,
                    "text": "Mme go ka dirafala gore motho a we mo tshegofatsong le go tlogela Modimo yo o tshelang;"
                },
                {
                    "number": 33,
                    "text": "Ke gone ka moo a kereke e tlhokomele le go rapela ka metlha, e sere kgotsa e wele mo thaelong;"
                },
                {
                    "number": 34,
                    "text": "Ee, mme fela a bao ba ba itshepisitsweng le bone ba tlhokomele."
                },
                {
                    "number": 35,
                    "text": "Mme re a itse gore dilo tse di boammaaruri mme go ya ka ditshenolo tsa ga Johane, le fa e le go oketsa, le eseng go fokotsa go tswa mo seperofeting sa buka ya gagwe, dikwalo tse di boitshepo, kgotsa ditshenolo tsa Modimo tse di tlaa tlang morago ga fa ka neo le thata ya Mowa o o Boitshepo, lentswe la Modimo, kgotsa go direla ga baengele."
                },
                {
                    "number": 36,
                    "text": "Mme Morena Modimo o e buile; mme tlotlo, thata le kgalalelo di newe go leina la gagwe le le boitshepo, jaanong le ka go senang bokhutlo. Amene"
                },
                {
                    "number": 37,
                    "text": "Mme gape ka tsela ya taelo go kereke mabapi le mokgwa wa kolobetso—Botlhe bao ba ba boikokobetsang fa pele ga Modimo, e bile ba eletsa go kolobediwa, le go tla ka dipelo tse di thubegileng le mewa e e ngomogileng, mme ba supa fa pele ga kereke gore ka boammaaruri ba ikwatlhaetse dibe tsotlhe tsa bone, mme ba eletsa go ikapesa leina la ga Jeso Keresete, ba na le boikaelelo go mo direla go ya bokhutlong, mme ba bonatsha ka boammaaruri ka ditiro tsa bone gore ba amogetse Mowa wa ga Keresete go phimolo ya dibe tsa bone, ba tlaa amogelwa ka kolobetso mo kerekeng ya gagwe."
                },
                {
                    "number": 38,
                    "text": "Ditiro tsa bagolwane, baperesiti, baruti, batiakone, le maloko a kereke ya ga Keresete—Moaposetole ke mogolwane, mme ke pitso ya gagwe go kolobetsa;"
                },
                {
                    "number": 39,
                    "text": "Le go tlhoma bagolwane ba bangwe, baperesiti, baruti, le batiakone;"
                },
                {
                    "number": 40,
                    "text": "Le go segofatsa borotho le mofine—sesupo sa nama le madi a ga Keresete—"
                },
                {
                    "number": 41,
                    "text": "Le go tlhomamisa bao ba kolobeditsweng mo kerekeng, ka go ba baya diatla go kolobetso ya molelo le Mowa o o Boitshepo, go ya ka dikwalo tse di boitshepo;"
                },
                {
                    "number": 42,
                    "text": "Le go ruta, go atolosa, go kgothatsa, go kolobetsa, le go lebela kereke;"
                },
                {
                    "number": 43,
                    "text": "Le go tlhomamisa kereke ka go baya diatla, le neelo ya Mowa o o Boitshepo;"
                },
                {
                    "number": 44,
                    "text": "Le go kaela diphuthego tsotlhe."
                },
                {
                    "number": 45,
                    "text": "Bagolwane ba tsamaisa diphuthego jaaka ba gogwa ke Mowa o o Boitshepo, go ya ka ditaelo le ditshenolo tsa Modimo."
                },
                {
                    "number": 46,
                    "text": "Tiro ya moperesiti ke go rera, go ruta, go atolosa, go kgothatsa, le go kolobetsa, le go segofatsa sakaramente,"
                },
                {
                    "number": 47,
                    "text": "Le go lekola ntlo ya leloko lengwe le lengwe, le go ba kgothatsa go rapela ba ntsha mafoko le mo sephiring le go tlhokomela ditiro tsotlhe tsa lolwapa."
                },
                {
                    "number": 48,
                    "text": "Mme le ene o ka tlhoma baperesiti ba bangwe, baruti, le batiakone."
                },
                {
                    "number": 49,
                    "text": "Mme o tswanetse go kaela diphuthego fa go sena mogolwane yoo leng teng;"
                },
                {
                    "number": 50,
                    "text": "Mme e re fa mogolwane a le teng, o tshwanetse fela go rera, a atolosa, a kgothatsa, le go kolobetsa,"
                },
                {
                    "number": 51,
                    "text": "Le go lekola ntlo ya leloko lengwe le lengwe, ba ba kgothatsa go rapela ba ntsha mafoko le mo sephiring le go dira ditiro tsotlhe tsa lolwapa."
                },
                {
                    "number": 52,
                    "text": "Mo ditirong tsotlhe tseno moperesiti o tshwanetse go thusa mogolwane fa lobaka lo letla."
                },
                {
                    "number": 53,
                    "text": "Tiro ya moruti ke go lebela kereke ka metlha, le go nna le bone le go ba thatafatsa;"
                },
                {
                    "number": 54,
                    "text": "Mme ba bone gore gagona boikepo mo kerekeng, go sena bothata mo gareng ga bone, le e seng go aka, tshebo, le fa e le go bua maswe;"
                },
                {
                    "number": 55,
                    "text": "Mme le go bona gore kereke e kopana mmogo ga ntsi, le gone go bona gore maloko otlhe a dira ditiro tsa one."
                },
                {
                    "number": 56,
                    "text": "Mme o tshwanetse go kaela diphuthego mo bo seong jwa mogolwane kgotsa moperesiti—"
                },
                {
                    "number": 57,
                    "text": "Mme o tshwanetse go thusiwa ka metlha, mo ditirong tsotlhe tsa gagwe mo kerekeng, ke batiakone, fa lobaka lo letla."
                },
                {
                    "number": 58,
                    "text": "Mme le fa e le baruti kante batiakone ga ba na taolo ya go kolobetsa, go segofatsa sakaramente, kgotsa go baya diatla;"
                },
                {
                    "number": 59,
                    "text": "Ba tshwanetse, le fa gontse jalo, go ba tlhagisa, go atolosa, go kgothatsa, le go ruta, le go laletsa botlhe go tla kwa go Keresete."
                },
                {
                    "number": 60,
                    "text": "Mogolwane, moperesiti, moruti, kgotsa motiakone mongwe le mongwe o tlaa tlhongwa go ya ka dineo le dipitso tsa Modimo go ene; mme o tlaa tlhongwa ka thata ya Mowa o o Boitshepo, yoo leng mo go ene yo a mo tlhomang."
                },
                {
                    "number": 61,
                    "text": "Bagolwane ba ba mo kawana ba ba akaretsang kereke e ya ga Keresete ba tshwanetse go kopana mo khonforenseng gangwe mo kgweding tse tharo, kgotsa nako le nako go ya ka fa dikhonforenseng tse di boletsweng di kaela kgotsa di laola;"
                },
                {
                    "number": 62,
                    "text": "Mme dikhonforense tse di boletsweng ditshwanetse go dira tiro le fa e le e fe ya kereke e e tlhokegang go dirwa ka nako eo."
                },
                {
                    "number": 63,
                    "text": "Bagolwane ba tshwanetse go amogela diteseletso tsa bone go tswa mo bagolwaneng ba bangwe, ka tlhopho ya kereke e ba leng ba yone, kgotsa go tswa mo dikhonforenseng."
                },
                {
                    "number": 64,
                    "text": "Moperesiti, moruti, kgotsa motiakone mongwe le mongwe, yoo tlhomilweng ke moperesiti, o ka tsaya setlankana mo go ene ka nako eo, setlankana se, fa se neelwa mogolwane, se tlaa mo neela tshwanelo ya teseletso, e e tlaa mo laolang go dira ditiro tsa pitso ya gagwe, kgotsa o ka e amogela go tswa mo khonforenseng."
                },
                {
                    "number": 65,
                    "text": "Ga go motho ope yoo tshwanetseng go tlhongwa go ofisi epe mo kerekeng e, gongwe le gongwe fa go nang le lekalana la phuthego ya yone, kwa ntle ga tlhopho ya kereke e o;"
                },
                {
                    "number": 66,
                    "text": "Mme bagolwane ba baokamedi, bobishopo ba loeto, bagakolodi bagolo, baperesiti ba bagolo, le bagolwane, ba ka nna le loaka la go tlhoma, kwa go se nang lekalana la kereke gore tlhopho e ka bidiwa."
                },
                {
                    "number": 67,
                    "text": "Moporesidente mongwe le mongwe wa boperesiti jo bogolo (kgotsa mogolwane wa mookamedi), bishopo, mogakolodi mogolo, le moperesiti mogolo ba tlhomiwa ka kaelo ya lekgotla le legolo kgotsa khonforense ya kakaretso."
                },
                {
                    "number": 68,
                    "text": "Tiro ya maloko morago ga go amogelwa ka kolobetso—Bagolwane kgotsa baperesiti ba tshwanetse go nna le nako e e lekaneng go atolosa dilo tsotlhe mabapi le kereke ya ga Keresete go tlhaloganya ga bone, pele ga go ja sakaramente le go tlhomamisiwa ka go bewa diatla ke bagolwane, gore jalo dilo tsotlhe di dirwa ka thulaganyo."
                },
                {
                    "number": 69,
                    "text": "Mme maloko a tlaa iponatsa fa pele ga kereke, mme le gone fa pele ga bagolwane, ka tsamao ya mmoifa modimo le puisanyo, gore ba e tshwanetse, gore go ka nna le ditiro le tumelo e e dumalanang le dikwalo tse di boitshepo—ba tsamaya ka boitshepo fa pele ga Morena."
                },
                {
                    "number": 70,
                    "text": "Leloko lengwe le lengwe la kereke ya ga Keresete le le nang le bana le tshwanetse go ba tlisa go bagolwane fa pele ga kereke, ba ba tshwanetseng go ba bayang diatla mo leineng la ga Jeso Keresete, le go ba segofatsa mo leineng la gagwe."
                },
                {
                    "number": 71,
                    "text": "Ga go ope yoo o ka amogelwang mo kerekeng ya ga Keresete fa e se fela a fitlhile mo dingwageng tsa boikarabelelo fa pele ga Modimo, mme a nonofetse go ikwatlhaya."
                },
                {
                    "number": 72,
                    "text": "Kolobetso e tshwanetse go dirwa ka mokgwa o o latelang mo go botlhe bao ba ba ikwatlhayang—"
                },
                {
                    "number": 73,
                    "text": "Motho yo o biditsweng ke Modimo mme a na le taolo go tswa mo go Jeso Keresete go kolobetsa, o tlaa tsena mo teng ga metsi le motho yo a tsileng kolobetsong, mme a re, a mmitsa ka leina: Jaaka fa ke laotswe ke Jeso Keresete, Ke go kolobetsa mo leineng la ga Rara, le la Morwa, le la Mowa o o Boitshepo. Amene."
                },
                {
                    "number": 74,
                    "text": "Mme o tlaa mo nwetsa mo metsing, mme ba tswe gape mo metsing."
                },
                {
                    "number": 75,
                    "text": "Go lebaganye gore kereke e kopane mmogo gantsi go ja borotho le go nwa mofine mo kgakologelong ya ga Morena Jeso;"
                },
                {
                    "number": 76,
                    "text": "Mme mogolwane kgotsa moperesiti o tlaa di segofatsa; mme ka fa mokgwe o o tlaa di segofatsa—o tlaa khubama le kereke mme a bitse Rara ka thapelo e e masisi, a re:"
                },
                {
                    "number": 77,
                    "text": "Ao! Modimo, Rara wa Bosakhutleng, re go lopa mo leineng la Morwa wa gago, Jeso Keresete, go segofatsa le go itshepisa borotho jo go batho botlhe bao ba ba bo jang, gore ba ka bo ja mo kgakologelong ya mmele wa Morwa wa gago, mme ba supe go wena, Ao! Modimo, Rara wa Bosakhutleng, gore ba rata go tsaya go bone leina la Morwao, le go mo gakologelwa ka metlha yotlhe le go tshegetsa ditaelo tsa gagwe tse a ba di neetseng; gore ka metlha yotlhe ba ka nna le Mowa wa gagwe gore o nne le bone. Amene."
                },
                {
                    "number": 78,
                    "text": "Mokgwa wa go segofatsa mofine—o tlaa tsaya le sone senwelo, mme a re:"
                },
                {
                    "number": 79,
                    "text": "Ao! Modimo, Rara wa Bosakhutleng, re go lopa mo leineng la Morwa wa gago, Jeso Keresete, go segofatsa le go itshepisa mofine o go batho botlhe bao ba ba o nwang, gore ba ka dira jalo e le kgakologelo ya madi a Morwa wa gago, a ba a tshololetsweng, gore ba ka supa go wena, O Modimo, Rara wa Bosakhutleng, gore ba tlaa mo gakologelwa ka metlha yotlhe, gore ba ka nna le Mowa wa gagwe gore o nne le bone. Amene"
                },
                {
                    "number": 80,
                    "text": "Leloko lepe la la kereke ya ga Keresete le le tlolang molao, kgotsa a tshwerwe mo molatong, go tlaa dirwa le ene jaaka dikwalo tse di boitshepo di kaela."
                },
                {
                    "number": 81,
                    "text": "E tlaa nna tiro ya dikereke tse di mokawana, tse di akaretsang kereke ya ga Keresete, go romela a le mongwe kgotsa go feta ba baruti ba bone go tsena dikhonforense tse di mokawana tse di tshwarwang ke bagolwane ba kereke,"
                },
                {
                    "number": 82,
                    "text": "Ka mokwalo wa palo ya maina a maloko a le mokawana ba ba itshwaragantseng le kereke fa e sale khonforense ya bofelo; kgotsa a romelwe ka seatla sa bangwe ba boporesiti; gore jalo ka gale mokwalo wa palo ya maina otlhe a kereke yotlhe a ka tshegediwa mo bukeng ke mongwe wa bagolwane, le fa e le mang bagolwane ba bangwe ba tlaa mo tlhomang go tswa nako le nako;"
                },
                {
                    "number": 83,
                    "text": "Mme le gone, fa mongwe a kobilwe go tswa mo kerekeng, gore jalo maina a bone a ka phimolwa mo tshupong ya maina a kereke kakaretso."
                },
                {
                    "number": 84,
                    "text": "Maloko otlhe a a ntshiwang go tswa mo kerekeng e kwa ba nnang teng, fa ba go kerekeng kwa ba sa itsiweng teng, ba ka tsaya lokwalo lo le tlhomamisang gore ke maloko a gale mme ba mo seemong se se molemo, setlankana se se seka rurifadiwa ke mogolwane mongwe kgotsa moperesiti fa leloko le le amogelang lokwalo a itsanye ka sebele le mogolwane kgotsa moperesiti, kgotsa se ka rurifadiwa ke baruti kgotsa batiakone ba kereke."
                }
            ]
        },
        "/study/scriptures/dc-testament/dc/21": {
            "uri": "/study/scriptures/dc-testament/dc/21",
            "title": "Dithuto le Dikgolagano 21",
            "data_type": "chapter",
            "chapter_name": "Tsetlana 21",
            "chapter_summary": [
                "1–3, Joseph Smith o bitswa go nna mmoni, moranodi, moperofeti, moaposetole, le mogolwane; 4–8, Lefoko la gagwe le tlaa kaela moono wa Sione; 9–12, Baitshepi ba tlaa dumela mafoko a gagwe ka gonne o bua ka Mogomotsi."
            ],
            "verses": [
                {
                    "number": 1,
                    "text": "Bonang, go tlaa nna le tshupo e e tshegeditswe mo go lona; mme mo go yone o tlaa bitswa mmoni, moranodi, moperofeti, moaposetole wa ga Jeso Keresete, mogolwane wa kereke ka thato ya Modimo Rara le tshegofatso ya Morena wa gago Jeso Keresete,"
                },
                {
                    "number": 2,
                    "text": "A tlhotlhelediwa ke Mowa o o Boitshepo go thaya motheo wa yone, le go e agela mo tumelo e kgolo e e boitshepo."
                },
                {
                    "number": 3,
                    "text": "Kereke eo e e neng e rulagantswe le go tlhomamisiwa mo ngwageng wa Morena wa gago makgolo a le lesome le ferangbobedi le masome a mararo, mo kgweding ya bone, ka letsatsi la borataro la kgwedi e e bidiwang Moranang."
                },
                {
                    "number": 4,
                    "text": "Ke gone, ke raya kereke, lo tlaa tlhokomela otlhe mafoko a gagwe le ditaelo tse a tlaa lo di neelang jaaka a di amogela, a tsamaya ka boitshepo jotlhe fa pele ga me;"
                },
                {
                    "number": 5,
                    "text": "Gonne lefoko la gagwe lo tlaa le amogela, jaaka e kete le tswa mo molomong wa me, ka jotlhe bopelotelele le tumelo."
                },
                {
                    "number": 6,
                    "text": "Gonne ka go dira dilo tseno dikgoro tsa molete ga di kitla di le nna kgatlhanong le lona go le fenya; ee, e bile Morena Modimo o tlaa tlosa dithata tsa lefifi go tswa fa pele ga lona, le go dira magodimo gore a tshikinyegele molemo wa lona, le kgalalelo ya leina la gagwe."
                },
                {
                    "number": 7,
                    "text": "Gonne Morena Modimo o bua jaana: Ene yo Ke mo tlhotlheleditseng go tsamaisa ntlha ya Sione ka maatla a thata go dira molemo, mme botlhaga jwa gagwe Ke a bo itse, le dithapelo tsa gagwe Ke di utlwile."
                },
                {
                    "number": 8,
                    "text": "Ee, go lelela Sione ga gagwe Ke go bone, mme ke tlaa dira gore a se ka a tlhola a mo hutsafalela; gonne malatsi a gagwe a go itumela a gorogile a phimolo ya dibe tsa gagwe, le diponatshegelo tsa ditshegofatso mo ditirong tsa gagwe."
                },
                {
                    "number": 9,
                    "text": "Gonne, Bonang, Ke tlaa segofatsa botlhe bao ba ba dirang mo tshimong ya me ya mofine ka tshegofatso e maatla, mme ba tlaa dumela mo mafokong a gagwe, ao a a newang ka nna ke Mogomotsi, yo o bonatshang gore Jeso o bapoletswe dibe tsa lefatshe ke batho ba ba boleo, ee, go phimolo ya dibe go pelo e e ngomogileng."
                },
                {
                    "number": 10,
                    "text": "Ke gone go a ntshwanela gore o tshwanetse go tlhomimwa ke wena, Oliver Cowdery moaposetole wa me;"
                },
                {
                    "number": 11,
                    "text": "Se e le tlhomo mo go wena, gore o mogolwane ka fa tlase ga seatla sa gagwe, ene e le wa ntlha mo go wena, gore o tle o nne mogolwane mo kerekeng ya ga Keresete e, e e supang leina la me—"
                },
                {
                    "number": 12,
                    "text": "Le moreri wa ntlha wa kereke e mo kerekeng, le fa pele ga lefatshe, ee, fa pele ga Baditshaba; ee, mme go bua jaana Morena Modimo, bona, bona! go Bajuta le bone. Amene."
                }
            ]
        },
        "/study/scriptures/dc-testament/dc/22": {
            "uri": "/study/scriptures/dc-testament/dc/22",
            "title": "Dithuto le Dikgolagano 22",
            "data_type": "chapter",
            "chapter_name": "Tsetlana 22",
            "chapter_summary": [
                "1, Kolobetso ke e ntsha le ya bosenang bokhutlo kgolagano; 2–4, Kolobetso e e laotsweng e a tlhokega."
            ],
            "verses": [
                {
                    "number": 1,
                    "text": "Bonang, Ke a lo raya gore tsotlhe dikgolagano tse di kgologolo Ke dirile gore di emesiwe mo selong se; mme se ke kgolagano e ntsha le ya bosenang bokhutlo, le e leng eo e e neng e tswa kwa tshimologong."
                },
                {
                    "number": 2,
                    "text": "Ke gone, le fa motho a ka kolobediwa makgetho a le lekgolo ga go mothuse sepe, gonne ga lo ka ke lwa tsena ka kgoro e e patisaneng ka molao wa ga Moshe, le fela ka ditiro tsa lona tse di suleng."
                },
                {
                    "number": 3,
                    "text": "Gonne ke ka ntlha ya ditiro tsa lona tse di suleng gore ke bo Ke dirile gore kgolagano e ya bofelo le kereke e go nkagelwa, fela jaaka mo malatsing a bogologolo."
                },
                {
                    "number": 4,
                    "text": "Ke gone, tsenang ka kgoro, jaaka Ke laetse, mme se batleng go gakolola Modimo wa lona. Amene."
                }
            ]
        },
        "/study/scriptures/dc-testament/dc/23": {
            "uri": "/study/scriptures/dc-testament/dc/23",
            "title": "Dithuto le Dikgolagano 23",
            "data_type": "chapter",
            "chapter_name": "Tsetlana 23",
            "chapter_summary": [
                "1–7, Barutwana ba ba pele ba bilediwa go rera, go kgothatsa, le go nonotsha Kereke."
            ],
            "verses": [
                {
                    "number": 1,
                    "text": "Bonang, Ke bua le wena, Oliver, mafoko a se kae. Bona, o segofaditswe, mme ga o ka fa tlase ga tshekiso. Mme itise mo boikgogomosong, e sere kgotsa wa tsena mo thaelong."
                },
                {
                    "number": 2,
                    "text": "Itsise pitso ya gago go kereke, mme le gone le fa pele ga lefatshe, mme pelo ya gago e tlaa bulwa go rera boammaaruri go tlogafa le ka go senang bokhutlo. Amene."
                },
                {
                    "number": 3,
                    "text": "Bonang, Ke bua le wena, Hyrum, mafoko a se kae; gonne le wena ga o ka fa tlase ga tshekiso, mme pelo ya gago e butswe, le loleme lwa gago le hunolotswe; mme pitso ya gago ke ya go kgothatsa, le go tswelela o thatafatsa kereke. Ke gone tiro ya gago e mo kerekeng ka metlha le metlha, mme se ke ka ntlha ya ba lolwapa lwa gago. Amene."
                },
                {
                    "number": 4,
                    "text": "Bonang, Ke bua mafoko a se kae le wena, Samuel; gonne le wena ga o ka fa tlase ga tshekiso, mme pitso ya gago ke go kgothatsa, le go thatafatsa kereke; mme jaanong ga o ise o bilediwe go rera fa pele ga lefatshe. Amene."
                },
                {
                    "number": 5,
                    "text": "Bonang, Ke bua mafoko a se kae go wena, Joseph; gonne le wena ga o ka fa tlase ga tshekiso, mme pitso ya gago le yone ke go kgothatsa, le go thatafatsa kereke; mme se ke tiro ya gago go tloga fa le ka go senang bokhutlo. Amene."
                },
                {
                    "number": 6,
                    "text": "Bonang, Ke bonatsa go wena, Joseph Knight, ka mafoko a, gore o tshwanetse go tsaya sefapaano sa gago, se mo go sone o tshwanetseng go rapela o ntsha mafoko fa pele ga lefatshe ga mmogo le mo sephiring, le mo lolwapa lwa gago, le mo gare ga ditsala tsa gago, le mo mafelong otlhe."
                },
                {
                    "number": 7,
                    "text": "Mme, bonang, ke tiro ya lona go golagana le kereke ya boammaaruri, le go neela puo tsa lona go kgothatsa ka gale, gore lo ka amogela tuelo ya modiri. Amene."
                }
            ]
        },
        "/study/scriptures/dc-testament/dc/24": {
            "uri": "/study/scriptures/dc-testament/dc/24",
            "title": "Dithuto le Dikgolagano 24",
            "data_type": "chapter",
            "chapter_name": "Tsetlana 24",
            "chapter_summary": [
                "1–9, Joseph Smith o bilediwa go ranola, go rera, le go atolosa dikwalo tse di boitshepo; 10–12, Oliver Cowdery o bilediwa go rera efangele; 13–19, Molao o a senolwa mabapi le dikgakgamatso, dikhutso, go tlhotlhora lerole la dinao, le go tsamaya o sa tshola sekgwama kgotsa kgetsi ya mephuthelwana."
            ],
            "verses": [
                {
                    "number": 1,
                    "text": "Bonang, o biditswe le go itshenkelwa go kwala Buka ya ga Momone, le mo tirelong ya me; mme Ke go tsholeleditse kwa godimo go tswa mo dipitlaganong tsa gago, mme ke go gakolotse, gore o golotswe mo babeng botlhe ba gago, e bile o golotswe go tswa mo dithateng tsa ga Satane le go tswa mo lefifing!"
                },
                {
                    "number": 2,
                    "text": "Le fa go ntse jalo, ga o na maipato mo ditlolongmolao tsa gago; le fa gontse jalo, tsamaela pele mme o se leofe ka gope."
                },
                {
                    "number": 3,
                    "text": "Godisa ofisi ya gago; mme morago ga go jwala ditshimo tsa gago le go di sireletsa, tsamaya ka pela go kereke e e kwa Colesville, Fayette, le Manchester, mme ba tlaa go kokotlela; mme ke tlaa ba segofatsa gotlhe semowa le ka lobaka lono fela;"
                },
                {
                    "number": 4,
                    "text": "Mme fa ba sa go tshole, Ke tlaa ba romelela khutso boemong jwa tshegofatso."
                },
                {
                    "number": 5,
                    "text": "Mme o tswelela mo go bitseng Modimo mo leineng la me, le go kwala dilo tse o tlaa di newang ke Mogomotsi, le go atolosa dikwalo tse di boitshepo tsotlhe go kereke."
                },
                {
                    "number": 6,
                    "text": "Mme o tlaa newa mo sebakeng seo tota se o tlaa se buang le go se kwala, mme ba tlaa se utlwa, go sa nneng jalo Ke tlaa romela go bone khutso boemong jwa tshegofatso."
                },
                {
                    "number": 7,
                    "text": "Gonne o tlaa naya yotlhe tirelo ya gago mo Sione; mme mo go se o tlaa nna le nonofo."
                },
                {
                    "number": 8,
                    "text": "Nna pelotelele mo dipitlaganong, gonne o tlaa nna le tse dintsi; mme o di itshokele, gonne, bona, Ke na le wena, fela go ya bokhutlong jwa malatsi a gago."
                },
                {
                    "number": 9,
                    "text": "Mme mo ditirong tsa gago tsa lobaka lono fela ga o kitla o nna le nonofo, gonne se ga se pitso ya gago. Tlhokomela pitso ya gago mme o tlaa nna le gone mo o ka godisang ofisi ya gago ka gone, le go atolosa dikwalo tse di boitshepo tsotlhe, le go tswelela mo go beyeng diatla le go tlhomamisa dikereke."
                },
                {
                    "number": 10,
                    "text": "Mme mokaulengwe wa gago Oliver o tlaa tswelela mo go supeng leina la me fa pele ga lefatshe, le mo go yone kereke. Mme ga a kitla a gopola gore o ka bua mo go lekanyeng ka ntlha ya me; mme bona, Ke na le ene go ya bokhutlong."
                },
                {
                    "number": 11,
                    "text": "Mo go nna o tlaa nna le kgalalelo, mme e se ka bo ene, kana mo bokoweng kgotsa mo nonofong, e ka tswa e le mo botshwarong kgotsa re gololesegile;"
                },
                {
                    "number": 12,
                    "text": "Mme ka dinako tsotlhe, le mo mafelong otlhe, o tlaa bula molomo le go bolela efangele ya me jaaka ekete lentswe la porompeta, gotlhe motsegare le bosigo. Mme ke tlaa mo fa nonofo a ntseng jaaka a e iseng a itsiwe mo gare ga batho."
                },
                {
                    "number": 13,
                    "text": "Se batle dikgakgamatso, fa e se Ke go laela, fa e se go kgoromeletsa ntle bodiabole, go fodisa balwetse, le kgatlhanong le dinoga tse di botlhole, le kgatlhanong le botlhole jo bo bolayang;"
                },
                {
                    "number": 14,
                    "text": "Mme dilo tseno ga o kitla o di dira, fa e se di batliwa mo go wena ke bone ba ba di eletsang, gore dikwalo tse di boitshepo di tle di diragadiwe; gonne o tlaa dira go ya go seo se se kwadilweng."
                },
                {
                    "number": 15,
                    "text": "Mme mo lefelong lefe fela leo o tlaa tsenang mo go lone, mme ba sa go amogele mo leineng la me, o tlaa tlogela khutso boemong jwa tshegofatso, ka go tlhotlhora lerole mo dikgatong tsa gago kgatlhanong le bone jaaka bopaki, le go tlhapisa dinao tsa gago fa thoko ga tsela."
                },
                {
                    "number": 16,
                    "text": "Mme go tlaa diragala gore le fa e le bo mang fela ba ba tlaa bayang diatla mo go wena ka dikgoka, o tlaa laela gore ba itewe mo leineng la me; mme, bona, Ke tlaa ba itaya go ya ka mafoko a gago, mo nakong ya me e e lebaneng."
                },
                {
                    "number": 17,
                    "text": "Mme ope yoo tlaa go isang ko molaong o tlaa hutswa ke molao."
                },
                {
                    "number": 18,
                    "text": "Mme o se tseye sekgwama kgotsa kgetsi ya mephuthelwana, le e seng diikokotlelo, le eseng dibaki tse pedi, gonne kereke e tlaa go neela mo nakong eo tse o di tlhokang e ka nna dijo le diaparo, le ditlhako, le madi le kgetsi ya mephuthelwana."
                },
                {
                    "number": 19,
                    "text": "Gonne o biditswe go baakanya tshimo ya me ya mofine ka paakanyo e kgolo, ee, e leng la bofelo; ee, le bone botlhe bao o ba tlhomileng, mme ba tlaa dira fela go ya ka sekao se. Amene."
                }
            ]
        },
        "/study/scriptures/dc-testament/dc/25": {
            "uri": "/study/scriptures/dc-testament/dc/25",
            "title": "Dithuto le Dikgolagano 25",
            "data_type": "chapter",
            "chapter_name": "Tsetlana 25",
            "chapter_summary": [
                "1–6, Emma Smith, mohumagadi yoo kgethilweng, o bileditswe go thusa le go gomotsa monna wa gagwe; 7–11, O bileditswe le gone go kwala, go atolosa dikwalo tse di boitshepo, le go tlhopha difela; 12–14, Pina ya mosiami ke thapelo go Morena; 15–16, Melawana ya kutlo e e mo tshenolong e e le ama lotlhe."
            ],
            "verses": [
                {
                    "number": 1,
                    "text": "Utlwa lentswe la Morena Modimo wa gago, fa Ke bua le wena, Emma Smith, morwadiake; gonne ammaruri Ke a go raya, botlhe bao ba amogelang efangele ya me ke barwa le barwadiake mo bogosing jwa me."
                },
                {
                    "number": 2,
                    "text": "Tshenolo Ke a go e neela mabapi le thato ya me; mme fa o le boikanyego le go tsamaya mo ditseleng tsa bomolemo fa pele ga me, Ke tlaa dibela botshelo jwa gago, mme o tlaa amogela boswa mo Sione."
                },
                {
                    "number": 3,
                    "text": "Bona, dibe tsa gago o di itshwaretswe, mme o mohumagadi wa moitshenkedwi, yoo Ke mmiditseng."
                },
                {
                    "number": 4,
                    "text": "Se ngongorege ka ntlha ya dilo tse o sa di bonang, gonne di kganetswe mo ponong ya gago le ya lefatshe, se e leng tlhalefo mo go nna mo nakong e e tlang."
                },
                {
                    "number": 5,
                    "text": "Mme ofisi ya pitso ya gago ke go gomotsa motlhanka wa me, Joseph Smith, Jun., monna wa gago, mo dipitlaganong tsa gagwe, ka mafoko a gomotsang, mo Moyeng wa pelonolo."
                },
                {
                    "number": 6,
                    "text": "Mme o tlaa tsamaya le ene ka nako ya tsamao ya gagwe, mme o nne mokwadi wa gagwe, fa go santse go sena ope go nna mokwadi wa gagwe, gore Ke ka romela motlhanka wa me, Oliver Cowdery, gongwe le gongwe kwa Ke ratang teng."
                },
                {
                    "number": 7,
                    "text": "Mme o tlaa tlhongwa ka fa tlase ga seatla sa gagwe go atolosa dikwalo tse di boitshepo, le go kgothatsa kereke, go ya jaaka o tlaa neelwa ke Mowa wa me."
                },
                {
                    "number": 8,
                    "text": "Gonne o tlaa baya diatla tsa gagwe mo go wena, mme o tlaa amogela Mowa o o Boitshepo, mme nako ya gago e tlaa neelwa go kwala, le go ithuta thata."
                },
                {
                    "number": 9,
                    "text": "Mme ga o tlhoke go boifa, gonne monna wa gago o tlaa go thusa mo kerekeng; gonne mo go bone ke pitso ya gagwe, gore dilo tsotlhe ba tle di senolelwe mo go bone, le fa e le eng se Ke se ratang, go ya ka tumelo ya bone."
                },
                {
                    "number": 10,
                    "text": "Mme ammaaruri Ke a go raya gore o beele fa thoko dilo tsa lefatshe le, mme o batle dilo tse di botoka."
                },
                {
                    "number": 11,
                    "text": "Mme o tlaa di neelwa, le tsone, go dira tlhopho ya difela tse di boitshepo, jaaka o tlaa newa, se se kgatlhang mo go nna, go tshegediwa mo kerekeng ya me."
                },
                {
                    "number": 12,
                    "text": "Gonne Mowa wa me o natefelelwa ke kopelo ya pelo; ee, kopelo ya mosiami ke thapelo go nna, mme e tlaa arabiwa ka tshegofatso mo ditlhogong tsa bone."
                },
                {
                    "number": 13,
                    "text": "Ke gone, tsholetsa pelo ya gago mme o itumele, mme o ngaparele dikgolagano tseo o di dirileng."
                },
                {
                    "number": 14,
                    "text": "Tswelela mo moweng wa pelonolo, mme o itise mo boikgogomosong. A mowa wa gago o natefelelwe ke monna wa gago le kgalalelo e e tlaa tlang mo go ene."
                },
                {
                    "number": 15,
                    "text": "Tshegetsa ditaelo tsa me ka ga le, mme serwalo sa tshiamo o tlaa se amogela. Mme fa e se o dira se, kwa Ke teng ga o ka ke wa tla."
                },
                {
                    "number": 16,
                    "text": "Mme ammaaruri, ammaaruri, Ke a go raya, gore se ke lentswe la me go botlhe. Amene."
                }
            ]
        },
        "/study/scriptures/dc-testament/dc/26": {
            "uri": "/study/scriptures/dc-testament/dc/26",
            "title": "Setlhogo sa Tsebe",
            "data_type": "chapter",
            "book_title": "Dithuto le Dikgolagano tsa Kereke ya ga Jeso Keresete ya Baitshepi ba Malatsi a Bofelo",
            "subtitle": [
                "Tse di nang le Ditshenolo tse di Neetsweng go Moperofeti, Joseph Smith, Ka Dingwe Ditlalaletso ka Batlhatlhami ba Gagwe mo Boporesidenteng jwa Kereke"
            ],
            "text": [
                "Anamisitswe ke Kereke ya ga Jeso Keresete ya Baitshepi ba Malatsi a Bofelo",
                "Salt Lake City, Utah, USA",
                "© 2013 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/dc-testament/dc/27": {
            "uri": "/study/scriptures/dc-testament/dc/27",
            "title": "Dithuto le Dikgolagano 27",
            "data_type": "chapter",
            "chapter_name": "Tsetlana 27",
            "chapter_summary": [
                "1–4, Matshwao a a tshwanetseng go dirisiwa mo go jeng sakaremente a bewa pele; 5–14, Keresete le batlhanka ba Gagwe go tswa ditebalebelo tsotlhe ba tshwanetse go ja sakaramente; 15–18, Aparang seaparo sotlhe sa phemelo sa Modimo."
            ],
            "verses": [
                {
                    "number": 1,
                    "text": "Reetsang lentswe la ga Jeso Keresete, Morena wa lona, Modimo wa lona, le Morekolodi wa lona, yo lefoko la gagwe le leng bofefo e bile le le thata."
                },
                {
                    "number": 2,
                    "text": "Gonne, bonang, Ke a lo raya, ga go re sepe gore lo ja eng kgotsa gore lo nwa eng fa lo o ja sakaramente, fa e se fela gore se lo se dira ka leitlho le le bonang fela kgalalelo ya me—lo gakologelwa go Rara mmele wa me oo beilweng fa fatshe ka ntlha ya lona, le madi ame a tshololetsweng go phimolo ya dibe tsa lona."
                },
                {
                    "number": 3,
                    "text": "Ke gone, Ke lo neela taelo, gore lo se reke mofine kana seno se se bogale sa baba ba lona;"
                },
                {
                    "number": 4,
                    "text": "Ke gone, lo seka lwa nwa ope fa e se o mosha o o dirilweng mo gare ga lona; ee, mo bogosing jo jwa ga Rara jo bo tlaa agwang mo lefatsheng."
                },
                {
                    "number": 5,
                    "text": "Bonang, seno ke tlhalefo mo go nna, mme jaanong, se gakgamaleng, gonne oura e etla eo Ke tlaa nwang leungo la mofine le lona mo lefatsheng, le Moronae, yo Ke mo rometseng mo go lona go senola Buka ya ga Momone, e e nang le botlalo jwa efangele ya bosenang phelelo, yoo Ke mo neetseng dilotlele tsa tshupo ya thobane ya ga Eforeime;"
                },
                {
                    "number": 6,
                    "text": "Mme gape le Elayase, yoo Ke mo neetseng dilotlele tsa go diragatsa tsosoloso ya dilo tsotlhe tse di builweng ka molomo wa botlhe baperofeti ba ba boitshepo e sale lefatshe le simologa, mabapi le malatsi a bofelo;"
                },
                {
                    "number": 7,
                    "text": "Mme le ene Johane morwa Zakharease, ene Zakharease yo (Elayase) a neng a mo etela le go mo neela tsholofetso ya gore o tlaa nna le morwa, mme leina la gagwe e tlaa nna Johane, le gore o tlaa tlala ka mowa wa ga Elayase;"
                },
                {
                    "number": 8,
                    "text": "Ene Johane yoo Ke mo rometseng go lona, batlhankaba me, Joseph Smith, Jun., le Oliver Cowdery, go le tlhoma mo boperesiti jwa ntlha jo le bo amogetseng, gore lo tle lo bidiwe le go tlhongwa jaaka Arone;"
                },
                {
                    "number": 9,
                    "text": "Mme le ene Elija, yoo Ke mo neetseng dilotlele tsa thata ya go sokololela dipelo tsa borrabana go bana, le dipelo tsa bana go borrabone, gore lefatshe lotlhe le se itewe ka phutso;"
                },
                {
                    "number": 10,
                    "text": "mme le bone Josefa le Jakobe, le Isake, le Aberahame, borraalona, bamo go bone ditsholofetso di setseng;"
                },
                {
                    "number": 11,
                    "text": "Mme le gone Mikaele, kgotsa Atamo, rraago botlhe, kgosana ya botlhe, ya malatsi a bogologolo;"
                },
                {
                    "number": 12,
                    "text": "Mme le gone Petere, le Jakobe, le Johane, bao Ke ba rometseng go wena, bao ka bone Ke go tlhomileng le go le tlhomamisa go nna baaposetole, le basupi ba ba kgethegileng ba leina la me, le go tshola dilotlele tsa bodiredi le tsa dilo tse di tshwanang le tse Ke di ba senoletseng;"
                },
                {
                    "number": 13,
                    "text": "O go ene Ke neetseng dilotlele tsa bogosi, le tebalebelo ya efangele ya botlalo jwa dinako; le dinako ka botlalo, tse ka tsone Ke tlaa bong Ke kgobokanya mmogo dilo tsotlhe, tsotlhe tse di kwa legodimong, le tse di mo lefatsheng;"
                },
                {
                    "number": 14,
                    "text": "Mme le ka bone botlhe bao ba Rara wa me a ba nneetseng go tswa mo lefatsheng."
                },
                {
                    "number": 15,
                    "text": "Ke gone, tsholetsang dipelo tsa lona mme lo itumeleng, e bile lo tlame matheka a lona, lo tseye seaparo sa me sa phemelo, gore lo kgone go emelana le letsatsi la bosula, lo dirile gotlhe, gore lo kgone go itsetsepela."
                },
                {
                    "number": 16,
                    "text": "Emang, ka jalo, lo itlamile matheka ka boammaruri, lo apere seiphemelo sehubeng sa tshiamo, le mo dinaong le rwele iketleetso ya efangele ya kagiso, eo Ke rometseng baengele ba me go lo e neela;"
                },
                {
                    "number": 17,
                    "text": "Lo tsaya thebe ya tumelo e ka yone lo tlaa kgonang go tima metswi yotlhe e e molelo ya baikepi;"
                },
                {
                    "number": 18,
                    "text": "Mme lo tseye thoro ya poloko, le tshaka ya Mowa wa me, yoo Ke tlaa goromeletsang mo go lona, le lefoko la me le Ke lo le senolelang go lona, mme lo dumalane ka ga dilo tsotlhe le fa e ka bo e le eng lo se lopang mo go nna, e bile lo nne boikanyego go fitlha Ke tla, mme lo tlaa tsholediwa, gore ko ke leng teng le lona lo nne teng. Amene."
                }
            ]
        },
        "/study/scriptures/dc-testament/dc/28": {
            "uri": "/study/scriptures/dc-testament/dc/28",
            "title": "Dithuto le Dikgolagano 28",
            "data_type": "chapter",
            "chapter_name": "Tsetlala 28",
            "chapter_summary": [
                "1–7, Joseph Smith o tshotse dilotlele tsa masaitsiweng, mme ke ene fela yo a amogelang ditshenolo tsa Kereke; 8–10, Oliver Cowdery o tlaa rerela Balamanaetse; 11–16, Satane o tsietsa Hiram Page le go mo naya ditshenolo tse di seng nnete."
            ],
            "verses": [
                {
                    "number": 1,
                    "text": "Bona, Ke a go raya, Oliver, gore o tlaa neelwa gore o utlwiwe ke Kereke mo dilong tsotlhe le fa e ka bo e le eng fela se o tlaa se ba rutang ka Mogomotsi, mabapi le ditshenolo le ditaelo tse Ke di neetseng."
                },
                {
                    "number": 2,
                    "text": "Mme, bona, ammaaruri, ammaaruri, Ke a go raya, ga go ope yoo tlaa tlhomiwang go amogela ditaelo le ditshenolo mo kerekeng e fa e se montlhanka wa me Joseph Smith, Jun., gonne o di amogela fela jaaka Moshe."
                },
                {
                    "number": 3,
                    "text": "Mme o tlaa ikobela dilo tsotlhe tse Ke tlaa di mo neelang, fela jaaka Arone, go bolela ka boikanyego ditaelo le ditshenolo, ka thata le ka taolo go Kereke."
                },
                {
                    "number": 4,
                    "text": "Mme fa o gogelwa nako nngwe le nngwe ke Mogomotsi go bua kgotsa go ruta, kgotsa ka nako tsotlhe ka tsela ya taelo go kereke, o ka se dira."
                },
                {
                    "number": 5,
                    "text": "Mme ga o kitla o kwala ka tsela ya taelo, fa ese ka tlhalefo;"
                },
                {
                    "number": 6,
                    "text": "Mme ga o kitla o laola yo o kwa tlhogong ya gago, le kwa tlhogong ya kereke;"
                },
                {
                    "number": 7,
                    "text": "Gonne Ke mo neetse dilotlele tsa masaitsiweng, le ditshenolo tse di kannweng, go fitlha Ke tlhoma mo go bone yo mongwe mo boemong jwa gagwe."
                },
                {
                    "number": 8,
                    "text": "Mme jaanong, bonang, Ke a go raya go re o ye kwa Balamanaetseng mme o ba rerele efangele ya me, e re ka jaaka ba amogela dithuto tsa gago o tlaa dira gore kereke ya me e tlhomamisiwe mo gare ga bone; mme o tlaa nna le ditshenolo, mme o se di kwale ka tsela ya taelo."
                },
                {
                    "number": 9,
                    "text": "Mme jaanong, bonang, Ke a go raya gore ga go a senolwa, mme ga go motho ope yoo itseng ko toropo ya Sione e tlaa agiwang teng, mme go tlaa senolwa morago ga fa. Bona, Ke a go raya gore e tlaa nna mo mololwaneng go bapa le Balamanaetse."
                },
                {
                    "number": 10,
                    "text": "O seka wa tloga mo lefelong le go fitlha morago ga khonferense; mme motlhanka wa me Joseph o tlaa tlhomiwa go okamela khonferense ka lentswe la yone, mme se a se go bolelelang o tlaa se bua."
                },
                {
                    "number": 11,
                    "text": "Mme gape, o tseele mokaulengwe wa gago, Hiram Page, kwa bothokong wena le ene fela, mme o mmolelele gore dilo tse a di kwadileng go tswa mo letlapeng leo ga se tsa me le gore Satane o a mo tsietsa;"
                },
                {
                    "number": 12,
                    "text": "Gonne, bona, dilo tse ga di a tlhomiwa mo go ene, le fa e le sepe fela se se tlaa tlhomiwang mo go ope wa kereke kgatlhanong le dikgolagano tsa kereke."
                },
                {
                    "number": 13,
                    "text": "Gonne dilo tsotlhe di tshwanetse go dirwa ka thulaganyo, le ka kutlwisisano mo kerekeng, ka thapelo ya tumelo."
                },
                {
                    "number": 14,
                    "text": "Mme o tlaa thusa go rarabolola dilo tse tsotlhe, go ya ka dikgolagano tsa kereke, pele ga o tsaya loeto mo gare ga Balamanaetse."
                },
                {
                    "number": 15,
                    "text": "Mme o tlaa neelwa go tsweng mo nakong e o tlaa emelelang ka yone, go fitlha nako e o tlaa bowang ka yone, seo o tlaa se dirang."
                },
                {
                    "number": 16,
                    "text": "Mme o tshwanetse go bula molomo wa gago ka nako tsotlhe, o bolela efangele ya me ka modumo wa boitumelo. Amene."
                }
            ]
        },
        "/study/scriptures/dc-testament/dc/29": {
            "uri": "/study/scriptures/dc-testament/dc/29",
            "title": "Dithuto le Dikgolagano 29",
            "data_type": "chapter",
            "chapter_name": "Tsetlana 29",
            "chapter_summary": [
                "1–8, Keresete o phutha bakgethwa ba Gagwe; 9–11, Go tla ga Gagwe go tsenya Paka ya dingwaga tse di sekete; 12–13, Ba ba Lesome le Bobedi ba tlaa atlhola Iseraele otlhe; 14–21, Ditshupo, dipetso, le ditshenyego di tlaa etelela pele Go Tla ga Bobedi; 22–28, Tsogo ya bofelo le katlholo ya bofelo di tlaa latela Paka ya dingwaga tse di sekete; 29–35, Dilo tsotlhe di semowa mo go Morena; 36–39, Diabole le masomosomo a gagwe ba kobilwe kwa legodimong go raela motho; 40–45, Go Wa le Tetlanyo di tlisa poloko; 46–50, Bana ba bannye ba rekolotswe ka Tetlanyo."
            ],
            "verses": [
                {
                    "number": 1,
                    "text": "Reetsang lentswe la ga Jeso Keresete, Morekolodi wa lona, Kentse Yoo Mogolo, yo letsogo la gagwe la kutlwelobotlhoko le lefetseng dibe tsa lona;"
                },
                {
                    "number": 2,
                    "text": "Yoo tlaa phuthang batho ba gagwe fela jaaka koko e phutha dikokwana tsa yone mo diphukeng tsa yone, fela jaaka botlhe ba tlaa tlhwaela tsebe lentswe la me ba bo baikokobetsa fa pele ga me, mme ba mpitse mo thapelong e e maatla."
                },
                {
                    "number": 3,
                    "text": "Bonang, ammaaruri, ammaaruri, ke a lo raya, gore mo nakong e dibe tsa lona lo di itshwaretswe, ke gone ka moo lo amogelang dilo tseno; mme gakologelwang gore lo se dire dibe ka gope, e sere kgotsa poitshego e tle mo go lona."
                },
                {
                    "number": 4,
                    "text": "Ammaaruri, Ke a lo raya lo itshenketswe mo lefatsheng go bolela efangele ya me ka modumo wa boipelo, jaaka lentswe la porompeta."
                },
                {
                    "number": 5,
                    "text": "Tsholetsang dipelo tsa lona mme lo itumele, gonne Ke mo gare ga lona, mme ke mmueledi wa lona kwa go Rara; mme ke thato e e molemo ya gagwe go lo neela bogosi."
                },
                {
                    "number": 6,
                    "text": "Mme, jaaka go kwadilwe—Le fa e ka bo e le eng fela lo se kopang mo tumelong, lo tshwaraganye mo thapelong go ya ka taelo ya me, lo tlaa se amogela."
                },
                {
                    "number": 7,
                    "text": "Mme lo bileditswe go diragatsa kgobokanyo ya bakgethwaba me; gonne bakgethwa ba me ba utlwa lentswe la me mme ga ba thatafatse dipelo tsa bone;"
                },
                {
                    "number": 8,
                    "text": "Ke gone tao e dule mo go Rara gore ba phuthelwe mo lefelong le le lengwe mo sefatlhegong sa lefatshe le, go baakanya dipelo tsa bone le go baakanyetsa dilo tsotlhe kgatlhanong le letsatsi le e tlaa reng patiko le tshwafalo di romelwa mo baikeping."
                },
                {
                    "number": 9,
                    "text": "Gonne oura e gaufi mme le letsatsi le atametse fa lefatshe le tlaa bong le budule; mme botlhe ba ba boikgogomoso le ba ba dirang boikepo ba tlaa nna jaaka dirite; mme Ke tlaa ba laila, go bua Morena wa Masomosomo, gore boikepo bo se kitla bo nna mo lefatsheng;"
                },
                {
                    "number": 10,
                    "text": "Gonne oura e gaufi, mme seo se se neng se builwe ke baaposetole ba me se tshwanetse go diragadiwa; gonne jaaka ba buile go tlaa diragala;"
                },
                {
                    "number": 11,
                    "text": "Gonne Ke tlaa iponatsa go tswa legodimong ka thata le kgalalelo e kgolo, le masomosomo otlhe a lone jalo, le go nna mo tshiamong le batho mo lefatsheng dingwaga tse disekete, mme baikepo ga ba kitla ba itshoka."
                },
                {
                    "number": 12,
                    "text": "Mme gape, ammaaruri, ammaaruri, Ke a lo raya, mme se se dule e le tao e e nitameng, ka thato ya ga Rara, gore baaposetoleba me, Ba ba Lesome le Bobedi ba ba neng ba na le ene mo tirelong ya gagwe kwa Jerusalema, ba tlaa ema ka fa letsogong la gagwe la moja mo letsatsing la go tlaga me mo mosipuring wa molelo, ba apesitswe ka diaparo tsa tshiamo, ka dikorone mo ditlhogong tsa bone, mo kgalalelong fela jaaka Kentse, go atlhola ntlo yotlhe ya Iseraele, eleng botlhe fela ba ba nthatileng e bile ba tshegeditse ditaelo tsa me, eseng ope gape."
                },
                {
                    "number": 13,
                    "text": "Gonne porompeta e tlaa gelebetega ka boleele le ka modumo o o kwa godimo, fela jaaka mo Thabeng ya Sinai, mme lefatshe lotlhe le tlaa roroma, mme ba tlaa tswa—ee, e bong baswi ba ba swetseng mo go nna, go amogela serwalo sa tshiamo, le go apesiwa, fela jaaka Nna, go nna le nna, gore re nne bangwefela."
                },
                {
                    "number": 14,
                    "text": "Mme, bonang, Ke a lo raya gore pele ga letsatsi le legolo le le tla letsatsi le tlaa fifala, mme ngwedi o tlaa fetoga go nna madi, mme dinaledi di tlaa wa di tswa legodimong, le ditshupo tse dikgolo di tlaa nna mo legodimong godimo le mo lefatsheng tlase;"
                },
                {
                    "number": 15,
                    "text": "Mme go tlaa nna selelo le kuruetso mo gare ga masomosomo a batho;"
                },
                {
                    "number": 16,
                    "text": "Mme go tlaa nna le sefako se segolo se rometswe go tla go senya dijwalo mo lefatsheng;"
                },
                {
                    "number": 17,
                    "text": "Mme go tlaa diragala, ka ntlha ya boikepo jwa lefatshe, gore Ke tlaa ipusolosetsa mo baikeping, gonne ga ba kitla ba ikwatlhaya; gonne senwelo sa kgalefo ya me se tletse; gonne bonang, madi ame ga a kitla a ba itshekisa fa ba sa nkutlwe."
                },
                {
                    "number": 18,
                    "text": "Ke gone, Nna Morena Modimo ke tlaa romela dintsi mo sefatlhegong sa lefatshe, tse di tlaa kgomarelang banni ba lone, mme di tlaa ja nama ya bone, mme di tlaa dir gore diboko di nne mo go yone;"
                },
                {
                    "number": 19,
                    "text": "Mme diteme tsa bone di tlaa thibiwa gore ba se ntlhapatse; mme di nama tsa bone di tlaa wa mo marapong a bone, le matlho mo dikgapeng tsa one;"
                },
                {
                    "number": 20,
                    "text": "Mme go tlaa diragala gore dibatana tsa sekgwa le dinonyane tsa loapi di ba kabetse le go ba metsa."
                },
                {
                    "number": 21,
                    "text": "Mme kereke e kgolo e bile e le makgapha, e e leng moakafadi wa lefatshe lotlhe, e tlaa digelwa fatse ka molelo o o lailang, go ya jaaka go builwe ka molomo wa moperofeti Ezekiele, yoo a buileng ka dilo tse, tse di iseng di diragale mme ka nnete di tshwanetse, jaaka Ke tshela, makgapha ga a kitla a busa."
                },
                {
                    "number": 22,
                    "text": "Mme gape, ammaaruri, ammaaruri, Ke a lo raya gore e tlaa re dingwaga tse di sekete di khutlile, mme batho ba simolola gape go itatola Modimo wa bone, ke gone ke tlaa rekegelang lefatshe mme ka lobakanyana;"
                },
                {
                    "number": 23,
                    "text": "Mme bokhutlo bo tlaa tla, mme legodimo le lefatshe di tlaa nyelediwa le go feta, mme go tlaa nna le legodimo le lesha le lefatshe le lesha."
                },
                {
                    "number": 24,
                    "text": "Gonne dilo tse dikgologolo di tlaa feta, mme dilo tsotlhe di tlaa ntshafala, le e leng legodimo le lefatshe, mme le botlalo jotlhe jo bo mo go lone, batho le dibatana, dinyonyane tsa lowapi, le ditlhapi tsa lewatle;"
                },
                {
                    "number": 25,
                    "text": "Mme le e seng tlhaka ya moriri, le fa e le selabe, ga di na go latlhega, gonne ke tiro ya seatla sa me."
                },
                {
                    "number": 26,
                    "text": "Mme, bonang, ammaaruri Ke a lo raya, pele ga lefatshe le feta, Mikaele, moengele wa me yoo mogolo o tlaa letsa porompeta ya gagwe, mme baswi botlhe ba tlaa tsoga, gonne mabitla a bone a tlaa bulwa, mme ba tlaa tswa—ee, e leng botlhe."
                },
                {
                    "number": 27,
                    "text": "Mme basiami ba tlaa kgobokanyediwa kaa fa letsogong la me la moja go botshelong jo bo sa khutleng; mme baikepi ka fa letsogong la me la molema Ke tlaa tlhabiwa ke ditlhong go ba rua jaaka fa pele ga ga Rara;"
                },
                {
                    "number": 28,
                    "text": "Ke gone Ke tlaa ba raya ke re—Tlogang fa go nna, bahutsegi ke lona, lo yeng molelong wa bosenang phelelo, o o baakanyeditsweng diabole le baengele ba gagwe."
                },
                {
                    "number": 29,
                    "text": "Mme jaanong, bonang, Ke a lo raya, ga Ke ise ka nako epe Ke bolele gotsweng molomong wa me gore ba tshwanetse go bowa, gonne kwa Ke gone ga ba ka ke batla, gonneng ga ba na thata."
                },
                {
                    "number": 30,
                    "text": "Mme gakologelwang gore dikatlholo tsotlhe tsa me ga di a senolelwa batho; mme jaaka mafoko a dule mo molomong wa me fela jalo di tlaa diragadiwa, gore ba pele e tlaa nna ba morago, mme ba e leng ba morago e tlaa nna ba pele mo dilong tsotlhe tse Ke di bopileng ka lefoko la thata ya me, le e leng thata ya Mowa wa me."
                },
                {
                    "number": 31,
                    "text": "Gonneng ka thata ya Mowa wa me Ke ba bopile; ee, dilo tsotlhe tsa semowa le tsa lobaka lono fela—"
                },
                {
                    "number": 32,
                    "text": "Pele semowa, labobedi lobaka lono fela, se e leng tshimologo ya tiro ya me; mme gape, pele lobaka lono fela, le labobedi semowa, se e leng tiro ya me ya bofelo—"
                },
                {
                    "number": 33,
                    "text": "Ke bua le lona gore lo tlhaloganye ka fa tlwaelong; mme mo go nna tiro ya me ga e na bokhutlo, le fa e le tshimologo; mme lo e neetswe gore lo ka tlhaloganya, gonne lo nkopile mme e bile lo dumalane."
                },
                {
                    "number": 34,
                    "text": "Ke gone, ammaaruri Ke a lo raya gore dilo tsotlhe mo go nna di semowa, mme ga Ke ise ka nako epe ka lo neela molao wa senama; le fa e le motho ope, kana bana ba batho; le fa e le Atamo, rraalona, yoo Ke mmopileng."
                },
                {
                    "number": 35,
                    "text": "Bonang, Ke mo neetse gore e nne moikgethedi ka boene; mme Ke mo neetse ditaelo, mme eseng taelo ya lobaka lono fela e Ke mo e neetseng, gonne ditaelo tsa me ke tsa semowa; ga se tsa tlholego le fa e le tsa lobaka lono fela, le fa e le tsa senama le e seng tsa nama."
                },
                {
                    "number": 36,
                    "text": "Mme gone ga diragala gore Atamo, a raelwe ke diabole—gonne, bonang, diabole o ne a le gone pele ga ga Atamo, gonne o tsuologile, a re, Nneele tlotla ya gago, se eleng thata ya me; e bile gape ntlha ya seraro ya masomosomo a legodimo o a fapositse mo go nna ka ntlha ya mpho ya bone ya boikgethelo;"
                },
                {
                    "number": 37,
                    "text": "Mme ba ile ba piriganyediwa kwa tlase, mme jaana ga tlholega diabole le baengele ba gagwe;"
                },
                {
                    "number": 38,
                    "text": "Mme, bonang, go na le lefelo le ba le baakanyeditsweng go tswa kwa tshimologong, lefelo le eleng dihele."
                },
                {
                    "number": 39,
                    "text": "Mme go tlhoka gore diabole a raele bana ba batho, kgotsa ga ba kake ba nna baikgethedi; gonne fa ba ka bo ba sa utlwa botlhoko ba ka bo ba sa itse monate—"
                },
                {
                    "number": 40,
                    "text": "Ke gone, ga diragala gore diabole a raele Atamo, mme a ja leungo le a laoletsweng gore a seka a le ja mme a tlola taelo, ka moo o ne a nna motlhanka wa thato ya ga diabole, gonne o ne a ineela mo thaelong."
                },
                {
                    "number": 41,
                    "text": "Ke gone, Nna, Morena Modimo, ka dira gore a piriganngwe go tswa mo Tshimong ya Etene, go tswa mo boleng teng jwa me, ka ntlha ya tlolo ya gagwe, ka moo a swa semowa, le e leng loso lwa ntlha, e leng loso lone leo e le loso lwa bofelo, lo e leng lwa semowa, le le tlaa bolelwang mo baikepi mo gang Ke tlaa reng: Tlogang, ba hutsegi ke lona."
                },
                {
                    "number": 42,
                    "text": "Mme, Bonang, Ke a lo raya Ka re Nna, Morena Modimo, Ke neetse Atamo le peo ya gagwe, gore ga ba a tshwanela go swa loso la lobaka lonofela gofitlha nna Morena Modimo ke romela baenge go bolela boikwatlhao lethekololo go bone, ka tumelo mo leineng la Morwa wa me yooTshotsweng a le Esi."
                },
                {
                    "number": 43,
                    "text": "Mme jaana, Nna Morena Modimo, ka tlhoma mo mothong malatsi a gagwe a boiteko—gore ka loso lwa tlholego a tle a tsosediwe mo bosasweng go botshelo jo bo sa khutleng, fela jaaka botlhe ba tlaa dumela;"
                },
                {
                    "number": 44,
                    "text": "Mme bone bao ba ba sa dumeleng go khutso ya bo sa khutleng; gonne ga ba kake ba rekololwa go tswa mo go weng semowa ga bone, gonne ga ba ikwatlhae;"
                },
                {
                    "number": 45,
                    "text": "Gonne ba rata lefifi go na le lesedi, e bile ditiro tsa bone di bosula, mme ba amogela dituelo tsa bone mo go yo ba batlileng go mo obamela."
                },
                {
                    "number": 46,
                    "text": "Mme bonang, Ke a lo raya, gore bana ba bannye ba rekolotswe go tswa motheong wa lefatshe ka wa me yoo Tshotsweng a le Esi;"
                },
                {
                    "number": 47,
                    "text": "Ke gone, ga ba ka ke ba dira sebe, gonne thata ga e a neelwa go raela bana ba bannye, go fitlha ba simolola go nna le boikarabelo fa pelega me;"
                },
                {
                    "number": 48,
                    "text": "Gonne go neetswe mo go bone fela jaaka ke rata, go ya ka maipelo ame, gore dilo tse dikgolo di ka lopiwa mo seatleng sa borraabone."
                },
                {
                    "number": 49,
                    "text": "Mme, gape, Ke a lo raya, gore ope fela yoo nang le kitso, a ga Ke a mo laela go ikwatlhaya?"
                },
                {
                    "number": 50,
                    "text": "Mme ope yoo sa tlhaloganyeng, go setse mo go nna go dira ka fa go kwadilweng ka teng. Mme jaanong ga Ke lo bolelele sepe gape ka nako eno. Amene."
                }
            ]
        },
        "/study/scriptures/dc-testament/dc/30": {
            "uri": "/study/scriptures/dc-testament/dc/30",
            "title": "Dithuto le Dikgolagano 30",
            "data_type": "chapter",
            "chapter_name": "Tsetlana 30",
            "chapter_summary": [
                "1–4, David Whitmer o otlhaelwa go palelwa ke go dira ka tlhagafalo; 5–8, Peter Whitmer Jr. o tlaa pata Oliver Cowdery mo thomong ya kanamiso ya efangele ya Balamenaete; 9–11, John Whitmer o bileditswe go rera efangele."
            ],
            "verses": [
                {
                    "number": 1,
                    "text": "Bona, Ke a go raya, David, gore o boifile motho mme wa seka wa ikaega mo go nna go go neela nonofo jaaka o tshwanetse."
                },
                {
                    "number": 2,
                    "text": "Mme tlhaloganyo ya gago e ne e le mo dilong tsa lefatshe go feta bogolo dilo tsa me, Modiri wa gago, le tirelo e o biditsweng mo go yone; mme ga o a tlhokomela Mowa wa me, le go bao ba ba neng ba tlhomilwe godimo ga gago, mme o ntse o kgonwe ke bao Ke sa ba laelang."
                },
                {
                    "number": 3,
                    "text": "Ke gone, o tlogeletswe go ipoletsa mo seatleng sa me, le go tlhatlhanya ka dilo tseo di amogetseng."
                },
                {
                    "number": 4,
                    "text": "Mme bonno jwa gago bo tlaa nna kwa ntlong ya ga rraago, go fitlha Ke go fa ditaelo tse dingwe. Mme o tlaa tlhokomela tirelo mo kereke, le fa pele ga lefatshe, le mo dikgaolong tse di mo tikologong. Amene."
                },
                {
                    "number": 5,
                    "text": "Bona, Ke a go raya, Peter, gore o tseye loeto lwa gago le mokaulengwe wa gago Oliver, gonne nako e tsile e o go tshwanetseng gore o bule molomo wa gago go bolela efangele ya me; ke gone ka moo, o se boife, mme o tlhokomele mafoko le dikgakololo tsa mokaulengwe wa gago, tse a tlaa di go neelang."
                },
                {
                    "number": 6,
                    "text": "Mme o utlwe botlhoko mo dipitlaganong tsotlhe tsa gagwe, ka metlha o tsholeletsa pelo ya gago kwa go nna ka thapelo le tumelo, ka kgololo ya gagwe le ya gago; gonne Ke mo neetse thata go aga kereke ya me mo gare ga Balamanaetse;"
                },
                {
                    "number": 7,
                    "text": "Mme ga go ope yoo Ke mo tlhomileng go nna mogakolodi godimo ga gagwe mo kerekeng, mabapi le dilo tsa kereke, fa e se fela mokaulengwe wa gagwe, Joseph Smith, Jun."
                },
                {
                    "number": 8,
                    "text": "Ke gone, tlhokomela dilo tse mme o nne tlhaga mo go tshegetseng ditaelo tsa me, mme o tlaa segofadiwa ka botshelo jo bo sa khutleng. Amene."
                },
                {
                    "number": 9,
                    "text": "Bona, Ke a go raya, motlhanka wa me John, gore o tlaa simolola go tswa mo nakong eno go bolela efangele ya me, jaaka ekete ka lentswe la porompeta."
                },
                {
                    "number": 10,
                    "text": "Mme tiro ya gago e tlaa nna kwa mokaulengwe wa gago Philip Burroughs’, le mo kgaolong eo e e mo tikologong, ee, gotlhe kwa o ka utlwalang teng, go fitlha Ke go laela go tswa foo."
                },
                {
                    "number": 11,
                    "text": "Mme tiro ya gago yotlhe e tlaa nna mo Sione, ka Mowa wa gago otlhe, go tloga fa; ee, o tlaa bula molomo wa gago ka metlha ka ntlha ya me, o sa boife se motho a ka se dirang, gonne Ke na le wena. Amene."
                }
            ]
        },
        "/study/scriptures/dc-testament/dc/31": {
            "uri": "/study/scriptures/dc-testament/dc/31",
            "title": "Dithuto le Dikgolagano 31",
            "data_type": "chapter",
            "chapter_name": "Tsetlana 31",
            "chapter_summary": [
                "1–6, Thomas B. Marsh o biditswe go rera efangele mme o solofetswa tlhogonolofalo ya ba lolwapa la gagwe; 7–13, O gakololwa go nna pelotelele, go rapela ka metlha, le go sala morago Mogomotsi."
            ],
            "verses": [
                {
                    "number": 1,
                    "text": "Thomas, morwaaka, o sego ka ntlha ya tumelo ya gago mo tirong ya me."
                },
                {
                    "number": 2,
                    "text": "Bona, o nnile le dipogisego tse dintsi ka ntlha ya lolwapa la gago; le fa go ntse jalo, ke tlaa go segofatsa le lolwapa lwa gago, ee, bana ba gago; mme letsatsi le e tla leo ba tlaa dumelang le go itse boammaaruri le go nna bangwefela le wena mo kerekeng ya me."
                },
                {
                    "number": 3,
                    "text": "Tsholetsa pelo ya gago mme o itumele, gonne oura ya thomo ya gago e tlile; mme loleme lwa gago lo tlaa hunologa, mme o tlaa bolela mafoko a a molemo a boitumelo jo bogolo mo losikeng le."
                },
                {
                    "number": 4,
                    "text": "O tlaa bolela dilo tse di senoletsweng motlhanka wa me Joseph Smith, Jun. O tlaa simolola go rera go tswa mo nakong eno go ya pele, ee, go roba mo tshimong e e setseng e le tshweu go fisiwa."
                },
                {
                    "number": 5,
                    "text": "Ke gone ka moo, latlhela sekele ya gago ka Mowa wa gago otlhe, mme dibe tsa gago o di itshwaretswe, mme o tlaa beleswa dingata mo mokwatleng, gonne modiri o tshwanetswe ke tuelo ya gagwe. Ke gone ba lolwapa la gago ba tlaa tshela."
                },
                {
                    "number": 6,
                    "text": "Bona, ammaaruri ke a go raya, ba tlogele fela ka nakonyana, mme o bolele lefoko la me, mme ke tlaa ba baakanyetsa bonno."
                },
                {
                    "number": 7,
                    "text": "Ee, ke tlaa bula dipelo tsa batho, mme ba tlaa go amogela. Mme ke tlaa tlhomamisa kereke ka seatla sa gago;"
                },
                {
                    "number": 8,
                    "text": "Mme o tlaa ba thatafatsa le go ba baakanyetsa nako e ba tlaa bong ba kgobokanngwa."
                },
                {
                    "number": 9,
                    "text": "Nna pelotelele mo dipogisegong, se kgale bao ba go kgalang. Laola ntlo ya gago ka pelonolo, mme o tlhomame."
                },
                {
                    "number": 10,
                    "text": "Bona, ke a go raya gore o tlaa nna ngaka mo kerekeng, mme e seng mo lefatsheng, gonne ga ba kitla ba go amogela."
                },
                {
                    "number": 11,
                    "text": "Yang gongwe le gongwe kwa ke go ratang, mme o tlaa neelwa ka Mogomotsi se o tlaa se dirang le kwa o tlaa yang teng."
                },
                {
                    "number": 12,
                    "text": "Rapela ka metlha, e sere kgotsa wa tsena mo thaelong mme wa latlhegelwa ke tuelo ya gago."
                },
                {
                    "number": 13,
                    "text": "O ikanyege go ya bokhutlong, mme bona, ke na le wena. Mafoko ano ga se a motho le fa e le a batho, mme ke ame, e bong Jeso Keresete, Morekolodi wa gago, ka thato ya ga Rara. Amene."
                }
            ]
        },
        "/study/scriptures/dc-testament/dc/32": {
            "uri": "/study/scriptures/dc-testament/dc/32",
            "title": "Dithuto le Dikgolagano 32",
            "data_type": "chapter",
            "chapter_name": "Tsetlana 32",
            "chapter_summary": [
                "1–3, Parley P. Pratt le Ziba Peterson ba biditswe go rerela Balamane le go pata Oliver Cowdery le Peter Whitmer Jr.; 4–5, Ba tshwanelwa ke go rapelela go tlhaloganya dikwalo tse di boitshepo."
            ],
            "verses": [
                {
                    "number": 1,
                    "text": "Mme jaanong mabapi le motlhanka wa me Parley P. Pratt, bona, ka re go ene gore fela jaaka ke tshedile Ke rata gore a bolele efangele ya me mme a ithute ga me, e bile a nne bonolo le boingotlo mo pelong."
                },
                {
                    "number": 2,
                    "text": "Mme seo se Ke se mo laoletseng ke gore a tsamaye le batlhanka ba me, Oliver Cowdery le Peter Whitmer, Jun., mo nageng mo gare ga Balamane."
                },
                {
                    "number": 3,
                    "text": "Mme Ziba Peterson le ene o tlaa tsamaya le bone; mme nna ka sebele ke tlaa tsamaya le bone ke le mo gare ga bone; mme ke mmueledi wa bone le Rara, mme ga go sepe se se tlaa ba fenyang."
                },
                {
                    "number": 4,
                    "text": "Mme ba tlhokomele seo se se kwadilweng, mme ba seke ba ipaya mo go epe e nngwe tshenolo; mme ba rapele ka metlha gore ke tle ke phutolole sone seo gore ba se tlhaloganye."
                },
                {
                    "number": 5,
                    "text": "Mme ba tlhokomele mafoko ano e bile ba se a tshamekise, mme ke tlaa ba segofatsa. Amene."
                }
            ]
        },
        "/study/scriptures/dc-testament/dc/33": {
            "uri": "/study/scriptures/dc-testament/dc/33",
            "title": "Dithuto le Dikgolagano 33",
            "data_type": "chapter",
            "chapter_name": "Tsetlana 33",
            "chapter_summary": [
                "1–4, Babereki ba biditswe go bolela efangele mo oureng ya lesome le motso; 5–6, Kereke e a tlhomamisiwa, mme bakgethwa ba tshwanetse go phuthiwa; 7–10, Ikwatlhayeng, gonne bogosi jwa legodimo bo atametse; 11–15, Kereke e agilwe mo lefikeng la efangele; 16–18, Baakanyetsang go tla ga Monyadi."
            ],
            "verses": [
                {
                    "number": 1,
                    "text": "Bonang, ke a lo raya, batlhanka ba me Ezra le Northrop, bulang ditsebe tsa lona mme lo reetse lentswe la Morena Modimo wa lona, yoo lefoko la gagwe le tshidileng le tlhaga, le bogale go feta tshaka e e magale mabedi, go kgaoganya ditokololo le moko, pelo le mowa, e bile le lemoga megopolo le maikaelelo a pelo."
                },
                {
                    "number": 2,
                    "text": "Gonne ammaaruri, ammaaruri, ke a lo raya lo bileditswe go tsholetsa mantswe a lona lo gelebetega jaaka porompeta, go bolela efangele ya me mo losikeng le le kgopo e bile le le logwadi."
                },
                {
                    "number": 3,
                    "text": "Gonne bonang, tshimo e setse e le tsweu go robiwa; mme ke nako ya lesome le motso, e bile ke nako ya bofelo e ke tlaa bitsang badiri mo tshimong ya me ya mofine."
                },
                {
                    "number": 4,
                    "text": "Mme tshimo ya me ya mofine e leswefaditswe gongwe le gongwe; mme ga gona ope yo o dirang molemo fa e se ba se kae; mme ba dira diphoso gantsi ka ntlha ya boperesiti jwa manweenwee, botlhe ba na le ditlhaloganyo tse di bodileng."
                },
                {
                    "number": 5,
                    "text": "Mme ammaaruri, ammaaruri, ke a lo raya, gore kereke e ke e tlhomamisitse le go e bitsa go tswa mo nageng."
                },
                {
                    "number": 6,
                    "text": "Mme fela jalo ke tlaa phutha bakgethwa ba me go tswa dikhutlong tse nne tsa lefatshe, le e leng botlhe ba ba tlaa dumela mo go nna, mme ba reetsa lentswe la me."
                },
                {
                    "number": 7,
                    "text": "Ee, ammaaruri, ammaaruri, ke a lo raya, gore tshimo e setse e le tshweu go robiwa, ke gone, latlhelang disekele tsa lona, mme lo robe ka maatla otlhe a lona, tlhaloganyo, le nonofo."
                },
                {
                    "number": 8,
                    "text": "Bulang melomo ya lona mme e tlaa tlatswa, mme lo tlaa nna fela jaaka Nefi wa bogologolo, yoo tsereng loeto go tswa Jerusalema mo nageng."
                },
                {
                    "number": 9,
                    "text": "Ee, bulang melomo ya lona mme le se rekegele sepe, mme lo tlaa beleswa ka dingata mo mekwatleng ya lona, gonne bonang, ke na le lona."
                },
                {
                    "number": 10,
                    "text": "Ee, bulang melomo ya lona mme e tlaa tlatswa, lo re: Ikwatlhayeng, ikwatlhayeng, mme lo baakanye tsela ya Morena, mme lo siamise ditsela tsa gagwe; gonne bogosi jwa legodimo bo atametse;"
                },
                {
                    "number": 11,
                    "text": "Ee, ikwatlhayeng lo bo lo kolobediwe, mongwe le mongwe wa lona, go bona boitshwarelo jwa dibe tsa lona, ee, lo kolobediwe le e leng ka metsi, mme morago go tle kolobetso ya molelo le ya Mowa o o Boitshepo."
                },
                {
                    "number": 12,
                    "text": "Bonang, ammaaruri, ammaaruri, ke a lo raya, se ke efangele ya me; mme gakologelwang gore ba tshwanetse go nna le tumelo mo go nna kgotsa ga ba ka ke ba bolokwa ka mokgwa ope;"
                },
                {
                    "number": 13,
                    "text": "Mme ke tlaa aga kereke ya me mo lefikeng le; ee, lo agilwe mo lefikeng le, mme fa lo tswelela, nonofo ya bobipo ga e kitla e lo fenya."
                },
                {
                    "number": 14,
                    "text": "Mme lo tlaa gakologelwa melawana ya kereke le dikgolagano go di tshegetsa."
                },
                {
                    "number": 15,
                    "text": "Mme le fa e le mang yo o nang le tumelo lo tlaa mo tlhomamisa mo kerekeng ya me, ka go mmaya diatla, mme Ke tlaa mo naya neo ya Mowa o o Boitshepo."
                },
                {
                    "number": 16,
                    "text": "Mme Buka ya ga Momone le dikwalo tse di boitshepo di neetswe ke nna go le kaela; mme thata ya Mowa wa me e rudisa dilo tsotlhe."
                },
                {
                    "number": 17,
                    "text": "Ke gone, ikanyegeng, lo rapele ka metlha, mme baakanyang dipone tsa lona di tuka, lo na le leokwane, gore lo bo lo iketleeditse ka go tla ga Monyadi—"
                },
                {
                    "number": 18,
                    "text": "Gonne bonang, ammaaruri, ammaaruri, ke a lo raya, gore ke tla ka pela. Fela jalo. Amene."
                }
            ]
        },
        "/study/scriptures/dc-testament/dc/34": {
            "uri": "/study/scriptures/dc-testament/dc/34",
            "title": "Dithuto le Dikgolagano 34",
            "data_type": "chapter",
            "chapter_name": "Tsetlana 34",
            "chapter_summary": [
                "1–4, Ba ba ikanyegang ba nna barwa Modimo ka Tetlanyo; 5–9, Thero ya efangele e baakanyetsa tsela ya Go Tla ga Bobedi; 10–12, Seperofeti se tla ka thata ya Mowa o o Boitshepo."
            ],
            "verses": [
                {
                    "number": 1,
                    "text": "Morwaaka Orson, reetsa tlhwaya tsebe mme o utlwe le go bona se Nna, Morena Modimo, ke tlaa se go rayang, e bong Jeso Keresete Morekolodi wa gago;"
                },
                {
                    "number": 2,
                    "text": "Lesedi le botshelo jwa lefatshe, lesedi le le phatshimang mo lefifing mme lefifi la se ka la amogalana nalo;"
                },
                {
                    "number": 3,
                    "text": "Yo o ratileng lefatshe mo go kalokalo gore a ntshe botshelo jwa gagwe, gore botlhe ba ba tlaa dumelang ba ka nna bana ba Modimo. Ke gone o morwaake;"
                },
                {
                    "number": 4,
                    "text": "Mme o sego gonne o dumetse;"
                },
                {
                    "number": 5,
                    "text": "Mme o sego thata gonne o biditswe ke nna go rera efangele ya me—"
                },
                {
                    "number": 6,
                    "text": "Go tsholetsa lentswe o gelebetega jaaka porompeta, ka boleele le ka modumo o o kwa godimo, mme o bolela boikwatlhao mo losikeng le le kgopo e bile le le logwadi, go baakanyetsa tsela ya Morena ya Go Tla ga gagwe ga Bobedi."
                },
                {
                    "number": 7,
                    "text": "Gonne bona, ammaaruri, ammaaruri, ke a go raya, nako e tloga e atamela eo ke tlaa a tlang mo lerung le ka thata le ka kgalalelo e kgolo."
                },
                {
                    "number": 8,
                    "text": "Mme e tlaa nna letsatsi le legolo ka nako ya go tla ga me, gonne ditshaba tsotlhe di tlaa roroma."
                },
                {
                    "number": 9,
                    "text": "Mme pele ga letsatsi le legolo leo le tlaa tla, letsatsi le tlaa fifala, mme ngwedi o fetolwe madi; le dinaledi di tlaa gana go phatshima ga tsone, mme tse dingwe di tlaa wa, mme tshenyego e kgolo e emetse baikepi."
                },
                {
                    "number": 10,
                    "text": "Ke gone, tsholetsa lentswe mme o se rekegele sepe, gonne Morena Modimo o buile, ke gone ka moo perofesa, mme o tlaa newa ka thata ya Mowa o o Boitshepo."
                },
                {
                    "number": 11,
                    "text": "Mme fa o ikanyega, bona, ke na le wena go fitlha ke tla—"
                },
                {
                    "number": 12,
                    "text": "Mme ammaaruri, ammaaruri, ke a go raya, ke tla ka pela. Ke Morena wa gago le Morekolodi wa gago. Fela jalo. Amene."
                }
            ]
        },
        "/study/scriptures/dc-testament/dc/35": {
            "uri": "/study/scriptures/dc-testament/dc/35",
            "title": "Setlhogo sa Tsebe",
            "data_type": "chapter",
            "book_title": "Dithuto le Dikgolagano tsa Kereke ya ga Jeso Keresete ya Baitshepi ba Malatsi a Bofelo",
            "subtitle": [
                "Tse di nang le Ditshenolo tse di Neetsweng go Moperofeti, Joseph Smith, Ka Dingwe Ditlalaletso ka Batlhatlhami ba Gagwe mo Boporesidenteng jwa Kereke"
            ],
            "text": [
                "Anamisitswe ke Kereke ya ga Jeso Keresete ya Baitshepi ba Malatsi a Bofelo",
                "Salt Lake City, Utah, USA",
                "© 2013 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/dc-testament/dc/36": {
            "uri": "/study/scriptures/dc-testament/dc/36",
            "title": "Dithuto le Dikgolagano 36",
            "data_type": "chapter",
            "chapter_name": "Tsetlana 36",
            "chapter_summary": [
                "1–3, Morena o baya seatla sa Gagwe mo go Edward Partridge ka seatla sa ga Sidney Rigdon; 4–8, Motho mongwe le mongwe yo o amogelang efangele le boperesiti o tshwanetse go bilediwa go tswela pele mme a rere."
            ],
            "verses": [
                {
                    "number": 1,
                    "text": "Go bua jaana Morena Modimo, Mothata wa Iseraele: Bona, ke a go raya, motlhanka wa me Edward, gore o segofaditswe, mme dibe tsa gago o di itshwaretswe, mme o bileditswe go rera efangele ya me jaaka ekete ka lentswe la porompeta;"
                },
                {
                    "number": 2,
                    "text": "Mme Ke tlaa baya seatla sa me mo go wena ka seatla sa motlhanka wa me Sidney Rigdon, mme o tlaa amogela Mowa wa me, Mowa o o Boitshepo, e bong Mogomotsi, yoo tla go rutang dilo tsa kagiso tsa bogosi;"
                },
                {
                    "number": 3,
                    "text": "Mme o tlaa e bolela ka lentswe le le kwa godimo, o re: Hosanna, a go bakwe leina la Modimo mogodimodimo."
                },
                {
                    "number": 4,
                    "text": "Mme jaanong pitso e le taelo ke a go di neela mabapi le batho botlhe—"
                },
                {
                    "number": 5,
                    "text": "Gore botlhe ba ba tlaa tlang fa pele ga batlhanka ba me Sidney Rigdon le Joseph Smith, Jun., ba amogela pitso e le taelo, ba tlaa tlhongwa le go romelwa go rera efangele e e sa khutleng mo gare ga ditshaba—"
                },
                {
                    "number": 6,
                    "text": "Ba bolela boikwatlhao, ba re: Ipolokeng mo losikeng lo, lo lo sokameng lo le kgopo, mme tswayang mo molelong, lo tlhowe le tsone diaparo tse di mathegetsweng ke nama."
                },
                {
                    "number": 7,
                    "text": "Mme taelo e e tlaa neelwa bagolwane ba kereke ya me, gore motho mongwe le mongwe yo o tlaa e amogelang ka bongwefela jwa pelo a ka tlhongwa le go romelwa, fela jaaka ke buile."
                },
                {
                    "number": 8,
                    "text": "Ke nna Jeso Keresete, Morwa Modimo; mme ke gone, tlamang matheka a lona mme Ke tlaa tla ka tshoganyetso kwa tempeleng ya me. Fela jalo. Amene."
                }
            ]
        },
        "/study/scriptures/dc-testament/dc/37": {
            "uri": "/study/scriptures/dc-testament/dc/37",
            "title": "Dithuto le Dikgolagano 37",
            "data_type": "chapter",
            "chapter_name": "Section 37",
            "chapter_summary": [
                "1–4, Baitshepi ba bileditswe go phuthegela kwa Ohio."
            ],
            "verses": [
                {
                    "number": 1,
                    "text": "Bonang, ke a lo raya gore ga go molemo mo go nna gore lo tshwanetse go ka ranola go fitlha lo ya kwa Ohio, mme se ka ntlha ya mmaba le ka ntlha ya lona."
                },
                {
                    "number": 2,
                    "text": "Mme gape, Ke a lo raya gore ga lo kitla lo tsamaya go fitlha lo rera efangele ya me mo dikarolong tseo, mme lo thatafaditse kereke gongwe le gongwe kwa e fitlhelwang teng, mme bogolo thata mo Colesville; gonne, bonang, ba nthapela ka tumelo e kgolo."
                },
                {
                    "number": 3,
                    "text": "Mme gape, taelo ke e neela kereke, gore go tshwanetse mo go nna gore ba ka phuthegela mmogo kwa Ohio, go baakanyetsa nako e motlhanka wa me Oliver Cowdery a tlaa boelang kwa go bone."
                },
                {
                    "number": 4,
                    "text": "Bonang, seno ke tlhalefo, mme motho mongwe le mongwe a itlhophele ka bo ene go fitlha Ke tla. Fela jalo. Amene."
                }
            ]
        },
        "/study/scriptures/dc-testament/dc/38": {
            "uri": "/study/scriptures/dc-testament/dc/38",
            "title": "Dithuto le Dikgolagano 38",
            "data_type": "chapter",
            "chapter_name": "Tsetlana 38",
            "chapter_summary": [
                "1–6, Keresete o bopile dilo tsotlhe; 7–8, O mo gare ga Baitshepi ba Gagwe, bao ba tlaa tlogang ba mmona; 9–12, Nama yotlhe e bodile fa pele ga Gagwe; 13–22, O beetse fa thoko lefatshe la tsholofetso go ruiwa ke Baitshepi ba Gagwe mo nakong le ka bosakhutleng; 23–27, Baitshepi ba laelwa gore ba tshwaragane le go tlotlana jaaka bakaulengwe; 28–29, Dintwa di bonelwa pele; 30–33, Baitshepi ba tlaa neelwa thata go tswa kwa godimo le go tswela pele mo gare ga ditshaba tsotlhe; 34–42, Kereke e laelwa go tlamela bahumanegi le batlhoki le go batla dikhumo tsa bosakhutleng."
            ],
            "verses": [
                {
                    "number": 1,
                    "text": "Go bua jaana Morena Modimo wa gago, e bong Jeso Keresete, Ke ntse Yoo Mogolo, Alefa le Omega, tshimologo le bokhutlo, ene yo o lebeletseng mo lohalahaleng le le a tlhameng la bosakhutleng, le magosana otlhe a masomosomo a legodimo, pele ga lefatshe le dirwa;"
                },
                {
                    "number": 2,
                    "text": "Ene yoo a itseng dilo tsotlhe, gonne dilo tsotlhe di teng fa pele ga matlho ame;"
                },
                {
                    "number": 3,
                    "text": "Ke nna yo ke buileng, mme lefatshe le ne la dirwa, mme dilo tsotlhe di tsile ka nna."
                },
                {
                    "number": 4,
                    "text": "Ke nna yo ke tseetseng Sione wa ga Enoko mo sehubeng sa me; mme ammaaruri, ka re, fela jaaka botlhe ba dumetse mo leineng la me, gonne ke nna Keresete, mme mo leineng la me, ka molemo wa madi a ke a tsholotseng, ke ba kokotleletse fa pele ga ga Rara."
                },
                {
                    "number": 5,
                    "text": "Mme bonang, masalela a baikepi ke ba tshwere ka dikeetane tsa lefifi go fitlha katlholo ya letsatsi le legolo, e e tlaa tlang kwa bokhutlong jwa lefatshe;"
                },
                {
                    "number": 6,
                    "text": "Mme fela jalo ke tlaa dira gore baikepi ba tshegediwe, ba ba se kitlang ba utlwa lentswe la me mme ba thatafatsa dipelo tsa bone, mme bohutsana, bohutsana, bohutsana ke khutso ya bone."
                },
                {
                    "number": 7,
                    "text": "Mme bonang, ammaaruri, ammaaruri ke a lo raya gore matlho a me a mo go lona. Ke mo gare ga lona mme ga lo kake lwa mpona;"
                },
                {
                    "number": 8,
                    "text": "Mme letsatsi le tloga le tla fa lo tlaa mponang, le go itse gore Ke Ke Ntse; gonne sesiro sa lefifi se tlaa tloga se kgagolwa, mme yo o sa itshekisiwang ga a kitla a itshokela letsatsi leo."
                },
                {
                    "number": 9,
                    "text": "Ke gone, tlamang matheka a lona lo ipaakanye. Bonang, bogosi ke jwa lona, mme mmaba ga a kitla a fenya."
                },
                {
                    "number": 10,
                    "text": "Ammaaruri ke a lo raya, lo ntlafetse, mme e seng lotlhe; e bile ga go ope wa lona yo ke itumelang thata ka ene;"
                },
                {
                    "number": 11,
                    "text": "Gonne nama yotlhe e bodile fa pele ga me; mme dithata tsa lefifi di a fenya mo lefatsheng, mo gare ga bana ba batho, mo ponalong ya masomosomo otlhe a legodimo—"
                },
                {
                    "number": 12,
                    "text": "Mo go dirang gore tidimalo e buse, mme bosakhutleng jotlhe bo tlhokofaditswe, mme baengele ba emetse taelo e kgolo go roba lefatshe, go phutha mhero gore o fisiwe; mme, bonang, baba ba bopagane."
                },
                {
                    "number": 13,
                    "text": "Mme jaanong ke le supetsa bosaitseweng, selo se se dirwang mo matlwaneng a a kwa teng, go diragatsa e bong tshenyego ya lona mo tswelelong ya nako, mme ga lo a itse;"
                },
                {
                    "number": 14,
                    "text": "Mme jaanong ke a lo bolelela, mme lo sego, e seng ka ntlha ya boikepo jwa lona, le fa e le ka dipelo tsa lona tse di sa dumeleng; gonne ammaaruri bangwe ba lona ba molato fa pele ga me, mme ke tlaa nna kutlwelobotlhoko mo bokoweng jwa lona."
                },
                {
                    "number": 15,
                    "text": "Ke gone ka moo, thatafalang go tloga fa, se boifeng, gonne bogosi ke jwa lona."
                },
                {
                    "number": 16,
                    "text": "Mme ka poloko ya lona ke lo neela taelo, gonne ke utlwile dithapelo tsa lona, mme bahumanegi ba ngongoregile fa pele ga me, mme bahumi ke ba bopile, mme nama yotlhe ke ya me, mme e bile ga ke motlhaodi wa batho."
                },
                {
                    "number": 17,
                    "text": "Mme ke humisitse lefatshe, mme bonang ke sebeo sa dinao tsa me, ke gone, gape ke tlaa ema mo go lone."
                },
                {
                    "number": 18,
                    "text": "Mme ke tshotse e bile ke rata go le neela mahumo a magolo, e bong lefatshe la tsholofetso, lefatshe le le elelang ka mashi le dinotshe, le mo go lone go se kitlang go nna le phutso mogang Morena a tlang;"
                },
                {
                    "number": 19,
                    "text": "Mme ke tlaa lo le neela e le lefatshe la lona la boswa, fa lo le batla ka dipelo tsa lona tsotlhe."
                },
                {
                    "number": 20,
                    "text": "Mme se e tlaa nna kgolagano ya me le lona, lo tlaa nna le lone e le lefatshe la boswa jwa lona, le la boswa jwa bana ba lona ka bosenang bokhutlo, fa lefatshe le santse le le tsweletse, mme lo tlaa le rua gape mo bosakhutleng, le sa tlhole le feta."
                },
                {
                    "number": 21,
                    "text": "Mme, ammaaruri ke a lo raya gore mo nakong ga lo kitla lo nna le kgosi le fa ele mmusi, gonne Ke tlaa nna kgosi ya lona mme ke tlaa lo disa."
                },
                {
                    "number": 22,
                    "text": "Ke gone, utlwang lentswe la me mme lo ntshaleng morago, mme lo tlaa nna batho ba ba gololesegileng, mme lo seka lwa nna le melao fa e se melao ya me fa ke tla, gonne ke nna moneedimolao wa lona, mme ke eng se se ka thibang seatla sa me?"
                },
                {
                    "number": 23,
                    "text": "Mme, ammaaruri ke a lo raya, rutanang go ya ka ofisi e ke lo tlhomileng mo go yone;"
                },
                {
                    "number": 24,
                    "text": "Mme a motho mongwe le mongwe a tlotle mokaulengwe wa gagwe jaaka a itlotla, mme ba diragatse bomolemo le boitshepo fa pele ga me."
                },
                {
                    "number": 25,
                    "text": "Mme gape Ke a lo raya, a motho mongwe le mongwe a tlotle mokaulengwe wa gagwe jaaka a itlotla."
                },
                {
                    "number": 26,
                    "text": "Gonne ke mang motho mo gare ga lona yo e reng a na le barwa ba le lesome le bobedi, a bile a sa ba tlotle, mme ba mo direla ka boikobo, mme a reye yo mongwefela a re: Apara magasigasi mme o nne fa; mme go yo mongwe: Apara makgasa mme o nne fa le—mme a lebe barwa ba gagwe mme a re ke mosiami?"
                },
                {
                    "number": 27,
                    "text": "Bonang, seno ke se lo neetse jaaka setshwantsho, mme se ntse fela jaaka Ke ntse. Ke a lo raya, nnang bangwefela; mme fa lo se bangwefela ga lo ba me."
                },
                {
                    "number": 28,
                    "text": "Mme gape, Ke a lo raya gore mmaba mo matlwaneng a a kwa teng o batla matshelo a lona."
                },
                {
                    "number": 29,
                    "text": "Lo utlwa ka dintwa mo mafatsheng a a kgakala, mme lo re go tloga go nna dintwa tse dikgolo mo mafatsheng a a kgakala mme ga lo itse dipelo tsa batho ba ba mo lefatsheng la lona."
                },
                {
                    "number": 30,
                    "text": "Ke lo bolelela dilo tse ka ntlha ya dithapelo tsa lona; ke gone, bolokang tlhalefo mo dihubeng tsa lona, e sere kgotsa boikepo jwa batho jwa senola dilo tse mo go lona ka boikepo jwa bone, ka mokgwa o o tlaa buang mo ditsebeng tsa lona ka lentswe le le kwa godimo go na le leo le le tlaa tshikinyang lefatshe; mme fa lo ipaakantse ga lo kitla lo boifa."
                },
                {
                    "number": 31,
                    "text": "Mme gore lo tle lo falole thata ya mmaba, mme lo phuthegele kwa go nna lo le batho ba tshiamo, lo sena selabe e bile lo sena molato—"
                },
                {
                    "number": 32,
                    "text": "Ke gone, ka lebaka le ke lo neetse taelo gore lo tshwanetse go ya kwa Ohio; mme koo ke tlaa lo neela molao wa me; mme ko o lo tlaa apesiwa ka nonofo e e tswang kwa godimo;"
                },
                {
                    "number": 33,
                    "text": "Mme go tswa foo, le fa e le mang yo ke tlaa ratang a tswela pele mo gare ga ditshaba tsotlhe, mme o tlaa bolelelwa se a tlaa se dirang, gonne ke na le tiro e kgolo e e beilweng mo mabolokelong, gonne Iseraele o tlaa bolokwa, mme Ke tlaa ba etelelapele gongwe le gongwe fela kwa ke ratang teng, mme ga gona thata epe e e tlaa thibelang seatla sa me."
                },
                {
                    "number": 34,
                    "text": "Mme jaanong, Ke neela kereke mo dikarolong tse taelo, gore batho bangwe mo gare ga bone ba tlaa tlhomiwa, mme ba tlaa tlhomiwa ka lentswe la kereke;"
                },
                {
                    "number": 35,
                    "text": "Mme ba tlaa tlhokomela bahumanegi le batlhoki, le go ba direla go ba thusa gore ba se kitla ba sotlega; mme ba ba romele kwa lefelong leo ke ba le laetseng;"
                },
                {
                    "number": 36,
                    "text": "Mme se e tlaa nna tiro ya bone, go laola merero yotlhe ya dithoto tsa kereke e."
                },
                {
                    "number": 37,
                    "text": "Mme bone bao ba ba nang le masimo a a sa kakeng a rekisiwa, a a tlogelwe kgotsa a hirisiwe ka fa go tlaa nnang molemo ka gona mo go bone."
                },
                {
                    "number": 38,
                    "text": "Bonang gore dilo tsotlhe di a dibelwa; mme fa batho ba apesitswe ka nonofo e e tswang kwa godimo mme ba romelwa, dilo tsotlhe tse di tlaa phuthelwa mo sehubeng sa kereke."
                },
                {
                    "number": 39,
                    "text": "Mme fa lo batla mahumo se e leng thato ya ga Rara go lo a neela, lo tlaa nna bahumi ba batho botlhe, gonne lo tlaa nna le mahumo a bosakhutleng; mme go tlhokega gore mahumo a lefatshe ke a me go lo a neela; mme itiseng mo boikgogomosong, e sere kgotsa lwa nna jaaka Banefi ba bogologolo."
                },
                {
                    "number": 40,
                    "text": "Mme gape, ke a lo raya, ke lo neela taelo, gore motho mongwe le mongwe, mogolwane, moperesiti, moruti, le lone leloko, a tsamaye ka maatla, ka ditiro tsa diatla tsa gagwe, go baakanya le go diragatsa dilo tse ke di laetseng."
                },
                {
                    "number": 41,
                    "text": "Mme a thero ya lona e nne lentswe la tlhagiso, motho mongwe le mongwe go moagisanyi wa gagwe, ka bonolo le ka pelonolo."
                },
                {
                    "number": 42,
                    "text": "Mme tsamayang lo tswe mo gare ga baikepi. Ipolokeng. Lo ntlafale lona ba lo tshotseng dilwana tsa Morena. Fela jalo. Amene."
                }
            ]
        },
        "/study/scriptures/dc-testament/dc/39": {
            "uri": "/study/scriptures/dc-testament/dc/39",
            "title": "Dithuto le Dikgolagano 39",
            "data_type": "chapter",
            "chapter_name": "Tsetlana 39",
            "chapter_summary": [
                "1–4, Baitshepi ba na le thata go nna barwa Modimo; 5–6, Go amogela efangele ke go amogela Keresete; 7–14, James Covel o laetswe gore a kolobediwe mme a dire mo tshimong ya mofine ya Morena; 15–21, Batlhanka ba Morena ba tshwanetse go rera efangele pele ga Go Tla ga Bobedi; 22–24, Bao ba ba amogelang efangele ba tlaa kgobokangwa mo nakong le ka bosakhutleng."
            ],
            "verses": [
                {
                    "number": 1,
                    "text": "Tlhwayang tsebe mme lo reetse lentswe la yoo tswang bosakhutleng jotlhe go ya bosakhutleng jotlhe, Ke Ntse yoo Mogolo, e bong Jeso Keresete—"
                },
                {
                    "number": 2,
                    "text": "Lesedi le botshelo jwa lefatshe; lesedi le le phatshimang mo lefifing mme lefifi la se ka la amogalana nalo;"
                },
                {
                    "number": 3,
                    "text": "Ene yoo ke tsileng mo bogareng jwa nako kwa go bagaetsho, mme bagaetsho ba seka ba ntshola;"
                },
                {
                    "number": 4,
                    "text": "Mme botlhe ba ba ntshotseng, Ke ba neetse thata go nna barwaake; mme fela jalo Ke tlaa neela botlhe ba ba ntsholang, thata go nna barwaake."
                },
                {
                    "number": 5,
                    "text": "Mme ammaaruri, ammaaruri, ke a go raya, ene yoo amogelang efangele ya me o a nkamogela; mme yoo a sa amogeleng efangele ya me ga a nkamogele."
                },
                {
                    "number": 6,
                    "text": "Mme se ke efangele ya me—boikwatlhao le kolobetso ka metsi, mme ke gone go tle kolobetso ya molelo le ya Mowa o o Boitshepo, e bong Mogomotsi, yo o senolang dilo tsotlhe, le go ruta dilo tsa kagiso tsa bogosi."
                },
                {
                    "number": 7,
                    "text": "Mme jaanong, bona, Ke a go raya, motlhanka wa me James Covill, Ke bone ditiro tsa gago mme Ke a go itse."
                },
                {
                    "number": 8,
                    "text": "Mme ammaaruri Ke a go raya, pelo ya gago e siame fa pele ga me ka nako e; mme, bona, Ke beile ditshegofatso tse di kgolo mo tlhogong ya gago;"
                },
                {
                    "number": 9,
                    "text": "Le fa go ntse jalo, o bone bohutsana jo bogolo, gonne o nkganne gantsi ka ntlha ya boikgogomoso le matshwenyego a lefatshe."
                },
                {
                    "number": 10,
                    "text": "Mme, bona, malatsi a kgololo ya gago a tlile, fa o ka reetsa lentswe la me, le le go rayang le re: Nanoga mme o kolobediwe, o bo o tlhatswe dibe tsa gago, o bitsa leina la me, mme o tlaa amogela Mowa wa me, le tshegofatso e kgolo e o iseng o ke o itse."
                },
                {
                    "number": 11,
                    "text": "Mme fa o dira se, Ke go baakanyeditse tiro e kgolo. O tlaa rera botlalo jwa efangele ya me, e ke e rometseng mo malatsing ano a bofelo, kgolagano e Ke e rometseng go busetsa batho ba me mo mannong, ba e leng ba ntlo ya Iseraele."
                },
                {
                    "number": 12,
                    "text": "Mme go tlaa diragala gore thata e nne mo go wena, o tlaa nna le tumelo e kgolo, mme Ke tlaa nna le wena le go tsamaya fa pele ga sefatlhego sa gago."
                },
                {
                    "number": 13,
                    "text": "O bileditswe go dira mo tshimong ya me ya mofine, le go aga kereke ya me, le go tlhomamisa Sione, gore a tle a ipele mo godimo ga dithaba a bo a tlhogonolofale."
                },
                {
                    "number": 14,
                    "text": "Bona, ammaaruri, ammaaruri, Ke a go raya, ga o a bilediwa go ya kwa mafatsheng a a kwa botlhaba, mme o bileditswe go ya kwa Ohio."
                },
                {
                    "number": 15,
                    "text": "Mme e re jaaka batho ba me ba tlaa iphuthela kwa Ohio, Ke beile mo mabolokelong tshegofatso e e ntseng jaaka e e iseng e itsegeng mo gare ga bana ba batho, mme e tlaa goromeletswa mo godimo ga ditlhogo tsa bone. Mme go tsweng foo banna ba tlaa tswela pele kwa ditshabeng tsotlhe."
                },
                {
                    "number": 16,
                    "text": "Bonang, ammaaruri, ammaaruri, Ke a lo raya, gore batho ba ba mo Ohio ba mpitsa ka tumelo e kgolo, ba akanya gore Ke tlaa thiba letsogo la me mo katlholong ya ditshaba, mme ga ke kake ka itatola lefoko la me."
                },
                {
                    "number": 17,
                    "text": "Ke gone simololang go dira ka maatla a lona mme lo bitse babereki ba ba boikanyego go tla mo tshimong ya me ya mofine, gore e ka pomiwa dikala lwa bofelo."
                },
                {
                    "number": 18,
                    "text": "Mme e re ka ba ikwatlhaya mme ba amogela efangele ya me ka botlalo, mme ba itshephisiwa, ke tlaa thiba letsogo la me mo katlholong."
                },
                {
                    "number": 19,
                    "text": "Ke gone, tswela pele, o bolela ka lentswe le le kwa godimo, o re: Bogosi jwa legodimo bo atametse; o gowa: Hosana! a go bakwe leina la Modimo Mogodimodimo."
                },
                {
                    "number": 20,
                    "text": "Tswela pele o kolobetsa ka metsi, o baakanya tsela fa pele ga sefatlhego sa me ka nako ya go tla ga me;"
                },
                {
                    "number": 21,
                    "text": "Gonne nako e atametse; letsatsi kgotsa oura ga go motho ope yo o itseng; mme ruri e tlaa tla."
                },
                {
                    "number": 22,
                    "text": "Mme yoo amogelang dilo tse o a nkamogela, mme ba tlaa phutegela kwa go nna mo nakong le mo bosakhutleng."
                },
                {
                    "number": 23,
                    "text": "Mme gape, go tlaa diragala gore mo go botlhe ba o tlaa ba kolobetsang ka metsi, o tlaa ba baya diatla, mme ba tlaa amogela neo ya Mowa o o Boitshepo, mme ba tlaa lebelela ditshupo tsa go tla ga me, mme ba tlaa nkitse."
                },
                {
                    "number": 24,
                    "text": "Bonang, Ke tla ka bonako. Fela jalo. Amene."
                }
            ]
        },
        "/study/scriptures/dc-testament/dc/40": {
            "uri": "/study/scriptures/dc-testament/dc/40",
            "title": "Dithuto le Dikgolagano 40",
            "data_type": "chapter",
            "chapter_name": "Tsetlana 40",
            "chapter_summary": [
                "1–3, Poifo ya pogiso le matshwenyego a lefatshe di dira gore batho ba gane efangele."
            ],
            "verses": [
                {
                    "number": 1,
                    "text": "Bonang, ammaaruri Ke a lo raya, gore pelo ya motlhanka wa me James Covel e ne e siame fa pele ga me, gonne o golagane le nna gore o tlaa obamela lefoko la me."
                },
                {
                    "number": 2,
                    "text": "Mme o amogetse lefoko ka boipelo, mme Satane a a kofa a mo raela; mme poifo ya pogiso le ya matshwenyego a lefatshe tsa mo dira gore a gane lefoko."
                },
                {
                    "number": 3,
                    "text": "Ke gone o robile kgolagano ya me, mme go ntshaletse go dira ka ene jaaka ke bona go le molemo mo go nna. Amene."
                }
            ]
        },
        "/study/scriptures/dc-testament/dc/41": {
            "uri": "/study/scriptures/dc-testament/dc/41",
            "title": "Setlhogo sa Tsebe",
            "data_type": "chapter",
            "book_title": "Dithuto le Dikgolagano tsa Kereke ya ga Jeso Keresete ya Baitshepi ba Malatsi a Bofelo",
            "subtitle": [
                "Tse di nang le Ditshenolo tse di Neetsweng go Moperofeti, Joseph Smith, Ka Dingwe Ditlalaletso ka Batlhatlhami ba Gagwe mo Boporesidenteng jwa Kereke"
            ],
            "text": [
                "Anamisitswe ke Kereke ya ga Jeso Keresete ya Baitshepi ba Malatsi a Bofelo",
                "Salt Lake City, Utah, USA",
                "© 2013 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/dc-testament/dc/42": {
            "uri": "/study/scriptures/dc-testament/dc/42",
            "title": "Dithuto le Dikgolagano 42",
            "data_type": "chapter",
            "chapter_name": "Tsetlana 42",
            "chapter_summary": [
                "1–10, Bagolwane ba bileditswe go rera efangele, go kolobetsa basokologi, le go aga Kereke; 11–12, Ba tshwanetse go bidiwa le go tlhongwa mme ba tshwanetse go ruta melawana ya efangele jaaka e fitlhelwa mo dikwalong tse di boitshepo; 13–17, Ba tshwanetse go ruta le go perofesa ka thata ya Mowa; 18–29, Baitshepi ba laelwa gore ba seka ba bolaya, ba utswa, ba bua maaka, ba dira bofefe, ba dira boaka, kgotsa go bua bosula ka ga ba bangwe; 30–39, Melao e e laolang tshwaelo ya dithoto e bewa pele; 40–42, Boikgogomoso le botshwakga di a kgalwa; 43–52, Balwetse ba tshwanetse go fodisiwa ka ditirelo le ka tumelo; 53–60, Dikwalo tse di Boitshepo di laola Kereke mme di tshwanetse go bolelelwa lefatsheng; 61–69, Setsha sa Jerusalema yo Mosha le masaitsiweng a bogosi a tlaa senolwa; 70–73, Dithoto tse di tshwaetsweng di tshwanetse go dirisiwa go thusa badiredi ba Kereke; 74–93, Melao e e laolang kgokafalo, boaka, polao, go utswa, le go ipolela dibe e bewa pele."
            ],
            "verses": [
                {
                    "number": 1,
                    "text": "Tlhwayang tsebe, O! lona bagolwane ba kereke ya me, bao lo iphuthileng mmogo mo leineng la me, e bong Jeso Keresete Morwa Modimo yoo tshedileng, Mmoloki wa lefatshe; e re ka le dumela mo leineng la me mme lo tshegetsa ditaelo tsa me."
                },
                {
                    "number": 2,
                    "text": "Gape Ke a lo raya, tlhwayang tsebe lo utlwe lo bo lo obamele molao o Ke tlaa lo o neelang."
                },
                {
                    "number": 3,
                    "text": "Gonne ammaaruri Ka re, jaaka lo iphuthile mmogo go ya ka taelo e Ke lo laotseng ka yone, mme lo dumalane ka ga selo se sengwe fela se, e bile lo kopile Rara mo leineng la me, fela jalo lo tlaa amogela."
                },
                {
                    "number": 4,
                    "text": "Bonang, ammaaruri Ke a lo raya, Ke lo neela taelo e ya ntlha, gore lo tlaa tswela pele mo leineng la me, mongwe le mongwe wa lona, fa e se batlhanka ba me Joseph Smith, Jun., le Sidney Rigdon."
                },
                {
                    "number": 5,
                    "text": "Mme Ke ba neela taelo gore ba tlaa tswela pele ka lobakanyana, mme go tlaa neelwa ka thata ya Mowa ka nako e ba tlaa bowa ka yone."
                },
                {
                    "number": 6,
                    "text": "Mme lo tlaa tswela pele ka thata ya Mowa, lo rera efangele ya me, sebedi ka sebedi, mo leineng la me, lo tsholetsa mantswe a lona lo gelebetega jaaka porompeta, lo bolela lefoko la me jaaka baengele ba Modimo."
                },
                {
                    "number": 7,
                    "text": "Mme lo tlaa tswela pele lo kolobetsa ka metsi, lo re: Ikwatlhayeng, ikwatlhayeng, gonne bogosi jwa legodimo bo atametse."
                },
                {
                    "number": 8,
                    "text": "Mme go tswa mo lefelong le lo tlaa tswela pele kwa dikgaolong tse di kwa bophirima; mme e re ka lo tlaa ba fitlhela bone bao ba tlaa lo amogelang lo tlaa aga kereke ya me mo kgaolong nngwe le nngwe—"
                },
                {
                    "number": 9,
                    "text": "Go fitlha nako e tlaa goroga fa lo tlaa e senolelwa go tswa kwa godimo, fa toropo ya Jerusalema yoo Mosha e tlaa tlhomamisiwa, gore lo ka phutegela go le gongwefela, gore lo tle lo nne batho ba me mme Ke tlaa nna Modimo wa lona."
                },
                {
                    "number": 10,
                    "text": "Mme gape, Ke a lo raya, gore motlhanka wa me Edward Partridge o tlaa ema mo ofising e Ke mo tlhomileng mo go yone. Mme go tlaa diragala, gore fa a tlola molao yo mongwe o tlaa tlhomiwa mo boemong jwa gagwe. Fela jalo. Amene."
                },
                {
                    "number": 11,
                    "text": "Gape Ke a lo raya, gore ga go kitla go neelwa ope go tswela pele go rera efangele ya me, kgotsa go aga kereke ya me, fa e se fela a tlhomilwe ke mongwe yo o nang le taolo, mme go itsiwe mo kerekeng gore o na le taolo e bile a tlhomilwe ka mokgwa o o ke ditlhogo tsa kereke."
                },
                {
                    "number": 12,
                    "text": "Mme gape, bagolwane, baperesiti, le baruti ba kereke e ba tlaa ruta melawana ya efangele ya me, e e mo Baebeleng le Buka ya ga Momone, tse mo go tsone go leng botlalo jwa efangele."
                },
                {
                    "number": 13,
                    "text": "Mme ba tlaa ela tlhoko dikgolagano le melawana ya kereke go e diragatsa, mme tse e tlaa nna dithuto tsa bone, jaaka ba tlaa kaelwa ke Mowa."
                },
                {
                    "number": 14,
                    "text": "Mme lo tlaa neelwa Mowa ka thapelo ya tumelo; mme fa lo sa amogele Mowa ga lo kitla lo ruta."
                },
                {
                    "number": 15,
                    "text": "Mme tsotlhe tse lo tlaa ela tlhoko go di dira jaaka Ke laetse mabapi le go ruta ga lona, go fitlhelela dikwalo tse di boitshepo tsa me ka botlalo di senolwa."
                },
                {
                    "number": 16,
                    "text": "Mme fela jaaka lo tlaa tsholetsa mantswe a lona ka Mogomotsi, lo tlaa bua le go porofesa ka fa ke bonang go le molemo ka gone mo go nna;"
                },
                {
                    "number": 17,
                    "text": "Gonne, bonang, Mogomotsi o itse dilo tsotlhe, mme o supa tshupo ka Rara le ka Morwa."
                },
                {
                    "number": 18,
                    "text": "Mme jaanong, bonang, Ke bua le kereke. O se ka wa bolaya; mme yoo bolayang ga a kitla a nna le boitshwarelo mo lefatsheng le, le fa e le mo lefatsheng le le tlang."
                },
                {
                    "number": 19,
                    "text": "Mme gape, Ka re, o se ka wa bolaya; mme yoo bolayang o tlaa swa."
                },
                {
                    "number": 20,
                    "text": "O se ka wa utswa; mme yo a utswang a bo a sa ikwatlhaye o tlaa kgaolwa."
                },
                {
                    "number": 21,
                    "text": "O se ka wa bua maaka; yo a buang maaka a bo a sa ikwatlhaye o tlaa kgaolwa."
                },
                {
                    "number": 22,
                    "text": "O rate mosadi wa gago ka pelo yotlhe ya gago, mme o mo ngaparele e seng ope o sele."
                },
                {
                    "number": 23,
                    "text": "Mme ene yo a lebang mosadi fela ka go mo eletsa o tlaa latola tumelo, mme ga a kitla a nna le Mowa; mme fa a sa ikwatlhaye o tlaa kgaolwa."
                },
                {
                    "number": 24,
                    "text": "O se ka wa dira boaka; mme yoo dirang boaka, mme a bo a sa ikwatlhaye, o tlaa kgaolwa."
                },
                {
                    "number": 25,
                    "text": "Mme yoo dirileng boaka a bo a ikwatlhaya ka pelo yotlhe ya gagwe, mme a bo tlogela, e bile a sa tlhole a bo dira, o mo itshwarele;"
                },
                {
                    "number": 26,
                    "text": "Mme fa a bo dira gape, ga a kitla a itshwarelwa, mme o tlaa kgaolwa."
                },
                {
                    "number": 27,
                    "text": "O se ka wa bua bosula ka moagisanyi wa gago, le fa e le go mo utlwisa botlhoko."
                },
                {
                    "number": 28,
                    "text": "O itse melao ya me mabapi le dilo tseno e e neetsweng mo dikwalong tsa me tse di boitshepo; yo a dirang sebe mme a sa ikwatlhaye o tlaa kgaolwa."
                },
                {
                    "number": 29,
                    "text": "Fa o nthata o tlaa ntirela mme o tshegetsa ditaelo tsa me tsotlhe."
                },
                {
                    "number": 30,
                    "text": "Mme bonang, o tlaa gakologelwa bahumanegi, mme o tshwaele dithoto tsa gago go ba thusa tseo tse o nang le tsone go ba di abela, ka kgolagano le mokwalo wa molao o o sa kakeng wa robiwa."
                },
                {
                    "number": 31,
                    "text": "Mme e re ka lo abela bahumanegi dilwana tsa lona, lo tlaa go direla nna; mme di tlaa bewa fa pele ga ga bishopo wa kereke ya me le bagakolodi ba gagwe, bagolwane ba le babedi, kgotsa baperesiti ba bagolo, ba a tlaa ba tlhomang kgotsa a ba tlhomile mme a ba lomolotse ka boikaelelo jo."
                },
                {
                    "number": 32,
                    "text": "Mme go tlaa diragala, gore morago ga go bewa fa pele ga ga bishopo wa kereke ya me, mme morago ga gore o a amogetse bopaki jo mabapi le tshwaelo ya dithoto tsa kereke ya me, gore ga di kake tsa tsewa mo kerekeng, go dumalana le ditaelo tsa me, motho mongwe le mongwe o tlaa dirwa gore a nne le boikarabelo mo go nna, molebedi wa dithoto tsa gagwe, kgotsa tseo tse a di amogetseng ka tshwaelo, ka fa go mo lekaneng le ba lolwapa."
                },
                {
                    "number": 33,
                    "text": "Mme gape, fa go na le dithoto mo diatleng tsa kereke, kgotsa mongwe fela wa yone, tse di fetang tse di tlhokegang go itshetsa morago ga tshwaelo e ya ntlha, tse e leng masalela a a tshwanetseng go tshwaelwa kwa go bishopo, a tlaa bewa go direla ba ba senang sepe, ka nako le nako, gore motho mongwe le mongwe yo a nang le letlhoko o ka neelwa mo go lekaneng le go amogela go ya ka go tlhoka ga gagwe."
                },
                {
                    "number": 34,
                    "text": "Ke gone, masalela a tlaa bewa mo ntlong ya me ya polokelo, go neelwa bahumanegi le batlhoki, jaaka go tlaa tlhomiwa ke lekgotla le legolo la kereke, le bishopo le lekgotla la gagwe;"
                },
                {
                    "number": 35,
                    "text": "Mme ka boikaelelo jwa go reka mafatshe go thusa batho botlhe ba kereke, le go aga matlo a kobamelo, le go aga Jerusalema yo Mosha yo o tlaa senolwang morago ga fa—"
                },
                {
                    "number": 36,
                    "text": "Gore batho ba me ba kgolagano ba ka phuthegela go le gongwefela mo letsatsing leo ka lone Ke tlaa tlang mo tempeleng ya me. Mme se Ke se direla poloko ya batho ba me."
                },
                {
                    "number": 37,
                    "text": "Mme go tlaa diragala, gore yo a leofang mme a sa ikwatlhae o tlaa kgaolwa mo kerekeng, mme ga a kitla a amogela gape seo se a se tshwaetseng bahumanegi le batlhoki ba kereke ya me, kgotsa ka mafoko a mangwe, mo go nna—"
                },
                {
                    "number": 38,
                    "text": "E re ka lo se direla ba ba botlana ba, lo go direla nna."
                },
                {
                    "number": 39,
                    "text": "Gonne go tlaa diragala, gore seo se ke se buileng ka melomo ya baperofeti ba me se tlaa diragala; gonne Ke tlaa tshwaela mahumo a a tswang mo go bao ba ba amogelang efangele ya me mo gare ga Baditshaba bahumanegi ba batho ba me ba e leng ba ntlo ya Iseraele."
                },
                {
                    "number": 40,
                    "text": "Mme gape, ga lo kitla lo ikgodisa mo dipelong tsa lona, a diaparo tsotlhe tsa lona di se nne le mekgabisa, mme bontle jwa tsone e nne bontle jwa tiro ya diatla tsa lona;"
                },
                {
                    "number": 41,
                    "text": "Mme a dilo tsotlhe di dirwe ka phepafalo fa pele ga me."
                },
                {
                    "number": 42,
                    "text": "O seka wa nna setshwakga; gonne yoo setshwakga ga a kitla a ja borotho le fa e le go apara diaparo tsa modiri."
                },
                {
                    "number": 43,
                    "text": "Mme le fa e le mang mo gare ga lona yoo lwalang, mme a sena tumelo ya go fodisiwa, mme a dumela, o tlaa otliwa ka tlekeetso yotlhe, ka ditlhatshana le dijo tse di bori, mme seo e seng ka seatla sa mmaba."
                },
                {
                    "number": 44,
                    "text": "Mme bagolwane ba kereke, ba le babedi kgotsa go feta, ba tlaa bidiwa, mme ba tlaa mo rapelela mme ba ba baya diatla mo leineng la me; mme fa ba ka swa ba tlaa swela mo go nna, mme fa ba tshela ba tlaa tshelela nna."
                },
                {
                    "number": 45,
                    "text": "Mme lo nneng mmogo ka lerato, ga ba ga tlaa gore lo lelele tatlhegelo ya bone bao ba swang, mme segolobogolo bao ba ba senang tsholofelo ya tsogo e e galalelang."
                },
                {
                    "number": 46,
                    "text": "Mme go tlaa diragala gore bao ba swelang nna ga ba kitla ba utlwa loso gope, gonne lo tlaa nna monate mo go bone;"
                },
                {
                    "number": 47,
                    "text": "Mme bao ba sa sweleng nna, bohutsana mo go bone, gonne loso lwa bone le botlhoko."
                },
                {
                    "number": 48,
                    "text": "Mme gape, go tlaa diragala gore ene yo a nang le tumelo mo go nna go fodisiwa, mme a sa laolelwa loso, o tlaa fodisiwa."
                },
                {
                    "number": 49,
                    "text": "Yo a nang le tumelo go bona o tlaa bona."
                },
                {
                    "number": 50,
                    "text": "Yo a nang le tumelo go utlwa o tlaa utlwa."
                },
                {
                    "number": 51,
                    "text": "Motlhotsi yo o nang le tumelo go tlhotsa o tlaa tlhotsa."
                },
                {
                    "number": 52,
                    "text": "Mme bao ba ba se nang tumelo go dira dilo tse, mme ba dumela mo go nna, ba na le thata go nna bana ba me; mme e re ka ba sa robe melao ya me ba tlaa itshokela makowa a bone."
                },
                {
                    "number": 53,
                    "text": "O tlhomame mo lefelong la tebalebelo ya gago."
                },
                {
                    "number": 54,
                    "text": "O seka wa tsaya seaparo sa mokaulengwe wa gago; o tlaa duela seo se o tlaa se amogelang mo mokaulengweng wa gago."
                },
                {
                    "number": 55,
                    "text": "Mme fa o amogela go feta seo se se tlaa nnang sa go go tlamela, o tlaa se isa kwa ntlong ya me ya polokelo, gore dilo tsotlhe di ka dirwa go ya ka seo se ke se buileng."
                },
                {
                    "number": 56,
                    "text": "O tlaa kopa, mme dikwalo tse di boitshepo di tlaa neelwa jaaka Ke laotse, mme di tlaa dibelwa ka pabalesego;"
                },
                {
                    "number": 57,
                    "text": "Mme go a tshwanela gore o tshwanetse go didimala mabapi le tsone, mme o seka wa di ruta go fitlha o di amogela ka botlalo."
                },
                {
                    "number": 58,
                    "text": "Mme Ke go neela taelo gore ka lobaka loo lo tlaa di ruta batho botlhe, gonne di tlaa rutwa mo ditshabeng tsotlhe, masika, diteme le batho."
                },
                {
                    "number": 59,
                    "text": "O tlaa tsaya dilo tse o di amogetseng, tse o di neetsweng mo dikwalong tse di boitshepo e le molao, go nna molao wa me go laola kereke ya me;"
                },
                {
                    "number": 60,
                    "text": "Mme yo o dirang go ya ka dilo tse o tlaa bolokwa, mme yo o sa di direng o tlaa hutsiwa fa a tswelela jalo."
                },
                {
                    "number": 61,
                    "text": "Fa o kopa, o tlaa amogela tshenolo mo tshenolong, kitso mo kitsong, gore o tle o itse masaitsiweng le dilo tsa kagiso—tse di tlisang boitumelo, tse di tlisang botshelo jo bo sa khutleng."
                },
                {
                    "number": 62,
                    "text": "O tlaa kopa, mme o tlaa senolelwa mo nakong ya me ya tshiamelo kwa Jerusalema yo Mosha a tlaa agiwang teng."
                },
                {
                    "number": 63,
                    "text": "Mme bonang, go tlaa diragala gore batlhanka ba me ba romelwe kwa botlhaba le kwa bophirima, kwa bokone le kwa borwa."
                },
                {
                    "number": 64,
                    "text": "Mme le e leng jaanong, a ene yo a yang kwa botlhaba a rute bone bao ba ba tlaa sokologang go tshabela kwa bophirima, mme se e le ditlamorago tsa seo se se tlang mo lefatsheng, mme ka makunutu a sephiri."
                },
                {
                    "number": 65,
                    "text": "Bonang, lo tlhokomele dilo tse tsotlhe, mme tuelo ya lona e tlaa nna kgolo; gonne lo neetswe go itse masaitsiweng a bogosi, mme mo lefatsheng ga go a neelwa go di itse."
                },
                {
                    "number": 66,
                    "text": "Lo tlhokomele melao e lo e amogetseng mme lo ikanyege."
                },
                {
                    "number": 67,
                    "text": "Mme morago ga fa lo tlaa amogela dikgolagano tsa kereke, tsotlhe tse di lekaneng go lo tlhomamisa, fano le kwa Jerusalema yo Mosha."
                },
                {
                    "number": 68,
                    "text": "Ke gone ka moo, yoo tlhokang botlhale, a a nkope, mme ke tlaa mo neela ka botlalo mme ke sa mo kgobe."
                },
                {
                    "number": 69,
                    "text": "Tsholetsang dipelo tsa lona lo itumele, gonne mo go lona bogosi, kgotsa ka mafoko a mangwe, dilotlele tsa kereke di neetswewe. Fela jalo. Amene."
                },
                {
                    "number": 70,
                    "text": "Baperesiti le baruti ba tlaa nna le ditebalebelo, fela jaaka maloko."
                },
                {
                    "number": 71,
                    "text": "Mme bagolwane kgotsa baperesiti ba bagolo ba ba tlhomilweng go thusa bishopo jaaka bagakolodi mo dilong tsotlhe, ba tshwanetse gore malwapa a bone a tlamelwe go tswa mo dithotong tse di tshwaetsweng kwa go bishopo, ka molemo wa bahumanegi, le ka maikaelelo a mangwe, jaaka go umakilwe go le pele."
                },
                {
                    "number": 72,
                    "text": "Kgotsa ba tshwanetse go amogela tuelo e e lekalekanang ya ditirelo tsotlhe tsa bone, le fa e le tebelo kgotsa fa go sa nna jalo, jaaka go ka ikaelelwa bogolo kgotsa go akantswe ke bagakolodi le bishopo."
                },
                {
                    "number": 73,
                    "text": "Mme bishopo, le ene, o tlaa amogela thuso ya gagwe, kgotsa tuelo e e siameng ya bodiredi jotlhe jwa gagwe mo kerekeng."
                },
                {
                    "number": 74,
                    "text": "Bonang, ammaaruri Ke a lo raya, gore le fa e le bo mang mo gare ga lona, ba ba tlogetseng balekane ba bone ka ntlha ya kgokafalo, kgotsa ka mafoko a mangwe, fa ba ka supa fa pele ga lona ka boingotlo jotlhe jwa pelo gore go ntse jalo, lo seka lwa ba kgaola mo gare ga lona;"
                },
                {
                    "number": 75,
                    "text": "Mme fa lo ka lemoga gore batho bangwe ba tlogetse balekane ba bone ka ntlha ya boaka, e bile e le bone bakgopisi, mme balekane ba bone ba tshela, a ba kgaolwe mo gare ga lona."
                },
                {
                    "number": 76,
                    "text": "Mme gape, Ke a lo raya, gore lo nne lo disitse mme lo le kelotlhoko, ka tlhomamiso yotlhe, gore lo se amogele bape ba ba ntseng jalo mo gare ga lona fa ba nyetse;"
                },
                {
                    "number": 77,
                    "text": "Mme fa ba sa nyala, a ba ikwatlhaele dibe tsotlhe tsa bone kgotsa ga lo kitla lo ba amogela."
                },
                {
                    "number": 78,
                    "text": "Mme gape, motho mongwe le mongwe yoo e leng wa kereke e ya ga Keresete, a tlhokomele go tshegetsa ditaelo tsotlhe le dikgolagano tsa kereke."
                },
                {
                    "number": 79,
                    "text": "Mme go tlaa diragala, gore fa batho bangwe mo gare ga lona ba ka bolaya a ba neelwe mme ba direlwe ka fa melaong ya lefatshe; gonne gakologelwa gore ga ba na boitshwarelo; mme go tlaa tlhomamisiwa go ya ka melao ya lefatshe."
                },
                {
                    "number": 80,
                    "text": "Mme fa monna kgotsa mosadi ope a ka dira boaka, ene o tlaa sekisiwa fa pele ga bagolwane ba babedi ba kereke, kgotsa go feta, mme lefoko lengwe le lengwe le tlaa tlhomamisiwa kgatlhanong le ene ka basupi ba le babedi ba kereke mme e seng ba baba; mme fa go na le basupi ba ba fetang bobedi go botoka."
                },
                {
                    "number": 81,
                    "text": "Mme ene o tlaa sekisiwa ka molomo wa basupi ba babedi; mme bagolwane ba tlaa baya kgang fa pele ga kereke, mme kereke e tlaa tsholetsa diatla kgatlhanong le ene, gore ba tle ba dirwe ka fa molaong wa Modimo."
                },
                {
                    "number": 82,
                    "text": "Mme fa go kgonega, go a tlhokega gore bishopo le ene a nne teng."
                },
                {
                    "number": 83,
                    "text": "Mme jaana lo tlaa dira mo dikgannyeng tsotlhe tse di tlaa tlang fa pele ga lona."
                },
                {
                    "number": 84,
                    "text": "Mme fa monna kgotsa mosadi a thukutha, o tlaa neelwa mo molaong wa lefatshe."
                },
                {
                    "number": 85,
                    "text": "Mme fa a utswa, o tlaa neelwa mo molaong wa lefatshe."
                },
                {
                    "number": 86,
                    "text": "Mme fa bua maaka, o tlaa neelwa mo molaong wa lefatshe."
                },
                {
                    "number": 87,
                    "text": "Mme fa ene a dira mokgwa ope wa tshiamololo, o tlaa neelwa mo molaong, e bong wa Modimo."
                },
                {
                    "number": 88,
                    "text": "Mme fa mokaulengwe wa gago kgotsa kgaitsadio a go kgopisa, o mo tseye gare ga gago le ene le wena fela; mme fa ene a ipolela lo agisanye."
                },
                {
                    "number": 89,
                    "text": "Mme fa a sa ipolele o tlaa mo neela kwa kerekeng, e seng kwa malokong, mme kwa bagolwaneng. Mme go tlaa dirwa mo bokopanong, mme seo e seng fa pele ga lefatshe."
                },
                {
                    "number": 90,
                    "text": "Mme fa mokaulengwe wa gago kgotsa kgaitsadio a kgopisa ba le bantsi, o tlaa otlhaiwa fa pele ga bontsi."
                },
                {
                    "number": 91,
                    "text": "Mme fa mongwe a kgopisa mo pepeneneng, o tlaa kgalemelwa mo pepeneneng, gore ene a tlhabiwe ke ditlhong. Mme fa a sa ipolele, ene o tlaa rolelwa kwa molaong wa Modimo."
                },
                {
                    "number": 92,
                    "text": "Fa mongwe a kgopisa mo sephiring, ene o tlaa kgalemelelwa mo sephiring, gore ene a nne le sebaka sa go ipolela mo sephiring mo go ene yoo a mo kgopisitseng, le mo Modimong, gore kereke e seka ya bua ka kgobolo ka ene."
                },
                {
                    "number": 93,
                    "text": "Mme jaana lo tlaa tsamaisa dilo tsotlhe."
                }
            ]
        }
    }
}