{
    "title": "Nagyértékű gyöngy",
    "uri": "/study/scriptures/pgp",
    "structure": [
        {
            "type": "content",
            "title": "címoldal",
            "uri": "/study/scriptures/pgp/title-page"
        },
        {
            "type": "content",
            "title": "Bevezetés",
            "uri": "/study/scriptures/pgp/introduction"
        },
        {
            "type": "section",
            "title": "Mózes",
            "entries": [
                {
                    "type": "content",
                    "title": "Mózes 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "Mózes 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "Mózes 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "Mózes 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "Mózes 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "Mózes 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "Mózes 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "Mózes 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "Ábrahám",
            "entries": [
                {
                    "type": "content",
                    "title": "Ábrahám 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "Ábrahám 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "Ábrahám 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "Ábrahám 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "Ábrahám 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "1. képmásolat",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "2. képmásolat",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "3. képmásolat",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "Joseph Smith – Máté",
            "uri": "/study/scriptures/pgp/js-m/1"
        },
        {
            "type": "content",
            "title": "Joseph Smith története",
            "uri": "/study/scriptures/pgp/js-h/1"
        },
        {
            "type": "content",
            "title": "A Hittételek",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "címoldal",
            "data_type": "chapter",
            "book_title": "A Nagyértékű gyöngy",
            "subtitle": [
                "Válogatások Joseph Smith kinyilatkoztatásaiból, fordításaiból és elbeszéléseiből, aki első prófétája, látnoka és kinyilatkoztatója Az Utolsó Napok Szentjeinek Jézus Krisztus Egyházának"
            ],
            "text": [
                "Kiadja Az Utolsó Napok Szentjeinek Jézus Krisztus Egyháza",
                "USA, Utah, Salt Lake City",
                "© 2004, Intellectual Reserve, Inc.",
                "All rights reserved",
                "Nyomtatva az Amerikai Egyesült Államokban 7/2005",
                "19932005",
                "Translation of the Book of Mormon, Doctrine and Covenants, and Pearl of Great Price",
                "Hungarian"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "Bevezetés",
            "data_type": "chapter",
            "book_title": "Bevezetés",
            "text": [
                "A Nagyértékű gyöngy olyan válogatott anyagok gyűjteménye, melyek több jelentős szempontból érintik Az Utolsó Napok Szentjeinek Jézus Krisztus Egyháza hitét és tanát. Ezeket Joseph Smith próféta készítette, és az egyház korabeli újságjaiban jelentek meg.",
                "Az első anyaggyűjteményt, amely A Nagyértékű gyöngy nevet viselte, 1851-ben állította össze Franklin D. Richards elder, aki akkor a Tizenkettek Tanácsának tagja és a Brit Misszió elnöke volt. Célja az volt, hogy elérhetőbbé tegyen néhány fontos cikket, amelyhez azelőtt, Joseph Smith idejében, csak szűk körben fértek hozzá az emberek. Az egyház tagságának növekedése Európa- és Amerika-szerte szükségessé tette ezek rendelkezésre bocsátását. A Nagyértékű gyöngyöt széles körben használták, majd az Első Elnökség és az 1880. október 10-én Salt Lake City-ben megtartott általános konferencia határozata alapján az egyház egyik alapműve lett.",
                "Tartalma tekintetében az egyház igényeinek megfelelően már számos módosításra került sor. 1878-ban sor került Mózes könyve olyan részeinek hozzáadására, amelyeket az első kiadás nem tartalmazott. 1902-ben kihagyásra kerültek a Nagyértékű gyöngy egyes részei, amelyek a Tan és a szövetségekben szintén megjelentek. 1902-ben a fejezetekre és versekre történő tagolásra, valamint a lábjegyzetekre is sor került. 1921-ben jelent meg az első dupla oszlopos szedésű szöveg és a tárgymutató. 1976 áprilisáig további változtatásokra nem került sor, amikor is két kinyilatkoztatás lett az anyaghoz csatolva. 1979-ben ez a két rész átkerült a Nagyértékű gyöngyből a Tan és a szövetségekbe, ahol jelenleg a 137. és a 138. szakaszként jelenik meg. A mostani kiadáson is sor került néhány változtatásra, hogy a szöveg összhangban álljon a korábbi dokumentumokkal.",
                "A következőkben rövid bevezetést adunk a jelenlegi tartalmat illetően:",
                "Válogatások Mózes könyvéből. Kivonat Joseph Smith bibliafordításának Mózes első könyvéből, amelyhez 1830 júniusában kezdett hozzá (History of the Church [Az egyház története]), 1:98–101, 131–139).",
                "Ábrahám könyve. Fordítás egyiptomi papiruszokról, amelyek 1835-ben kerültek Joseph Smith kezébe, és Ábrahám, a pátriárka írásait tartalmazzák. A fordítás sorozatként jelent meg a Times and Seasons-ban, 1842. március elsejétől kezdődően az Illinois állambeli Nauvoo-ban (History of the Church, 4:519–534).",
                "Joseph Smith – Máté. Kivonat Máté bizonyságából Joseph Smith bibliafordításában (lásd a Tan és a szövetségek 45:60–61-es verseit, amely isteni utasítás az Újszövetség fordításának elkezdésére).",
                "Joseph Smith története. Részletek Joseph Smith hivatalos bizonyságából és történetéből amelyet 1838-ban készített, és amely sorozatként jelent meg a Times and Seasons-ban, 1842. március 15-ével kezdődően az Illinois állambeli Nauvoo-ban (History of the Church, 1:1–44).",
                "A Hittételek Az Utolsó Napok Szentjeinek Jézus Krisztus Egyházában. Joseph Smith nyilatkozata, amely az Times and Seasons-ban jelent meg, 1842. március 1-jén, az egyház rövid történetének társaságában, amely népszerűen Wentworth-levélként volt ismert (History of the Church, 4:535–541)."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "Mózes 1",
            "data_type": "chapter",
            "chapter_name": "1. Fejezet",
            "chapter_summary": [
                "Isten kinyilatkoztatja magát Mózesnek – Mózes színeváltozik – Szembesül a Sátánnal – Mózes sok lakott világot lát – A Fiú számtalan világot teremtett – Isten munkája és dicsősége az, hogy véghezvigye az ember halhatatlanságát és örök életét."
            ],
            "book_title": "Válogatások Mózes könyvéből",
            "subtitle": [
                "(1830. június)"
            ],
            "verses": [
                {
                    "number": 1,
                    "text": "Isten szavai, amelyeket Mózeshez szólt, amikor az felragadtatott egy rendkívül magas hegyre,"
                },
                {
                    "number": 2,
                    "text": "És szemtől szembe látta Istent, és beszélt vele, és Isten dicsősége Mózesen volt, ezért Mózes el tudta viselni a jelenlétét."
                },
                {
                    "number": 3,
                    "text": "És Isten szólt Mózeshez, mondván: Íme, én vagyok a Mindenható Úristen, és Végtelen az én nevem; mert napok kezdete és évek vége nélkül való vagyok; és vajon nem végtelen-e ez?"
                },
                {
                    "number": 4,
                    "text": "És íme, te az én fiam vagy; nézzél hát, és én megmutatom neked kezem alkotását; de nem mindet, mert műveim vég nélkül valók, és szavaim is, mert soha meg nem szűnnek."
                },
                {
                    "number": 5,
                    "text": "Senki nem láthatja tehát úgy minden művemet, hogy ne látná minden dicsőségemet; és senki nem láthatja minden dicsőségemet úgy, hogy utána testben a földön maradjon."
                },
                {
                    "number": 6,
                    "text": "És van egy munkám számodra, Mózes fiam; és te az én Egyszülöttem hasonlatosságára vagy; és az én Egyszülöttem a Szabadító, és az is lesz, mert ő telve van kegyelemmel és igazsággal; de rajtam kívül nincs Isten, és minden dolog jelen van nálam, mert én ismerem valamennyit."
                },
                {
                    "number": 7,
                    "text": "És most íme, ezt az egy dolgot megmutatom neked, Mózes fiam; mert te a világban vagy, és én most megmutatom neked."
                },
                {
                    "number": 8,
                    "text": "És lőn, hogy Mózes odanézett, és látta a világot, amelyen teremtetett; és Mózes látta a világot és annak széleit, és mind az emberek gyermekeit, akik teremtve vannak és voltak; amelyeken nagyon álmélkodott és csodálkozott."
                },
                {
                    "number": 9,
                    "text": "És Isten jelenléte visszahúzódott Mózestől, hogy dicsősége nem volt Mózesen; és Mózes magára hagyatott. És amint magára hagyatott, a földre rogyott."
                },
                {
                    "number": 10,
                    "text": "És lőn, hogy sok óra eltelt, mire Mózes újra visszanyerte természetes, emberhez illő erejét; és azt mondta magában: Most, ezen okból tudom, hogy az ember semmi, amely dolgot soha nem feltételeztem."
                },
                {
                    "number": 11,
                    "text": "De most saját szemeimmel láttam Istent; azonban nem a természetes, hanem a lelki szemeimmel, mert természetes szemeim nem láthatták volna; mert elsorvadtam és meghaltam volna jelenlétében; rajtam volt azonban a dicsősége; és én láttam az arcát, mert színeváltoztam előtte."
                },
                {
                    "number": 12,
                    "text": "És lőn, hogy amint Mózes kimondta e szavakat, íme, jött a Sátán, kísértve őt, mondván: Mózes, ember fia, hódolj nekem!"
                },
                {
                    "number": 13,
                    "text": "És lőn, hogy Mózes a Sátánra nézett és azt kérdezte: Ki vagy te? Mert íme, én Isten fia vagyok, az ő Egyszülöttjének hasonlatosságára; és hol van a te dicsőséged, hogy hódolnom kellene neked?"
                },
                {
                    "number": 14,
                    "text": "Mert íme, Istenre nem tekinthetek anélkül, hogy reám ne szállna a dicsősége, és ne színeváltoznék őelőtte. Terád azonban a természetes ember állapotában tekinthetek. Nem így van-e, biztosan?"
                },
                {
                    "number": 15,
                    "text": "Áldott legyen Istenem neve, mert az ő Lelke nem húzódott vissza teljesen tőlem, különben hol van a te dicsőséged, mert sötétség az énnekem. És különbséget tudok tenni közted és Isten között; mert Isten azt mondta nekem: Hódolj Istennek, mert csakis őt szolgáld!"
                },
                {
                    "number": 16,
                    "text": "Eredj innen, Sátán; ne tévessz meg engem; mert Isten azt mondta nekem: Az én Egyszülöttem hasonlatossága szerint vagy."
                },
                {
                    "number": 17,
                    "text": "És parancsolatokat is adott nekem, amikor szólított az égő bokorból, mondván: Szólítsd Istent Egyszülöttem nevében, és hódolj nekem."
                },
                {
                    "number": 18,
                    "text": "Továbbá azt mondta Mózes: Nem szűnök meg Istent szólítani, más kérdeznivalóm is van tőle: mert rajtam volt az ő dicsősége, különbséget tudok tehát tenni közte és teközted. Távozz innen, Sátán!"
                },
                {
                    "number": 19,
                    "text": "És most, amikor Mózes kimondta e szavakat, a Sátán hangos szóval felkiáltott, és toporzékolt a földön, és parancsolt, mondván: Én vagyok az Egyszülött, hódolj nekem!"
                },
                {
                    "number": 20,
                    "text": "És lőn, hogy Mózes rendkívül félni kezdett; és amint félni kezdett, meglátta a pokol keserűségét. Mindazonáltal, Istent szólítva erőt kapott, és parancsolt, mondván: Távozz tőlem, Sátán, mert ennek az egy Istennek, csak neki hódolok, aki a dicsőség Istene!"
                },
                {
                    "number": 21,
                    "text": "És most reszketni kezdett a Sátán, és megrendült a föld; és Mózes erőt kapott, és Istent szólította, mondván: Az Egyszülött nevében, távozz innen, Sátán!"
                },
                {
                    "number": 22,
                    "text": "És lőn, hogy a Sátán hangos szóval, zokogva, és siránkozva, és fogát csikorgatva felkiáltott; és eltávozott onnan, méghozzá Mózes színe elől, hogy ő már nem látta őt."
                },
                {
                    "number": 23,
                    "text": "És most, e dologról Mózes bizonyságot tett; gonoszság miatt azonban ez nincs meg az emberek gyermekei között."
                },
                {
                    "number": 24,
                    "text": "És lőn, hogy amikor a Sátán eltávozott Mózes színe elől, Mózes az égre emelte szemeit, eltelvén a Szentlélekkel, amely bizonyságot tesz az Atyáról és a Fiúról;"
                },
                {
                    "number": 25,
                    "text": "És Isten nevét szólítva újra látta az ő dicsőségét, mert rajta volt az; és hangot hallott, mondván: Áldott vagy, Mózes, mert én, a Mindenható, kiválasztottalak téged, és erősebbé tétetsz sok vizeknél; mert úgy engedelmeskednek majd parancsodnak, mintha Isten lennél."
                },
                {
                    "number": 26,
                    "text": "És lásd, én veled vagyok, méghozzá napjaid végezetéig; mert ki fogod szabadítani népemet a rabságból, méghozzá Izráelt, a választottamat."
                },
                {
                    "number": 27,
                    "text": "És lőn, hogy míg a hang még beszélt, Mózes odavetette szemeit és látta a Földet, igen, méghozzá annak egészét; és nem volt annak olyan része, amit ne látott volna, Isten Lelke által észlelve azt."
                },
                {
                    "number": 28,
                    "text": "És látta annak lakóit is, és egyetlen lélek sem volt, akit ne látott volna; és Isten Lelke által észlelte őket; és számuk nagy volt, méghozzá oly megszámlálhatatlan, mint a homok a tengerparton."
                },
                {
                    "number": 29,
                    "text": "És látott sok tájat; és minden táj földnek neveztetett, és lakosok voltak annak színén."
                },
                {
                    "number": 30,
                    "text": "És lőn, hogy Mózes Istent szólította, mondván: Mondd el nekem, kérlek, miért vannak így ezek a dolgok, és mi által alkottad őket?"
                },
                {
                    "number": 31,
                    "text": "És íme, az Úr dicsősége Mózesen volt, úgyhogy Mózes Isten színe előtt állt, és szemtől szembe beszélt vele. És az Úristen azt mondta Mózesnek: Saját céljaimra alkottam e dolgokat. Itt a bölcsesség, és az megmarad bennem."
                },
                {
                    "number": 32,
                    "text": "És hatalmam szava által teremtettem őket, amely az én Egyszülött Fiam, aki telve van kegyelemmel és igazsággal."
                },
                {
                    "number": 33,
                    "text": "És számtalan világot teremtettem; és ezeket is saját céljaimra teremtettem; és a Fiú által teremtettem őket, amely az én Egyszülöttem."
                },
                {
                    "number": 34,
                    "text": "És minden emberek közül az első embert Ádámnak neveztem, amely sok."
                },
                {
                    "number": 35,
                    "text": "De csak e Földnek és lakóinak beszámolóját mondom el neked. Mert íme, sok világ van, amely hatalmam szava által múlt el. És sok van, amely most is áll, és megszámlálhatatlanok ezek az ember számára; de én minden dolgot számon tartok, mert az enyémek és ismerem őket."
                },
                {
                    "number": 36,
                    "text": "És lőn, hogy Mózes szólt az Úrhoz, mondván: Légy irgalmas a te szolgádhoz, Ó Istenem, és beszélj nekem e Földről, és annak lakóiról, valamint az egekről, és akkor elégedett lesz a te szolgád."
                },
                {
                    "number": 37,
                    "text": "És az Úristen szólt Mózeshez, mondván: A mennyekből sok van, és nem számlálhatók meg az embernek; nekem viszont számlálva vannak, mert az enyémek."
                },
                {
                    "number": 38,
                    "text": "És ahogyan az egyik föld elmúlik, és annak egei, úgy jő egy másik, és nincs vége műveimnek, sem szavaimnak."
                },
                {
                    "number": 39,
                    "text": "Mert íme, ez munkám és dicsőségem – hogy véghezvigyem az ember halhatatlanságát és örök életét."
                },
                {
                    "number": 40,
                    "text": "És most, Mózes fiam, e Földet illetően szólok hozzád, amelyen állsz; és írd le azon dolgokat, amiket mondok."
                },
                {
                    "number": 41,
                    "text": "És azon a napon, amikor az emberek gyermekei semmibe veszik szavamat, és sokat elvesznek az általad írt könyvből, íme, én támasztok másvalakit, hozzád hasonlót; és ezek újra meglesznek az emberek gyermekei között – mindazok között, akik hisznek."
                },
                {
                    "number": 42,
                    "text": "(Ezek a szavak szóltak Mózeshez a hegyen, amelynek neve nem ismert az emberek gyermekei között. És most hozzád szólnak. Senkinek ne mutasd meg őket, csak azoknak, akik hisznek. Így lesz. Ámen.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "Mózes 2",
            "data_type": "chapter",
            "chapter_name": "2. Fejezet",
            "chapter_summary": [
                "Isten megteremti az egeket és a földet – Sor kerül az élet minden formájának megteremtésére – Isten megalkotja az embert és fennhatóságot ad neki minden más felett."
            ],
            "subtitle": [
                "(1830. június – október)"
            ],
            "verses": [
                {
                    "number": 1,
                    "text": "És lőn, hogy az Úr szólt Mózeshez, mondván: Íme, kinyilatkoztatást adok neked ezen eget és e földet illetően; írd le a szavakat, amiket mondok. Én vagyok a kezdet és a vég, a Mindenható Isten; Egyszülöttem által teremtettem e dolgokat; igen, a kezdetben teremtettem az eget, és a Földet, amelyen állsz."
                },
                {
                    "number": 2,
                    "text": "És a föld alaktalan és üres volt; és én meghagytam a sötétségnek, hogy jöjjön fel a mélység színére; és Lelkem lebegett vala a víz színén, mert én Isten vagyok."
                },
                {
                    "number": 3,
                    "text": "És én, Isten, azt mondtam: Legyen világosság; és lőn világosság."
                },
                {
                    "number": 4,
                    "text": "És én, Isten, láttam a világosságot; és az a világosság jó volt. És én, Isten elválasztottam a világosságot a sötétségtől."
                },
                {
                    "number": 5,
                    "text": "És én, Isten, a világosságot nappalnak neveztem; a sötétséget pedig éjszakának neveztem; és ezt hatalmam szava által tettem, és úgy történt, ahogyan szóltam; és az este és a reggel volt az első nap."
                },
                {
                    "number": 6,
                    "text": "Továbbá én, Isten, azt mondtam: Legyen égbolt a víz közepette, és pontosan úgy lett, ahogyan szóltam; és én azt mondtam: Válassza el a vizeket a vizektől; és úgy történt;"
                },
                {
                    "number": 7,
                    "text": "És én, Isten megalkottam az égboltot és elválasztottam a vizeket, igen, az égbolt alatt lévő nagy vizeket az égbolt felett lévő vizektől; és pontosan úgy történt, ahogyan szóltam."
                },
                {
                    "number": 8,
                    "text": "És én, Isten égnek neveztem az égboltot; és az este és a reggel volt a második nap."
                },
                {
                    "number": 9,
                    "text": "És én, Isten, azt mondtam: Gyűljenek össze egy helyre az ég alatt lévő vizek, és úgy lett; és én, Isten, azt mondtam: Legyen szárazföld; és úgy lett."
                },
                {
                    "number": 10,
                    "text": "És én, Isten, földnek neveztem a szárazföldet; az egybegyűjtött vizeket pedig tengernek neveztem; és én, Isten, láttam, hogy minden dolog, amit alkottam, jó."
                },
                {
                    "number": 11,
                    "text": "És én, Isten, azt mondtam: Hozzon elő a föld füvet, maghozó füvet, gyümölcsöt termő gyümölcsfát, fajtája szerint, és gyümölcsöt termő fát, amelynek magja legyen benne a földön, és pontosan úgy lett, ahogyan szóltam."
                },
                {
                    "number": 12,
                    "text": "És a föld hozott füvet, minden maghozó füvet a fajtája szerint, és gyümölcsöt adó fát, amelynek benne lesz a magja, fajtája szerint, és én, Isten, láttam, hogy minden dolog, amit alkottam, jó;"
                },
                {
                    "number": 13,
                    "text": "És az este és a reggel volt a harmadik nap."
                },
                {
                    "number": 14,
                    "text": "És én, Isten, azt mondtam: Legyenek fények az ég boltozatán, hogy elválasszák a nappalt az éjszakától, és mutassanak jeleket, és évszakokat, és napokat és éveket;"
                },
                {
                    "number": 15,
                    "text": "És legyenek világító testek az ég boltozatán, hogy világosságot adjanak a Földre; és úgy lett."
                },
                {
                    "number": 16,
                    "text": "És én, Isten, két nagy világító testet alkottam; a nagyobbik világító testet, hogy uralja a nappalt, és a kisebbik világító testet, hogy uralja az éjszakát, és a nagyobbik világító test volt a Nap, a kisebbik világító test pedig a Hold; és csillagok megalkotására is sor került, méghozzá szavam szerint."
                },
                {
                    "number": 17,
                    "text": "És én, Isten, az ég boltozatára helyeztem őket, hogy világosságot adjanak a Földre,"
                },
                {
                    "number": 18,
                    "text": "És a Napot, hogy uralkodjon a nappal felett, és a Holdat, hogy uralkodjon az éjszaka felett, és hogy elválasszák a világosságot a sötétségtől; és én, Isten, láttam, hogy mindazon dolgok, amiket alkottam, jók;"
                },
                {
                    "number": 19,
                    "text": "És az este és a reggel volt a negyedik nap."
                },
                {
                    "number": 20,
                    "text": "És én, Isten, azt mondtam: Hozzák elő a vizek bőségesen a mozgó teremtményt, amelynek élete van, és madarat, ami repülhet a föld felett az ég nyitott boltozatán."
                },
                {
                    "number": 21,
                    "text": "És én, Isten, teremtettem nagy bálnákat, és minden élő teremtményt, amely mozog, amit bőségesen előhoztak a vizek, fajtájuk szerint, és minden szárnyas madarat, fajtája szerint; és én, Isten, láttam, hogy minden dolog, amit teremtettem, jó."
                },
                {
                    "number": 22,
                    "text": "És én, Isten, megáldottam őket, mondván: Legyetek termékenyek, és sokasodjatok, és töltsétek meg a vizeket a tengerben; és a madár sokasodjon a földön;"
                },
                {
                    "number": 23,
                    "text": "És az este és a reggel volt az ötödik nap."
                },
                {
                    "number": 24,
                    "text": "És én, Isten, azt mondtam: Hozza elő a föld az élő teremtményt, fajtája szerint, jószágot, és csúszómászókat, és a föld állatait, fajtájuk szerint, és úgy lett;"
                },
                {
                    "number": 25,
                    "text": "És én, Isten, megalkottam a föld állatait, fajtájuk szerint, és a jószágot, fajtájuk szerint, és mindent, ami csúszik-mászik a földön, fajtája szerint; és én, Isten, láttam, hogy mindezen dolgok jók."
                },
                {
                    "number": 26,
                    "text": "És én, Isten, azt mondtam Egyszülöttemnek, aki velem volt a kezdettől fogva: Alkossunk embert a mi képmásunkra, a mi hasonlatosságunkra; és úgy lett. És én, Isten, azt mondtam: Legyen fennhatóságuk a tenger halai felett, és a lég madarai felett, és a jószág felett, és az egész föld felett, és minden csúszómászó felett, amely a földön csúszik-mászik."
                },
                {
                    "number": 27,
                    "text": "És én, Isten, embert teremtettem saját képmásomra, az én Egyszülöttem képmására teremtettem meg őt; férfinak és nőnek teremtettem őket."
                },
                {
                    "number": 28,
                    "text": "És én, Isten, megáldottam őket és azt mondtam nekik: Legyetek termékenyek, és sokasodjatok, és töltsétek be a földet, és győzzétek le, és legyen fennhatóságotok a tenger halai felett, és a lég madarai felett, és minden élő lény felett, amely mozog a földön."
                },
                {
                    "number": 29,
                    "text": "És én, Isten, azt mondtam az embernek: Íme, neked adtam minden maghozó füvet, az egész föld színén, és minden fát, amelyben benne lesz a magot adó fa gyümölcse; legyen ez neked táplálék."
                },
                {
                    "number": 30,
                    "text": "És a föld minden állatának, és a lég minden madarának, és mindennek, ami csúszik-mászik a földön, amelyekbe életet adok, adassék minden tiszta maghozó fű táplálékul; és pontosan úgy lett, ahogyan szóltam."
                },
                {
                    "number": 31,
                    "text": "És én, Isten, láttam mindent, amit alkottam, és íme, minden dolog, amit alkottam, nagyon jó volt; és az este és a reggel volt a hatodik nap."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "Mózes 3",
            "data_type": "chapter",
            "chapter_name": "3. Fejezet",
            "chapter_summary": [
                "Isten minden dolgot lelkileg teremtett meg, mielőtt természetben a Földön lettek volna – Megteremtette az embert, az első testet a Földön – Az asszony segítőtársa a férfinak."
            ],
            "subtitle": [
                "(1830. június – október)"
            ],
            "verses": [
                {
                    "number": 1,
                    "text": "Így elkészült az ég és a föld, és azok minden serege."
                },
                {
                    "number": 2,
                    "text": "És a hetedik napon én, Isten, befejeztem munkámat, és minden dolgot, amit alkottam; és minden munkámtól megpihentem a hetedik napon, és minden dolog, amit alkottam, elkészült, és én, Isten, láttam, hogy jók;"
                },
                {
                    "number": 3,
                    "text": "És én, Isten, megáldottam a hetedik napot, és megszenteltem azt; mivel azon megpihentem minden munkámtól, amelynek során én, Isten, teremtettem és alkottam."
                },
                {
                    "number": 4,
                    "text": "És most, íme, azt mondom neked, hogy ezek az ég és a föld nemzedékei, amikor sor került a megteremtésükre, azon a napon, amikor én, az Úristen, megalkottam az eget és a földet;"
                },
                {
                    "number": 5,
                    "text": "És a mező minden növénye, mielőtt a földön lett volna, és a mező minden maghozó füve, mielőtt kinőtt volna. Mert én, az Úristen, minden dolgot, amelyről beszéltem, lelkileg teremtettem meg, mielőtt természetben a föld színén lettek volna. Mert én, az Úristen, még nem hagytam meg, hogy essen a föld színén. És én, az Úristen, megteremtettem mind az emberek gyermekeit; de olyan embert még nem, aki művelje a földet; mert a mennyben teremtettem meg őket; és még nem volt test a föld színén, sem a vízben, sem a légben;"
                },
                {
                    "number": 6,
                    "text": "De én, az Úristen, szóltam, és köd szállt fel a földről, és megöntözte az egész föld felszínét."
                },
                {
                    "number": 7,
                    "text": "És én, az Úristen, megformáltam az embert a föld porából, és orrába leheltem az élet leheletét; és az ember élő lény lett, az első test a Földön, és az első ember is; mindazonáltal minden meg volt már teremtve; de lelkileg lettek megteremtve és megalkotva, szavam szerint."
                },
                {
                    "number": 8,
                    "text": "És én, az Úristen, kertet ültettem kelet felé Édenben, és oda helyeztem az embert, akit megformáltam."
                },
                {
                    "number": 9,
                    "text": "És a földből én, az Úristen, növesztettem minden fát, fizikailag, amely kellemes az ember tekintetének; és az ember láthatta azt. És az is élő lénnyé lett. Mert lelki volt azon a napon, amikor megteremtettem; mert abban a szférában marad, amelyben én, Isten, megteremtettem, igen, méghozzá minden dolgot, amit az ember használatára készítettem; és az ember látta, hogy az jó ételnek. És én, az Úristen, az élet fáját is elültettem a kert közepébe, valamint a jó és a gonosz ismeretének fáját."
                },
                {
                    "number": 10,
                    "text": "És én, az Úristen, meghagytam, hogy eredjen folyó Édenből, hogy öntözze a kertet; és onnan ez négy fő ágra oszlott."
                },
                {
                    "number": 11,
                    "text": "És én, az Úristen, az első nevét Pisonnak neveztem, és az Havilah egész földjét körülfogja, ahol én, az Úristen, sok aranyat teremtettem;"
                },
                {
                    "number": 12,
                    "text": "És annak a földnek az aranya jó volt, és volt ott bdelliom és onix-kő."
                },
                {
                    "number": 13,
                    "text": "És a második folyó neve Gihonnak neveztetett; ugyanaz, amely Etiópia egész földjét körülfogja."
                },
                {
                    "number": 14,
                    "text": "És a harmadik folyó neve Hiddekel volt; az, amely Asszíria keleti része felé halad. És a negyedik folyó az Eufrátesz volt."
                },
                {
                    "number": 15,
                    "text": "És én, az Úristen, vettem az embert, és az Éden kertjébe helyeztem őt, hogy művelje és őrizze azt."
                },
                {
                    "number": 16,
                    "text": "És én, az Úristen, parancsot adtam az embernek, mondván: A kert minden fájáról szabadon ehetsz,"
                },
                {
                    "number": 17,
                    "text": "A jó és a gonosz ismeretének fájáról azonban ne egyél, mindazonáltal magad választhatsz, mert ez megadatott neked; de emlékezz rá, hogy én megtiltom, mert azon a napon, amikor arról eszel, biztosan meghalsz."
                },
                {
                    "number": 18,
                    "text": "És én, az Úristen, azt mondtam Egyszülöttemnek, hogy nem jó az embernek egyedül lenni; alkotok tehát neki egy segítőtársat."
                },
                {
                    "number": 19,
                    "text": "És a földből én, az Úristen, megformáltam a mező minden állatát, és a lég minden madarát; és megparancsoltam nekik, hogy jöjjenek Ádámhoz, és lássák meg, minek nevezi majd őket; és ők élő lények voltak; mert én, Isten, beléjük leheltem az élet leheletét, és megparancsoltam, hogy aminek Ádám az egyes élő teremtményeket elnevezi, az legyen azok neve."
                },
                {
                    "number": 20,
                    "text": "És Ádám nevet adott mind a jószágnak, és a lég madarainak, és a mező minden állatának; de ami Ádámot illeti, még nem találtatott neki segítőtárs."
                },
                {
                    "number": 21,
                    "text": "És én, az Úristen, mély álmot bocsátottam Ádámra; és ő elaludt, és én kivettem az egyik bordáját, és bezártam annak helyén a húst;"
                },
                {
                    "number": 22,
                    "text": "És a bordából, amit én, az Úristen, kivettem az emberből, asszonyt alkottam, és odavittem őt az emberhez."
                },
                {
                    "number": 23,
                    "text": "És Ádám azt mondta: Ez, most már tudom, csont a csontjaimból, és hús a húsomból; neveztessék Asszonynak, mert az emberből vétetett."
                },
                {
                    "number": 24,
                    "text": "Ezért a férfi elhagyja atyját és anyját, és ragaszkodik a feleségéhez; és egy test lesznek."
                },
                {
                    "number": 25,
                    "text": "És mindketten mezítelenek voltak, az ember és felesége, és nem szégyenkeztek."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "Mózes 4",
            "data_type": "chapter",
            "chapter_name": "4. Fejezet",
            "chapter_summary": [
                "Hogyan lett a Sátán az ördög – Megkísérti Évát – Ádám és Éva elbukik, és a halál megjelenik a világban."
            ],
            "subtitle": [
                "(1830. június – október)"
            ],
            "verses": [
                {
                    "number": 1,
                    "text": "És én, az Úristen szóltam Mózeshez, mondván: Az a Sátán, akinek az én Egyszülöttem nevében parancsot adtál, ugyanaz, aki kezdettől fogva volt, és ő elém jött, mondván – Íme, itt vagyok, küldj engem, én fiad leszek, és az egész emberiséget megváltom, hogy egyetlen lélek sem vész el, és ezt biztosan megteszem; add hát nekem a neked járó tiszteletet."
                },
                {
                    "number": 2,
                    "text": "De íme, az én Szeretett Fiam, aki kezdettől fogva Szeretettem és Választottam volt, azt mondta nekem – Atyám, a te akaratod legyen meg, és a dicsőség legyen tiéd mindörökké."
                },
                {
                    "number": 3,
                    "text": "Tehát, mivel az a Sátán fellázadt ellenem, és az ember önrendelkezésének elpusztítására törekedett, amelyet én, az Úristen adtam neki, valamint arra, hogy neki adjam saját hatalmamat; az én Egyszülöttem hatalma által letaszítottam;"
                },
                {
                    "number": 4,
                    "text": "És lett belőle a Sátán, igen, méghozzá az ördög, minden hazugságok atyja, hogy megtévessze és elvakítsa az embereket, és hogy akarata szerint fogságba hurcolja őket, méghozzá mindazokat, akik nem hajlandók hallgatni hangomra."
                },
                {
                    "number": 5,
                    "text": "És most, a kígyó körmönfontabb volt a mező bármely állatánál, amit én, az Úristen, megalkottam."
                },
                {
                    "number": 6,
                    "text": "És a Sátán tette ezt a kígyó szívébe, (mert már sokakat maga után vont,) és Éva megtévesztésére is törekedett, mert nem ismerte Isten szándékát, ezért a világ elpusztítására törekedett."
                },
                {
                    "number": 7,
                    "text": "És azt mondta az asszonynak: Igen, azt mondta-e Isten – Ne egyetek a kert minden fájáról? (És ő a kígyó szája által szólt.)"
                },
                {
                    "number": 8,
                    "text": "És az asszony azt mondta a kígyónak: Ehetünk a kert fáinak gyümölcséből;"
                },
                {
                    "number": 9,
                    "text": "Annak a fának a gyümölcséről azonban, amit a kert közepén látsz, azt mondta Isten – Ne egyetek arról, és ne is érintsétek, különben meghaltok."
                },
                {
                    "number": 10,
                    "text": "És a kígyó azt mondta az asszonynak: Biztosan nem haltok meg;"
                },
                {
                    "number": 11,
                    "text": "Mert Isten tudja, hogy azon a napon, amikor esztek annak gyümölcséből, felnyílnak a szemeitek, és olyanok lesztek, akár az istenek, ismerve jót és gonoszt."
                },
                {
                    "number": 12,
                    "text": "És amikor az asszony látta, hogy jó az a fa eledelre, és hogy kellemes lett a szemnek, és a fa kívánatos, hogy bölccsé tegye őt, vett annak gyümölcséből, és evett, és a vele lévő férjének is adott, és ő is evett."
                },
                {
                    "number": 13,
                    "text": "És mindkettőnek felnyíltak szemei, és tudták, hogy eddig mezítelenek voltak. És fügefaleveleket varrtak össze, és kötényt készítettek maguknak."
                },
                {
                    "number": 14,
                    "text": "És hallották az Úristen hangját, amint a kertben sétáltak, a nap hűvösében; és Ádám és felesége elmentek, hogy elrejtőzzenek az Úristen színe elől a kert fái között."
                },
                {
                    "number": 15,
                    "text": "És én, az Úristen, szólítottam Ádámot, és azt kérdeztem tőle: Hová mész?"
                },
                {
                    "number": 16,
                    "text": "És ő azt mondta: Hallottam hangod a kertben, és féltem, mert láttam, hogy mezítelen vagyok, és elrejtőztem."
                },
                {
                    "number": 17,
                    "text": "És én, az Úristen, azt kérdeztem Ádámtól: Ki mondta neked, hogy mezítelen vagy? Ettél arról a fáról, amiről megparancsoltam neked, hogy ne egyél róla, mert ha mégis, akkor biztosan meghalsz?"
                },
                {
                    "number": 18,
                    "text": "És az ember azt mondta: Az asszony, akit nekem adtál, és megparancsoltad, hogy maradjon velem, ő adott nekem a fa gyümölcséből, és én ettem."
                },
                {
                    "number": 19,
                    "text": "És én, az Úristen, azt kérdeztem az asszonytól: Mi ez a dolog, amit tettél? És az asszony azt mondta: A kígyó megtévesztett engem, és én ettem."
                },
                {
                    "number": 20,
                    "text": "És én, az Úristen, azt mondtam a kígyónak: Mivel ezt tetted, átkozottabb leszel minden jószágnál, és a mező minden állatánál; hasadon jársz majd, és port eszel életed minden napján;"
                },
                {
                    "number": 21,
                    "text": "És ellenségeskedést állítok közéd és az asszony közé, a te magod és az ő magja közé; és az megsebzi fejed, te pedig megsebzed a sarkát."
                },
                {
                    "number": 22,
                    "text": "Az asszonynak azt mondtam én, az Úristen: Nagyban megsokasítom gyötrődésedet és fogamzásodat. Gyötrődésben szülsz gyermekeket, és vágyad a férjedre irányul, ő pedig uralkodik feletted."
                },
                {
                    "number": 23,
                    "text": "És Ádámnak azt mondtam én, az Úristen: Mivel hallgattál asszonyod hangjára, és ettél azon fa gyümölcséből, amiről parancsot adtam neked, mondván – Ne egyél arról, átkozott lesz miattad a föld; gyötrődéssel eszel arról életed minden napján."
                },
                {
                    "number": 24,
                    "text": "Tövist és bogáncsot is hoz majd neked, te pedig eszed majd a mező maghozó füvét."
                },
                {
                    "number": 25,
                    "text": "Arcod verejtékével fogsz kenyeret enni, míg vissza nem térsz a földbe – mert bizony meghalsz – mert abból vétettél: mert por voltál, és a porba is térsz vissza."
                },
                {
                    "number": 26,
                    "text": "És Ádám Évának nevezte feleségét, mert ő volt minden élő anyja; mert így neveztem én, az Úristen, az elsőt minden asszony közül, akikből sok van."
                },
                {
                    "number": 27,
                    "text": "Ádámnak, valamint feleségének, én, az Úristen, bőrruhát készítettem, és felöltöztettem őket."
                },
                {
                    "number": 28,
                    "text": "És én, az Úristen, azt mondtam Egyszülöttemnek: Íme, az ember olyanná vált, mint egyikünk, hogy ismeri a jót és a gonoszt; és most, nehogy kinyújtsa kezét és az élet fájából is vegyen, és egyen és örökké éljen,"
                },
                {
                    "number": 29,
                    "text": "Ezért én, az Úristen, elküldöm őt az Éden kertjéből, hogy művelje a földet, amelyből vétetett;"
                },
                {
                    "number": 30,
                    "text": "Mert ahogy élek én, az Úristen, szavaim nem térhetnek vissza érvénytelenül, mert ahogyan elhagyták számat, be kell teljesedniük."
                },
                {
                    "number": 31,
                    "text": "Így hát kiűztem az embert, és az Éden kertjétől keletre kerubokat és egy minden irányban forgó lángpallost helyeztem el, hogy őrizzék az élet fájához vezető utat."
                },
                {
                    "number": 32,
                    "text": "(És ezek azok a szavak, amelyeket Mózes szolgámhoz szóltam, és igazak, méghozzá ahogy én akarom; és én mondtam el ezeket neked. Senkinek ne mutasd meg őket, míg parancsot nem adok neked, csak azoknak, akik hisznek. Ámen.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "Mózes 5",
            "data_type": "chapter",
            "chapter_name": "5. Fejezet",
            "chapter_summary": [
                "Ádámnak és Évának gyermekei születnek – Ádám áldozatot ajánl fel, és Istent szolgálja – Káin és Ábel megszületik – Káin fellázad, Istennél jobban szereti a Sátánt, és Veszedelemmé válik – Elterjed a gyilkolás és a gonoszság – Az evangéliumot kezdettől fogva prédikálják."
            ],
            "subtitle": [
                "(1830. június – október)"
            ],
            "verses": [
                {
                    "number": 1,
                    "text": "És lőn, hogy miután én, az Úristen, kiűztem őket, Ádám elkezdte művelni a földet, és fennhatósággal rendelkezni a mező minden állata felett, és homloka verejtékével enni kenyerét, ahogyan azt én, az Úr, megparancsoltam neki. És Éva, az ő felesége is vele dolgozott."
                },
                {
                    "number": 2,
                    "text": "És Ádám megismerte feleségét, és ő fiakat és leányokat szült neki, és elkezdtek sokasodni és betölteni a földet."
                },
                {
                    "number": 3,
                    "text": "És attól az időtől kezdve Ádám fiai és leányai elkezdtek kettesével szétválni a földön, és a földet művelni, és nyájakat őrizni, és ők is nemzettek fiakat és leányokat."
                },
                {
                    "number": 4,
                    "text": "És Ádám és Éva, az ő felesége, az Úr nevét szólították, és hallották az Úr hangját, amint hozzájuk szól az Éden kertjének irányából, de nem látták őt; mert ki voltak rekesztve a színe elől."
                },
                {
                    "number": 5,
                    "text": "És ő parancsolatokat adott nekik, hogy az Úrnak, az ő Istenüknek hódoljanak, és ajánlják fel nyájaik zsengéjét felajánlásként az Úrnak. És Ádám engedelmes volt az Úr parancsolatai iránt."
                },
                {
                    "number": 6,
                    "text": "És sok nap után az Úr egy angyala jelent meg Ádámnak, mondván: Miért ajánlasz fel áldozatokat az Úrnak? És Ádám azt mondta neki: Nem tudom, csak azt, hogy az Úr parancsolta nekem."
                },
                {
                    "number": 7,
                    "text": "És szólt az angyal, mondván: Ez a dolog az Atya Egyszülöttje áldozatának hasonlatossága, aki telve van kegyelemmel és igazsággal."
                },
                {
                    "number": 8,
                    "text": "Ezért mindent, amit teszel, a Fiú nevében tedd, és tarts bűnbánatot, és szólítsd Istent a Fiú nevében mindörökké."
                },
                {
                    "number": 9,
                    "text": "És azon a napon leszállt Ádámra a Szentlélek, amely bizonyságot tesz az Atyáról és a Fiúról, mondván: Én vagyok az Atya Egyszülöttje a kezdettől fogva, mostantól fogva mindörökre, és mivel elbuktál, megváltathatsz, te és az egész emberiség, méghozzá mindazok, akik hajlandók erre."
                },
                {
                    "number": 10,
                    "text": "És azon a napon Ádám áldotta Istent és eltelt, és prófétálni kezdett a föld minden családját illetően, mondván: Áldott legyen Isten neve, mert vétkem miatt megnyíltak szemeim, és ebben az életben örömöm lesz, és újra látom majd testben Istent."
                },
                {
                    "number": 11,
                    "text": "És Éva, az ő felesége, hallotta mindezen dolgokat, és örült, mondván: Ha nem lett volna vétkünk, soha nem lett volna magunk, és soha nem ismertük volna a jót és a gonoszt, valamint megváltásunk örömét, és az örök életet, amelyet Isten ad mind az engedelmeseknek."
                },
                {
                    "number": 12,
                    "text": "És Ádám és Éva áldották Isten nevét, és minden dolgot tudattak fiaikkal és leányaikkal."
                },
                {
                    "number": 13,
                    "text": "És a Sátán eljött közéjük, mondván: Én is Isten fia vagyok; és parancsolt nekik, mondván: Ne higgyétek el azt; és nem hitték el, és Istennél jobban szerették a Sátánt. És az emberek attól az időtől fogva kezdtek testiek, érzékiek és ördögiek lenni."
                },
                {
                    "number": 14,
                    "text": "És az Úristen a Szentlélek által mindenhol felszólította az embereket, és megparancsolta nekik, hogy tartsanak bűnbánatot;"
                },
                {
                    "number": 15,
                    "text": "És mindazok, akik hittek a Fiúban, és megbánták a bűneiket, megszabadulnak; és mindazok, akik nem hittek és nem tartottak bűnbánatot, el fognak kárhozni; és a szavak határozott rendeléssel hagyták el Isten száját; ezért azoknak be kell teljesedni."
                },
                {
                    "number": 16,
                    "text": "És Ádám, valamint Éva, az ő asszonya, nem szűnt meg Istent szólítani. És Ádám megismerte Évát, asszonyát, és ő megfogant, és megszülte Káint, majd azt mondta: Kaptam egy embert az Úrtól; ezért ő ne utasítsa el szavait. De íme, Káin nem hallgatott erre, mondván: Ki az Úr, hogy ismernem kellene őt?"
                },
                {
                    "number": 17,
                    "text": "És ismét fogant, és megszülte fivérét, Ábelt. És Ábel hallgatott az Úr hangjára. És Ábel juhok őrzője volt, Káin viszont a föld művelője."
                },
                {
                    "number": 18,
                    "text": "És Káin jobban szerette a Sátánt, mint Istent. És a Sátán parancsolt neki, mondván: Tégy felajánlást az Úrnak."
                },
                {
                    "number": 19,
                    "text": "És idővel lőn, hogy Káin elhozta a föld gyümölcsét, felajánlásként az Úrnak."
                },
                {
                    "number": 20,
                    "text": "És Ábel is hozott nyájának zsengéjéből, valamint annak kövérségéből. És az Úr tisztelte Ábelt és az ő felajánlását;"
                },
                {
                    "number": 21,
                    "text": "Káint azonban, és az ő felajánlását nem tisztelte. Nos, a Sátán tudta ezt, és kedvére volt. És Káin nagyon haragudott, és eltorzult az arca."
                },
                {
                    "number": 22,
                    "text": "És az Úr azt kérdezte Káintól: Miért haragszol? Miért torzult el az arcod?"
                },
                {
                    "number": 23,
                    "text": "Ha jól cselekszel, elfogadtatsz. Ha pedig nem jól cselekszel, bűn leselkedik az ajtónál, és a Sátán magáénak kíván; és ha nem hallgatsz parancsolataimra, akkor átadlak, és az ő kívánsága szerint lesz néked. És te uralkodni fogsz felette;"
                },
                {
                    "number": 24,
                    "text": "Ez időtől fogva te leszel hazugságainak atyja, Veszedelemnek neveztetsz; mert te is léteztél már a világ előtt."
                },
                {
                    "number": 25,
                    "text": "És azt mondják majd az eljövendő időben, hogy ezek az utálatosságok Káin óta vannak; mert ő elutasította a nagyszerűbb tanácsot, ami Istentől való volt; és ezt az átkot helyezem reád, ha nem tartasz bűnbánatot."
                },
                {
                    "number": 26,
                    "text": "És Káin haragudott, és többé nem hallgatott az Úr hangjára, sem Ábelre, az ő fivérére, aki szentségben járt az Úr előtt."
                },
                {
                    "number": 27,
                    "text": "És Ádám és asszonya gyászoltak az Úr előtt Káin és az ő testvérei miatt."
                },
                {
                    "number": 28,
                    "text": "És lőn, hogy Káin feleségül vette egyik testvére leányát, és Istennél jobban szerették a Sátánt."
                },
                {
                    "number": 29,
                    "text": "És a Sátán azt mondta Káinnak: Esküdj meg nekem a torkodra, és ha elmondod, meghalsz; és tétess esküt testvéreiddel a fejükre, és az élő Istenre, hogy nem mondják el; mert ha elmondják, akkor bizony meghalnak; és ezt azért, hogy atyád ne tudhassa meg; és ezen a napon kezedbe fogom adni fivéredet, Ábelt."
                },
                {
                    "number": 30,
                    "text": "És a Sátán megesküdött Káinnak, hogy parancsai szerint fog cselekedni. És mindezen dolgok titokban történtek."
                },
                {
                    "number": 31,
                    "text": "És Káin azt mondta: Valóban én vagyok Mahan, e nagy titok mestere, hogy gyilkolhassak és nyerészkedhessek. Ezért Káint Mahan mesternek nevezték, és ő dicsekedett a gonoszságával."
                },
                {
                    "number": 32,
                    "text": "És Káin elment a mezőre, és Káin beszélt Ábellel, fivérével. És lőn, hogy míg a mezőn voltak, Káin rátámadt Ábelre, fivérére, és megölte őt."
                },
                {
                    "number": 33,
                    "text": "És Káin dicsekedett azzal, amit tett, mondván: Szabad vagyok; bizony kezemre kerülnek fivérem nyájai."
                },
                {
                    "number": 34,
                    "text": "És az Úr azt kérdezte Káintól: Hol van Ábel, a fivéred? És ő azt mondta: Nem tudom. Fivérem őrzője vagyok talán?"
                },
                {
                    "number": 35,
                    "text": "És az Úr azt kérdezte: Mit tettél? Fivéred vérének hangja hozzám kiált a földről."
                },
                {
                    "number": 36,
                    "text": "És most átkozott leszel a föld tekintetében, amely kinyitotta száját, hogy befogadja fivéred vérét a kezedtől."
                },
                {
                    "number": 37,
                    "text": "Amikor műveled a földet, mostantól fogva nem adja át neked erejét. Menekült és magányos vándor leszel a földön."
                },
                {
                    "number": 38,
                    "text": "És Káin azt mondta az Úrnak: A Sátán megkísértett engem, fivérem nyájai miatt. És haragudtam is; mert az ő felajánlását fogadtad el, nem az enyémet; büntetésem nagyobb, mint amit el tudok viselni."
                },
                {
                    "number": 39,
                    "text": "Íme, ezen a napon kiűzöl engem az Úr arca elől, és a te arcod elől elrejtőzöm; és menekült és magányos vándor leszek a földön; és lészen, hogy aki reám talál, meg fog ölni, gonoszságaim miatt, mert e dolgok nincsenek rejtve az Úr elől."
                },
                {
                    "number": 40,
                    "text": "És én, az Úr, azt mondtam neki: Aki megöl téged, azon hétszeresen állnak majd bosszút. És én, az Úr, jelt teszek Káinra, hogy aki megtalálja, nehogy megölje őt."
                },
                {
                    "number": 41,
                    "text": "És Káin ki lett rekesztve az Úr színe elől, és feleségével és sok testvérével együtt Nód földjén lakott, Édentől keletre."
                },
                {
                    "number": 42,
                    "text": "És Káin megismerte feleségét, és ő megfogant és szülte Énókot, és ő is nemzett sok fiút és leányt. És épített egy várost, és a város nevét az ő fia, Énók után nevezte el."
                },
                {
                    "number": 43,
                    "text": "És Énóknak született Irád, valamint más fiak és leányok. És Irád nemzette Mekhujáelt, valamint más fiakat és leányokat. És Mekhujáel nemzette Methusáelt, valamint más fiakat és leányokat. És Methusáel nemzette Lámekhet."
                },
                {
                    "number": 44,
                    "text": "És Lámekh két feleséget vett magának; az egyik neve Háda volt, a másiknak neve pedig Czilla."
                },
                {
                    "number": 45,
                    "text": "És Háda szülte Jábált; ő volt az atyja azoknak, akik sátrakban laknak, és jószág őrzői voltak; fivérének neve pedig Jubál volt, aki azoknak volt az atyja, akik hárfán és sípon játszanak."
                },
                {
                    "number": 46,
                    "text": "És Czilla, ő is szült, Tubálkaint, mindenféle mesterségek oktatóját réz és vas terén. Tubálkain nővérét pedig Nahamának nevezték."
                },
                {
                    "number": 47,
                    "text": "És Lámekh azt mondta asszonyainak, Hádának és Czillának: Halljátok meg hangomat, ti, Lámekh asszonyai, hallgassatok beszédemre; mert embert öltem megsebzésemre, fiatal embert fájdalmamra."
                },
                {
                    "number": 48,
                    "text": "Ha Káin hétszeresen lesz megbosszulva, akkor Lámekh bizony hetvenhétszeresen;"
                },
                {
                    "number": 49,
                    "text": "Mert Lámekh szövetségre lépett a Sátánnal, Káin módján, amelynek értelmében Mahan mester lett, azon nagy titok mestere, amellyel a Sátán szolgált Káinnak; és Irád, Énók fia, tudván titkukat, elkezdte felfedni azt Ádám fiainak;"
                },
                {
                    "number": 50,
                    "text": "Ezért Lámekh, haragudván, megölte őt, nem úgy, mint Káin az ő fivérét, Ábelt, nyerészkedés kedvéért, hanem az eskü miatt ölte meg őt."
                },
                {
                    "number": 51,
                    "text": "Mert Káin napjaitól fogva volt egy titkos összeesküvés, és cselekedeteik a sötétben voltak, és ismerte minden ember a testvérét."
                },
                {
                    "number": 52,
                    "text": "Ezért az Úr megátkozta Lámekhet, valamint házát, és mindazokat, akik szövetséget kötöttek a Sátánnal; mert nem tartották be Isten parancsolatait, és ez nem volt kedvére Istennek, és nem tett szolgálatot nekik, és cselekedeteik utálatosságok voltak, és terjedni kezdtek mind az emberek fiai között. És ez ott volt az emberek fiai között."
                },
                {
                    "number": 53,
                    "text": "És az emberek leányai között nem mondták ezeket a dolgokat, mert Lámekh elmondta a titkot az asszonyainak, és azok fellázadtak ellene, és szétkürtölték ezeket a dolgokat, és nem volt bennük könyörület;"
                },
                {
                    "number": 54,
                    "text": "Ezért Lámekhet megvetették, és kitaszították, és nem jött az emberek fiai közé, nehogy meghaljon."
                },
                {
                    "number": 55,
                    "text": "És így kezdtek el diadalmaskodni a sötétség munkái mind az emberek fiai között."
                },
                {
                    "number": 56,
                    "text": "És Isten keserves átokkal átkozta meg a földet, és haragudott a gonoszokra, az emberek minden fiára, akiket alkotott;"
                },
                {
                    "number": 57,
                    "text": "Mert nem voltak hajlandók hallgatni hangjára, sem hinni az ő Egyszülött Fiában, méghozzá abban, akiről kijelentette, hogy el fog jönni az idők delén, ő, aki a világ megalapítása előtt felkészíttetett."
                },
                {
                    "number": 58,
                    "text": "És így elkezdődött az evangélium prédikálása, kezdettől fogva, Isten színe elől küldött szent angyalok hirdették azt, valamint az ő saját hangja, és a Szentlélek ajándéka."
                },
                {
                    "number": 59,
                    "text": "És minden dolog megerősíttetett Ádámnak, szent szertartás által, és sor került az evangélium prédikálására, és rendelet született, hogy legyen az jelen a világban, annak végéig; és ez így volt. Ámen."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "Mózes 6",
            "data_type": "chapter",
            "chapter_name": "6. Fejezet",
            "chapter_summary": [
                "Ádám magja emlékezet könyvet vezet – Igazlelkű utódai bűnbánatot prédikálnak – Isten kinyilatkoztatja magát Énóknak – Énók prédikálja az evangéliumot – A szabadulás terve kinyilatkoztatott Ádámnak – Megkapta a keresztséget és a papságot."
            ],
            "subtitle": [
                "(1830. november – december)"
            ],
            "verses": [
                {
                    "number": 1,
                    "text": "És Ádám hallgatott Isten hangjára, és felszólította fiait, hogy tartsanak bűnbánatot."
                },
                {
                    "number": 2,
                    "text": "És Ádám újra megismerte feleségét, és ő fiat szült, és nevét Séthnek nevezte. És Ádám dicsőítette Isten nevét; mert azt mondta: Isten másik magot jelölt ki nekem, Ábel helyett, akit Káin megölt."
                },
                {
                    "number": 3,
                    "text": "És Isten kinyilatkoztatta magát Séthnek, és ő nem lázadt fel, hanem elfogadható áldozatot ajánlott fel, akárcsak fivére, Ábel. És neki is született fia, és Énósnak nevezte nevét."
                },
                {
                    "number": 4,
                    "text": "És aztán ezek az emberek elkezdték az Úr nevét szólítani, és az Úr megáldotta őket;"
                },
                {
                    "number": 5,
                    "text": "És emlékezet könyvet vezettek, amelyben Ádám nyelvén feljegyezték, mert mindazoknak, akik Istent szólították, megadatott, hogy írjanak a sugalmazás lelke által;"
                },
                {
                    "number": 6,
                    "text": "És ők olvasni és írni tanították gyermekeiket, és olyan nyelvük volt, ami tiszta volt és megrontatlan."
                },
                {
                    "number": 7,
                    "text": "Most, ugyanez a papság, amely a kezdetben volt, ez lesz a világ végén is."
                },
                {
                    "number": 8,
                    "text": "Most, ezt a próféciát mondta Ádám, amint késztette őt a Szentlélek, és Isten gyermekei nemzedékrendet vezettek. És ez volt Ádám nemzedékeinek könyve, mondván: Azon a napon, amikor Isten megteremtette az embert, Isten hasonlatosságára alkotta meg őt;"
                },
                {
                    "number": 9,
                    "text": "Saját testének képmására, férfinak és nőnek teremtette őket, és megáldotta őket, és nevüket Ádámnak nevezte, azon a napon, amikor megteremtette őket, és élő lényekké váltak a Földön, Isten zsámolyán."
                },
                {
                    "number": 10,
                    "text": "És Ádám százharminc évet élt, és nemzett egy fiat, saját hasonlatosságára, saját képmására, és nevét Séthnek nevezte."
                },
                {
                    "number": 11,
                    "text": "És Ádám napjai, miután Séthet nemzette, nyolcszáz évet számláltak, és sok fiat és leányt nemzett;"
                },
                {
                    "number": 12,
                    "text": "És mindama napok, amit Ádám leélt, kilencszázharminc évet számláltak, és meghalt."
                },
                {
                    "number": 13,
                    "text": "Séth százöt évet élt, és nemzette Énóst, és minden napján prófétált, és tanította fiát, Énóst, Isten útjait illetően; ezért Énós is prófétált."
                },
                {
                    "number": 14,
                    "text": "És Séth élt, miután Énóst nemzette, nyolcszázhét évet, és nemzett sok fiút és leányt."
                },
                {
                    "number": 15,
                    "text": "És az emberek gyermekei számosak voltak az egész föld színén. És azokban a napokban a Sátánnak nagy fennhatósága volt az emberek között, és a szívükben tombolt; és attól kezdve jöttek háborúk és vérontások; és az ember saját testvére ellen emelte kezét, halált osztva, a titkos cselekedetek miatt, hatalomra törekedve."
                },
                {
                    "number": 16,
                    "text": "Séth napjai összesen kilencszáztizenkét évet számláltak, és meghalt."
                },
                {
                    "number": 17,
                    "text": "És Énós kilencven évet élt, és nemzette Kénánt. És Énós, valamint Isten népének többi része eljött a földről, amely Sulon földjének neveztetett, és egy megígért földön lakott, amit saját fia után nevezett el, akit Kénánnak nevezett."
                },
                {
                    "number": 18,
                    "text": "És Énós élt, miután Kénánt nemzette, nyolcszáztizenöt évet, és nemzett sok fiút és leányt. És Énós napjai összesen kilencszázöt évet számláltak, és meghalt."
                },
                {
                    "number": 19,
                    "text": "És Kénán hetven évet élt, és nemzette Mahalálélt; és Kénán élt, miután Mahalálélt nemzette, nyolcszáznegyven évet, és nemzett fiakat és leányokat. És Kénán napjai összesen kilencszáztíz évet számláltak, és meghalt."
                },
                {
                    "number": 20,
                    "text": "És Mahalálél hatvanöt évet élt, és nemzette Járedet; és Mahalálél élt, miután Járedet nemzette, nyolcszázharminc évet, és nemzett fiakat és leányokat. És Mahalálél napjai összesen nyolcszázkilencvenöt évet számláltak, és meghalt."
                },
                {
                    "number": 21,
                    "text": "És Járed százhatvankét évet élt, és nemzette Énókot; és Járed élt, miután Énókot nemzette, nyolcszáz évet, és nemzett fiakat és leányokat. És Járed tanította Énókot, az Úr minden útjait illetően."
                },
                {
                    "number": 22,
                    "text": "És ez a nemzedékrendje Ádám fiainak, aki Isten fia volt, akivel Isten maga beszélgetett."
                },
                {
                    "number": 23,
                    "text": "És az igazlelkűség prédikálói voltak ők, és beszéltek és prófétáltak, és mindenhol, minden embert felszólítottak, hogy tartson bűnbánatot; és hitre tanították az emberek gyermekeit."
                },
                {
                    "number": 24,
                    "text": "És lőn, hogy Járed napjai összesen kilencszázhatvankettő évet számláltak, és meghalt."
                },
                {
                    "number": 25,
                    "text": "És Énók hatvanöt évet élt, és nemzette Methuséláht."
                },
                {
                    "number": 26,
                    "text": "És lőn, hogy Énók járt-kelt az országban a nép között; és míg úton volt, leereszkedett a mennyből Isten Lelke és megpihent rajta."
                },
                {
                    "number": 27,
                    "text": "És hangot hallott a mennyből, mondván: Énók, fiam, prófétálj ennek a népnek, és mondd nekik – Tartsatok bűnbánatot, mert így szól az Úr: Haragszom erre a népre, és ádáz haragom felgerjedt ellenük; mert szívük megkeményedett, füleikkel tompán hallanak, szemük pedig nem képes messzire látni;"
                },
                {
                    "number": 28,
                    "text": "És e sok nemzedéken át, azon nap óta, amikor megteremtettem őket, eltévelyedtek és megtagadtak engem, és saját tanácsaikat keresték a sötétben; és saját utálatosságaikban gyilkosságot eszeltek ki, és nem tartották be a parancsolatokat, amiket atyjuknak, Ádámnak adtam."
                },
                {
                    "number": 29,
                    "text": "Hamisan esküdtek tehát, és esküikkel halált hoztak magukra; és poklot készítettem számukra, ha nem tartanak bűnbánatot;"
                },
                {
                    "number": 30,
                    "text": "És ez egy olyan rendelet, amelyet a világ kezdetén elküldtem, saját számból, annak megalapítása óta, valamint szolgáim, a ti atyáitok szája által rendeltem el ezt, méghozzá úgy, ahogyan az elküldetik a világba, annak széleiig."
                },
                {
                    "number": 31,
                    "text": "És amikor Énók e szavakat hallotta, földig hajtotta magát az Úr előtt, és szólt az Úr előtt, mondván: Miért van az, hogy kegyet találtam szemedben, holott még ifjú vagyok, és az emberek mind gyűlölnek engem; mert lassú vagyok a beszédben; miért vagyok hát a te szolgád?"
                },
                {
                    "number": 32,
                    "text": "És az Úr így szólt Énókhoz: Menj, és tegyél úgy, amint azt megparancsoltam neked, és senki meg nem szúr téged. Nyisd ki a szádat, és betöltetik, és én szólást adok neked, mert minden test az én kezemben van; és én úgy teszek, ahogyan jónak látom."
                },
                {
                    "number": 33,
                    "text": "Mondd ennek a népnek: Válasszátok azt ezen a napon, hogy az Úristent szolgáljátok, aki megalkotott titeket."
                },
                {
                    "number": 34,
                    "text": "Íme, rajtad van Lelkem, ezért minden szavadat igazolni fogom; és a hegyek menekülni fognak előled, a folyók pedig elfordulnak irányuktól; és te megmaradsz bennem, én pedig tebenned; járj tehát énvelem."
                },
                {
                    "number": 35,
                    "text": "És az Úr szólt Énókhoz, és azt mondta neki: Kend be szemeid agyaggal, és mosd meg őket, és látni fogsz. És ő így tett."
                },
                {
                    "number": 36,
                    "text": "És meglátta a lelkeket, akiket Isten teremtett; és azokat a dolgokat is meglátta, amelyek nem voltak láthatók a természetes szem számára; és attól kezdve elterjedt az országban a mondás: Látnokot támasztott az Úr népének."
                },
                {
                    "number": 37,
                    "text": "És lőn, hogy Énók elment a nép közé az országban, dombokon és magas helyeken állva, és hangos beszéddel kiáltott, tanúskodván cselekedeteik ellen; és minden ember megsértődött őmiatta."
                },
                {
                    "number": 38,
                    "text": "És odajöttek, hogy hallgassák őt a magas helyeken, azt mondva a sátorőrzőknek: Maradjatok itt és őrizzétek a sátrakat, míg mi odamegyünk, hogy meglássuk a látnokot, mert prófétál, és furcsa dolog van ezen a földön; vadember jött közénk."
                },
                {
                    "number": 39,
                    "text": "És lőn, hogy amikor hallották őt, senki nem emelt rá kezet; mert félelem szállta meg mindazokat, akik hallgatták őt; mert Istennel járt."
                },
                {
                    "number": 40,
                    "text": "És odajött hozzá egy ember, akinek Mahijah volt a neve, és azt mondta neki: Mondd meg nekünk nyíltan, hogy ki vagy, és honnan jössz."
                },
                {
                    "number": 41,
                    "text": "És ő azt mondta nekik: Kénán földjéről jöttem, atyáim földjéről, amely az igazlelkűség földje a mai napig. És atyám tanított engem, mind az Úr útjait illetően."
                },
                {
                    "number": 42,
                    "text": "És lőn, hogy amint Kénán földjéről eljöttem a keletre lévő tenger mellett, látomást láttam; és íme, a mennyeket láttam, és az Úr beszélt velem, és parancsolatot adott nekem; ezért, ezen okból, hogy a parancsolatot betartsam, mondom el ezeket a szavakat."
                },
                {
                    "number": 43,
                    "text": "És Énók folytatta beszédét, mondván: Az Úr, aki beszélt velem, ő a menny Istene, és ő az én Istenem, és a ti Istenetek, és ti az én testvéreim vagytok, és miért magatoktól vártok tanácsot és tagadjátok meg a menny Istenét?"
                },
                {
                    "number": 44,
                    "text": "Az egeket ő alkotta; a Föld az ő zsámolya; és annak alapja az övé. Íme, lefektette azt, és emberek seregét hozta annak színére."
                },
                {
                    "number": 45,
                    "text": "És atyáinkat utolérte a halál; mindazonáltal ismerjük őket, és ezt nem tagadhatjuk, és még mindenek között az elsőt is ismerjük, méghozzá Ádámot."
                },
                {
                    "number": 46,
                    "text": "Mert emlékezet könyvet írtunk magunk között, azon minta szerint, amit Isten ujja adott; és az a saját nyelvünkön adatott."
                },
                {
                    "number": 47,
                    "text": "És amint Énók elmondta Isten szavait, reszketett a nép, és nem tudtak megállni a színe előtt."
                },
                {
                    "number": 48,
                    "text": "És ő azt mondta nekik: Mivel Ádám elbukott, azért vagyunk mi; és az ő bukása által jött el a halál; és részeseivé tétettünk nyomorúságnak és jajnak."
                },
                {
                    "number": 49,
                    "text": "Íme, a Sátán eljött az emberek gyermekei közé, és kísérti őket, hogy neki hódoljanak; és az emberek testivé, érzékivé és ördögivé váltak, és ki vannak rekesztve Isten színe elől."
                },
                {
                    "number": 50,
                    "text": "De Isten tudatta atyáinkkal, hogy minden embernek bűnbánatot kell tartania."
                },
                {
                    "number": 51,
                    "text": "És saját hangja által szólította Ádám atyánkat, mondván: Isten vagyok; én alkottam a világot, és az embereket, mielőtt testben lettek volna."
                },
                {
                    "number": 52,
                    "text": "És azt is mondta neki: Ha felém fordulsz, és hallgatsz hangomra, és hiszel, és minden vétked megbánod, és megkeresztelkedsz, méghozzá vízben, az én Egyszülött Fiam nevében, aki telve van kegyelemmel és igazsággal, aki Jézus Krisztus, az egyetlen olyan, az ég alatt adott név, amely által szabadulás érkezik az emberek gyermekeihez, akkor megkapod a Szentlélek ajándékát, minden dolgot az ő nevében kérve, és amit csak kérsz, az megadatik neked."
                },
                {
                    "number": 53,
                    "text": "És Ádám atyánk szólt az Úrhoz, és azt kérdezte: Miért van az, hogy az embereknek bűnbánatot kell tartaniuk és vízben meg kell keresztelkedniük? És az Úr így szólt Ádámhoz: Íme, megbocsátottam neked vétked az Éden kertjében."
                },
                {
                    "number": 54,
                    "text": "Így terjedt el a mondás az emberek között, hogy Isten Fia kiengesztelt az eredeti vétekért, tehát a szülők bűneiért nem felelhet a gyermekek feje, mert ők épek a világ megalapítása óta."
                },
                {
                    "number": 55,
                    "text": "És az Úr szólt Ádámhoz, mondván: Amennyiben gyermekeid bűnbe fogannak, éppen úgy, amikor kezdenek felnőni, megfogan szívükben a bűn, és megízlelik a keserűt, hogy értékelni tudják a jót."
                },
                {
                    "number": 56,
                    "text": "És megadatik nekik, hogy felismerjék a jót és a gonoszt; ezért önrendelkezők, és én adtam neked egy másik törvényt és parancsolatot."
                },
                {
                    "number": 57,
                    "text": "Tanítsd tehát meg a gyermekeidnek, hogy mindenhol, minden embernek bűnbánatot kell tartania, különben semmiképpen nem örökölhetik Isten királyságát, mert semmi tisztátalan dolog nem lakhat ott, vagyis nem lakhat az ő jelenlétében; mert Ádám nyelvén a Szentség Embere az ő neve, az ő Egyszülöttjének neve pedig az Ember Fia, méghozzá Jézus Krisztus, az igazlelkű Bíró, aki eljön az idők delén."
                },
                {
                    "number": 58,
                    "text": "Parancsolatot adok tehát neked, hogy tanítsd ezeket a dolgokat szabadon a gyermekeidnek, mondván:"
                },
                {
                    "number": 59,
                    "text": "Hogy vétek miatt következik be a bukás, amely bukás halált hoz, és éppen úgy, ahogyan víz, és vér, és a lélek – amit én alkottam – által születtetek meg a világra és váltatok élő lénnyé a porból, éppen úgy újjá kell születnetek, víztől és a Lélektől, a menny királyságába, és meg kell tisztulnotok vér, méghozzá az én Egyszülöttem vére által; hogy minden bűntől megszenteltethessetek, és élvezzétek az örök élet szavait ezen a világon, valamint örök életet az eljövendő világban, méghozzá halhatatlan dicsőséget;"
                },
                {
                    "number": 60,
                    "text": "Mert a víz által tartjátok be a parancsolatot; a Lélek által igazultok meg, és a vér által szenteltettek meg;"
                },
                {
                    "number": 61,
                    "text": "Ezért adatott meg, hogy megmaradjon bennetek; a menny bizonysága; a Vigasztaló, a halhatatlan dicsőség békés dolgai; minden dolog igazsága; az, amely minden dolgot megelevenít, amely minden dolgot élővé tesz; ami minden dolgot tud, és minden hatalommal rendelkezik a bölcsességnek, az irgalomnak, az igazságnak, az igazságosságnak és az ítéletnek megfelelően."
                },
                {
                    "number": 62,
                    "text": "És most, íme, azt mondom neked: Ez a szabadulás terve, minden ember számára, az én Egyszülöttem vére által, aki eljön az idők delén."
                },
                {
                    "number": 63,
                    "text": "És íme, minden dolognak megvan a hasonlatossága, és minden dolog úgy lett megteremtve és megalkotva, hogy bizonyságot tegyen rólam, a fizikai dolgok és a lelki dolgok is; fent a mennyekben lévő dolgok, és a földön lévő dolgok, és a földben lévő dolgok, és a föld alatt lévő dolgok, fent is és odalent is: minden dolog rólam tesz bizonyságot."
                },
                {
                    "number": 64,
                    "text": "És lőn, hogy miután az Úr beszélt Ádámmal, atyánkkal, Ádám az Úrhoz fohászkodott, és elragadta őt az Úr Lelke, és levitte a vízbe, és a víz alá fektette, és előhozta a vízből."
                },
                {
                    "number": 65,
                    "text": "És így megkeresztelkedett, és leszállt rá Isten Lelke, és így született a Lélektől, és megelevenedett a belső emberben."
                },
                {
                    "number": 66,
                    "text": "És hangot hallott a mennyből, mondván: Megkeresztelkedtél tűzzel és a Szentlélekkel. Ez az Atya, és a Fiú bizonysága, mostantól fogva mindörökre;"
                },
                {
                    "number": 67,
                    "text": "És annak rendje szerint való vagy, aki napok kezdete és évek vége nélkül való volt, az egész örökkévalóságtól az egész örökkévalóságig."
                },
                {
                    "number": 68,
                    "text": "Íme, te egy vagy bennem, Isten fiaként; és így válhat mindenki fiammá. Ámen."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "Mózes 7",
            "data_type": "chapter",
            "chapter_name": "7. Fejezet",
            "chapter_summary": [
                "Énók tanít, vezeti a népet, és hegyeket mozdít el – Sion városának megalapítása – Énók előre látja az Ember Fiának eljövetelét, engesztelő áldozatát, valamint a szentek feltámadását – Előre látja a visszaállítást, az összegyűjtést, a második eljövetelt és Sion visszatérését."
            ],
            "subtitle": [
                "(1830. december)"
            ],
            "verses": [
                {
                    "number": 1,
                    "text": "És lőn, hogy Énók folytatta beszédét, mondván: Íme, Ádám atyánk tanította ezeket a dolgokat, és sokan hittek és Isten fiaivá lettek, sokan pedig nem hittek és elvesztek bűneikben, és félelemmel, gyötrelemben tekintenek előre Isten haragjának tüzes felháborodására, amely kitöltetik rájuk."
                },
                {
                    "number": 2,
                    "text": "És attól az időtől kezdve Énók prófétálni kezdett, azt mondván a népnek: Midőn vándorlásomban Mahujah helységnél álltam és az Úrhoz fohászkodtam, hang szólalt meg a mennyből, mondván: Fordulj meg, és menj fel Simeon hegyére."
                },
                {
                    "number": 3,
                    "text": "És lőn, hogy megfordultam és felmentem a hegyre; és midőn a hegyen álltam, megnyílni láttam az egeket, és dicsőségbe öltöztettem."
                },
                {
                    "number": 4,
                    "text": "És láttam az Urat; és ő arcom előtt állt, és beszélt velem, ahogyan az egyik ember beszél a másikkal, szemtől szembe; és azt mondta nekem: Nézz, és én megmutatom neked a világot, sok nemzedéken át."
                },
                {
                    "number": 5,
                    "text": "És lőn, hogy beláttam Sum völgyébe, és íme, nagy nép lakott sátrakban, akik Sum népe voltak."
                },
                {
                    "number": 6,
                    "text": "És az Úr újra szólt hozzám: Nézd; és én észak felé néztem, és láttam Kánaán népét, amely sátrakban lakott."
                },
                {
                    "number": 7,
                    "text": "És az Úr így szólt hozzám: Prófétálj; és én prófétáltam, mondván: Íme, Kánaán népe, amely nagyszámú, csatasorban Sum népe ellen indul, és megölik őket, úgyhogy teljesen elpusztulnak; és Kánaán népe szétoszlik az országban, és az ország meddő lesz és terméketlen, és egyetlen más nép sem lakik majd ott, csak Kánaán népe;"
                },
                {
                    "number": 8,
                    "text": "Mert íme, az Úr nagy hőséggel átkozza meg azt a földet, és annak meddősége örökké tart; és fekete színt kap Kánaán minden gyermeke, ami miatt megvetettek lesznek minden nép között."
                },
                {
                    "number": 9,
                    "text": "És lőn, hogy az Úr így szólt hozzám: Nézd; és én néztem, és láttam Saron földjét, és Énók földjét, és Omner földjét, és Heni földjét, és Sém földjét, és Haner földjét, és Hanannihah földjét, és azok minden lakóját;"
                },
                {
                    "number": 10,
                    "text": "És az Úr így szólt hozzám: Menj el ehhez a néphez, és mondd nekik: Tartsatok bűnbánatot, különben eljövök, és átokkal sújtom őket, és meghalnak."
                },
                {
                    "number": 11,
                    "text": "És parancsolatot adott nekem, hogy kereszteljek az Atya, és a Fiú, aki telve van kegyelemmel és igazsággal, és a Szentlélek nevében, amely bizonyságot tesz az Atyáról és a Fiúról."
                },
                {
                    "number": 12,
                    "text": "És lőn, hogy Énók továbbra is felszólított minden embert, Kánaán népét kivéve, hogy tartsanak bűnbánatot;"
                },
                {
                    "number": 13,
                    "text": "És oly nagy volt Énók hite, hogy vezette Isten népét, és ellenségeik harcolni jöttek ellenük; és ő az Úr szavát szólta, és megremegett a föld, és elmenekültek a hegyek, méghozzá parancsa szerint; és a folyóvizek elfordultak irányuktól; és az oroszlánok üvöltése hallatszott a vadonból; és minden nemzet nagyon félt, oly hatalmas volt Énók szava, és oly nagy volt azon nyelvezet hatalma, amit Isten adott neki."
                },
                {
                    "number": 14,
                    "text": "És egy föld emelkedett ki a tenger mélyéből, és oly nagy volt Isten népe ellenségeinek félelme, hogy elmenekültek, és messzire húzódtak, és arra a földre mentek, amely kiemelkedett a tenger mélyéből."
                },
                {
                    "number": 15,
                    "text": "És annak a földnek az óriásai is messzire húzódtak; és átok szállt minden olyan népre, amely Isten ellen harcolt;"
                },
                {
                    "number": 16,
                    "text": "És attól az időtől kezdve háborúk és vérontás volt közöttük; de az Úr eljött és népével lakott, és igazlelkűségben laktak."
                },
                {
                    "number": 17,
                    "text": "És az Úr félelme minden nemzetet megszállt, oly nagy volt az Úr dicsősége, amely népére szállt. És az Úr megáldotta azt a földet, és áldottak voltak a hegyeken, és a magas helyeken, és virágoztak."
                },
                {
                    "number": 18,
                    "text": "És az Úr Sion-nak nevezte népét, mert egy szív voltak és egy elme, és igazlelkűségben laktak; és nem volt közöttük szegény."
                },
                {
                    "number": 19,
                    "text": "És Énók folytatta prédikálását, igazlelkűségben Isten népének. És az ő napjaiban lőn, hogy várost épített, amely a Szentség városának neveztetett, méghozzá Sion-nak."
                },
                {
                    "number": 20,
                    "text": "És lőn, hogy Énók beszélgetett az Úrral; és így szólt az Úrhoz: Sion bizonyára örökre biztonságban lakik majd. Az Úr azonban így szólt Énókhoz: Siont megáldottam, a nép többi részét azonban megátkoztam."
                },
                {
                    "number": 21,
                    "text": "És lőn, hogy az Úr megmutatta Énóknak a föld minden lakóját; és ő látta, hogy íme, Sion idővel felvitetett a mennybe. És az Úr így szólt Énókhoz: Lásd örök lakhelyem."
                },
                {
                    "number": 22,
                    "text": "És Énók a nép többi részét is látta, akik Ádám fiai voltak; és ők Ádám összes magjának keveréke voltak, Káin magjának kivételével, mert Káin magja fekete volt, és nem volt helye közöttük."
                },
                {
                    "number": 23,
                    "text": "És miután Sion felvitetett a mennybe, Énók látta, hogy íme, előtte van a föld minden nemzete;"
                },
                {
                    "number": 24,
                    "text": "És nemzedék nemzedékre következett; és Énók magasan volt, felemeltetett, méghozzá az Atyának és az Ember Fiának kebelére; és íme, a Sátán hatalma ott volt az egész föld színén."
                },
                {
                    "number": 25,
                    "text": "És angyalokat látott alászállni a mennyből; és hallott egy hangos hangot, mondván: Jaj, jaj a föld lakóinak!"
                },
                {
                    "number": 26,
                    "text": "És látta a Sátánt; és egy nagy lánc volt a kezében, és az egész föld színét sötétséggel takarta be; és feltekintett és nevetett, és angyalai örvendeztek."
                },
                {
                    "number": 27,
                    "text": "És Énók angyalokat látott alászállni a mennyből, bizonyságot téve az Atyáról és a Fiúról; és sokakra reászállt a Szentlélek, és a menny erői felragadták őket Sionba."
                },
                {
                    "number": 28,
                    "text": "És lőn, hogy a menny Istene letekintett a nép többi részére, és könnyezett; és Énók bizonyságot tett erről, mondván: Hogyan lehetséges az, hogy könnyeznek a mennyek, és esőként ontják könnyeiket a hegyekre?"
                },
                {
                    "number": 29,
                    "text": "És Énók azt kérdezte az Úrtól: Hogyan lehetséges az, hogy könnyezni tudsz, látván, hogy szent vagy, és az egész örökkévalóságtól az egész örökkévalóságig való?"
                },
                {
                    "number": 30,
                    "text": "És ha lehetséges volna az, hogy az ember megszámolja a föld részecskéit, igen, és millió ehhez hasonló földeket, az még kezdete sem lenne teremtményeid számának; és függönyeid még mindig ki vannak feszítve; te mégis ott vagy, és ott van kebled; és igazságos is vagy; irgalmas vagy és kedves mindörökké;"
                },
                {
                    "number": 31,
                    "text": "És Siont kebledre vetted, minden teremtményed közül, az egész örökkévalóságtól az egész örökkévalóságig; és semmi más, csakis béke, igazságosság és igazság a te trónod lakhelye; és irgalom jár majd arcod előtt és nincs vége annak; hogyan lehetséges tehát az, hogy könnyezni tudsz?"
                },
                {
                    "number": 32,
                    "text": "Az Úr így szólt Énókhoz: Íme, ezek a te testvéreid; saját kezem alkotásai, és én adtam nekik tudásukat, azon a napon, amikor megteremtettem őket; és az Éden kertjében adtam meg az embernek az önrendelkezését;"
                },
                {
                    "number": 33,
                    "text": "És testvéreidnek megmondtam, és parancsolatot is adtam nekik, hogy szeressék egymást, és hogy válasszanak engem, Atyjukat; de íme, szeretet nélkül valók, és gyűlölik saját vérüket;"
                },
                {
                    "number": 34,
                    "text": "És felháborodásom tüze felgerjedt ellenük; és heves nemtetszésemben rájuk küldöm az áradást, mert ádáz haragom felgerjedt ellenük."
                },
                {
                    "number": 35,
                    "text": "Íme, én Isten vagyok; Szentség Embere az én nevem; Tanácsadás Embere az én nevem; valamint Végtelen és Örökkévaló az én nevem."
                },
                {
                    "number": 36,
                    "text": "Kinyújthatom tehát a kezem és megtarthatom mindazon teremtményeket, amelyeket alkottam; és szemem át is járhatja őket, és kezem minden alkotása között sem volt még oly nagy gonoszság, mint a te testvéreid között."
                },
                {
                    "number": 37,
                    "text": "De íme, bűneik atyáik fejére szállnak; a Sátán lesz az ő atyjuk, és nyomorúság lesz a végzetük; és a mennyek egésze könnyezni fog felettük, méghozzá kezem minden alkotása; ne könnyezzenek hát a mennyek, látván, hogy ezek szenvednek?"
                },
                {
                    "number": 38,
                    "text": "De íme, ezek, akiken rajta tartod a szemed, el fognak veszni az árban; és íme, én be fogom zárni őket; börtönt készítettem számukra."
                },
                {
                    "number": 39,
                    "text": "És az, akit kiválasztottam, szót emelt orcám előtt. Szenved tehát a bűneikért; amennyiben bűnbánatot tartanak azon a napon, amikor Kiválasztottam visszatér hozzám, és addig a napig gyötrelemben lesznek;"
                },
                {
                    "number": 40,
                    "text": "Tehát ezért könnyeznek a mennyek, igen, és kezem minden alkotása."
                },
                {
                    "number": 41,
                    "text": "És lőn, hogy az Úr szólt Énókhoz, és elmondta Énóknak az emberek gyermekeinek minden cselekedetét; tehát Énók megismerte és reá tekintett gonoszságukra, és nyomorúságukra, és könnyezett és kinyújtotta karját, és szíve szélesre duzzadt, akár az örökkévalóság; és bensője megindult; és az egész örökkévalóság megrázkódott."
                },
                {
                    "number": 42,
                    "text": "És Énók látta még Noét és családját; hogy Noé fiainak utódai megszabadulnak, időleges szabadulással;"
                },
                {
                    "number": 43,
                    "text": "Énók tehát látta, hogy Noé bárkát épített; és hogy az Úr reá mosolygott, és a saját kezében tartotta azt; de a gonoszok többi részére eljött az ár és bekebelezte őket."
                },
                {
                    "number": 44,
                    "text": "És amint Énók ezt látta, keserűvé vált a lelke, és könnyezett testvérei felett, és azt mondta a mennyeknek: Nem vagyok hajlandó megvigasztalódni; de az Úr így szólt Énókhoz: Emeld fel a szíved, örülj; és nézd."
                },
                {
                    "number": 45,
                    "text": "És lőn, hogy Énók odanézett; és Noétól kezdve látta a Föld minden családját; és az Úrhoz fohászkodott, mondván: Mikor jön el az Úr napja? Mikor ontatik ki az Igazlelkű vére, hogy mindazok, akik gyászolnak, megszenteltessenek, és örök életük lehessen?"
                },
                {
                    "number": 46,
                    "text": "És az Úr azt mondta: Az idők delén lesz ez, a gonoszság és a bosszúállás napjaiban."
                },
                {
                    "number": 47,
                    "text": "És íme, Énók látta azt a napot, amikor eljön az Ember Fia, méghozzá a testben; és lelke örvendezett, mondván: Az Igazlelkű felemeltetett, és a Bárány megöletett a világ megalapítása óta; és hit által az Atya kebelén vagyok, és íme, Sion velem van."
                },
                {
                    "number": 48,
                    "text": "És lőn, hogy Énók a Földre tekintett; és hangot hallott annak belsejéből, mondván: Jaj, jaj nekem, emberek anyjának; sajgok, fáradt vagyok gyermekeim gonoszsága miatt. Mikor pihenek majd meg, és tisztulok meg a szennyességtől, amely belőlem eredt? Mikor szentel meg engem az én Teremtőm, hogy megpihenhessek, és egy ideig igazlelkűség lakhasson színemen?"
                },
                {
                    "number": 49,
                    "text": "És amikor Énók gyászolni hallotta a Földet, könnyezett, és az Úrhoz fohászkodott, mondván: Ó, Uram, nem könyörülsz meg a Földön? Nem áldod meg Noé gyermekeit?"
                },
                {
                    "number": 50,
                    "text": "És lőn, hogy Énók folytatta fohászát az Úrhoz, mondván: Arra kérlek téged, Ó Uram, a te Egyszülötted, méghozzá Jézus Krisztus nevében, hogy légy irgalommal Noén és az ő magján, hogy a Földet soha többé ne borítsa el az ár."
                },
                {
                    "number": 51,
                    "text": "És az Úr nem tagadhatta meg ezt; és szövetséget kötött Énókkal, és esküvel esküdött meg neki, hogy visszafogja az árt; és hogy szólítani fogja Noé gyermekeit;"
                },
                {
                    "number": 52,
                    "text": "És megváltoztathatatlan rendeletet küldött el, hogy magjának maradéka mindig megtalálható lesz minden nemzet között, míg a Föld fennáll;"
                },
                {
                    "number": 53,
                    "text": "És az Úr azt mondta: Áldott az, akinek magján keresztül Messiás jő; mert ő azt mondja: Messiás vagyok, Sion királya, kősziklája a mennynek, amely oly széles, akár az örökkévalóság; aki a kapun jön be és általam mászik fel, soha nem bukik el; áldottak tehát azok, akikről szóltam, mert örökké tartó öröm dalaival jönnek elő."
                },
                {
                    "number": 54,
                    "text": "És lőn, hogy Énók az Úrhoz fohászkodott, mondván: Amikor az Ember Fia eljön a testben, megpihen a Föld? Könyörgök neked, mutasd meg nekem ezeket a dolgokat."
                },
                {
                    "number": 55,
                    "text": "És az Úr így szólt Énókhoz: Nézd, és ő odanézett, és látta az Ember Fiát, keresztre emelve fel, az emberek módja szerint;"
                },
                {
                    "number": 56,
                    "text": "És hallott egy hangos hangot; és az egekre fátyol borult; és Isten minden teremtménye gyászolt; és felnyögött a Föld; és meghasadtak a sziklák; és felkeltek a szentek, és megkoronáztattak az Ember Fiának jobb kezénél, dicsőség koronáival;"
                },
                {
                    "number": 57,
                    "text": "És mindazon lelkek, akik börtönben voltak, előjöttek, és Isten jobb kezéhez álltak; a többiek pedig a sötétség láncaiban maradtak a nagy nap ítéletéig."
                },
                {
                    "number": 58,
                    "text": "És Énók újra könnyezett és az Úrhoz fohászkodott, mondván: Mikor pihen meg a Föld?"
                },
                {
                    "number": 59,
                    "text": "És Énók látta az Ember Fiát, felszállni az Atyához; és szólította az Urat, mondván: Nem jössz el újra a Földre? Mivel Isten vagy, és én ismerlek téged, és esküt tettél nekem, és megparancsoltad nekem, hogy kérjek a te Egyszülötted nevében; te alkottál engem, és jogot adtál nekem trónodra, nem magamért, hanem a te saját kegyelmed által; azt kérdezem tehát tőled, nem jössz-e el újra a Földre?"
                },
                {
                    "number": 60,
                    "text": "És az Úr így szólt Énókhoz: Ahogyan élek, bizony el fogok jönni az utolsó napokban, a gonoszság és a bosszúállás napjaiban, hogy betöltsem az esküt, amit Noé gyermekeit illetően tettem neked;"
                },
                {
                    "number": 61,
                    "text": "És eljő a nap, amikor megpihen a Föld, de azon nap előtt elsötétülnek az egek, és a sötétség fátyla borítja majd a Földet; és megrázkódnak az egek, valamint a föld; és nagy gyötrelmek lesznek az emberek gyermekei között, az én népemet azonban meg fogom őrizni;"
                },
                {
                    "number": 62,
                    "text": "És igazlelkűséget küldök le a mennyből; és igazságot küldök elő a földből, hogy bizonyságot tegyen az én Egyszülöttemről; a halálból való feltámadásáról; igen, valamint minden ember feltámadásáról; és igazlelkűséggel és igazsággal söpröm le a földet, mint árral, hogy összegyűjtsem kiválasztottaimat a föld négy szegletéből, egy olyan helyre, amit előkészítek, egy szent városba, hogy népem felövezhesse derekát, és várakozással tekinthessen eljövetelem idejére; mert ott lesz hajlékom, és Sionnak neveztetik, Új Jeruzsálemnek."
                },
                {
                    "number": 63,
                    "text": "És az Úr így szólt Énókhoz: Akkor találkozol majd ott velük te és egész városod, és keblünkre fogadjuk őket, és látni fognak minket; és nyakukba borulunk, és nyakunkba borulnak, és megcsókoljuk egymást;"
                },
                {
                    "number": 64,
                    "text": "És ott lesz lakhelyem, és az Sion lesz, amely előlép minden olyan teremtmény közül, amelyet alkottam; és ezer éven át pihenni fog a Föld."
                },
                {
                    "number": 65,
                    "text": "És lőn, hogy Énók látta az Ember Fia eljövetelének napját, az utolsó napokban, hogy igazlelkűségben a Földön lakjon ezer éven át;"
                },
                {
                    "number": 66,
                    "text": "De ama nap előtt nagy gyötrelmeket látott a gonoszok között; és a tengert is látta, hogy az nyugtalan, és az emberek őket cserben hagyó szívét, amint félelemmel várják a Mindenható Isten ítéletét, amely utoléri a gonoszokat."
                },
                {
                    "number": 67,
                    "text": "És az Úr minden dolgot megmutatott Énóknak, méghozzá a világ végéig; és látta az igazlelkűek napját, megváltásuk óráját; és elnyerte az öröm teljességét;"
                },
                {
                    "number": 68,
                    "text": "És Sion napjai összesen, Énók napjaiban, háromszázhatvanöt évet számláltak."
                },
                {
                    "number": 69,
                    "text": "És Énók és egész népe Istennel járt, és ő ott lakott Sion közepén; és lőn, hogy Sion nem volt, mert Isten saját kebelére fogadta; és attól kezdve elterjedt a mondás: Sion eltávozott."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "Mózes 8",
            "data_type": "chapter",
            "chapter_name": "8. Fejezet",
            "chapter_summary": [
                "Methuséláh prófétál – Noé és fiai prédikálják az evangéliumot – Nagy gonoszság uralkodik – Nem szívlelik meg a bűnbánatra hívó szót – Isten elrendeli minden test elpusztítását az özönvíz által."
            ],
            "subtitle": [
                "(1831. február)"
            ],
            "verses": [
                {
                    "number": 1,
                    "text": "És Énók napjai összesen négyszázharminc évet számláltak."
                },
                {
                    "number": 2,
                    "text": "És lőn, hogy Methuséláh, Énók fia, nem vétetett el, hogy beteljesedhessenek az Úr szövetségei, amelyeket Énókkal kötött; mert ő valóban szövetséget kötött Énókkal, hogy Noé az ő ágyékának gyümölcséből lesz."
                },
                {
                    "number": 3,
                    "text": "És lőn, hogy Methuséláh prófétált, hogy ágyékából fakad majd a földnek minden királysága (Noén keresztül), és magáénak vette a dicsőséget."
                },
                {
                    "number": 4,
                    "text": "És nagy éhínség jött az országra, és az Úr keserves átokkal átkozta meg a földet, és annak sok lakója meghalt."
                },
                {
                    "number": 5,
                    "text": "És lőn, hogy Methuséláh száznyolcvanhét évet élt, és nemzette Lámekhet;"
                },
                {
                    "number": 6,
                    "text": "És Methuséláh élt, miután Lámekhet nemzette, hétszáznyolcvankét évet, és nemzett fiakat és leányokat;"
                },
                {
                    "number": 7,
                    "text": "És Methuséláh napjai összesen kilencszázhatvankilenc évet számláltak, és meghalt."
                },
                {
                    "number": 8,
                    "text": "És Lámekh élt száznyolcvankét évet, és nemzett egy fiat,"
                },
                {
                    "number": 9,
                    "text": "És Noénak nevezte nevét, mondván: Ez a fiú megvigasztal minket a mi munkánkat és kezünk azon föld miatti fáradozását illetően, amit megátkozott az Úr."
                },
                {
                    "number": 10,
                    "text": "És Lámekh élt, miután Noét nemzette, ötszázkilencvenöt évet, és nemzett fiakat és leányokat;"
                },
                {
                    "number": 11,
                    "text": "És Lámekh napjai összesen hétszázhetvenhét évet számláltak, és meghalt."
                },
                {
                    "number": 12,
                    "text": "És Noé négyszázötven éves volt, és nemzette Jáfetet; és negyvenkét évvel azután nemzette Sémet annál, aki Jáfet anyja volt, és amikor ötszáz éves volt, nemzette Khámot."
                },
                {
                    "number": 13,
                    "text": "És Noé és fiai hallgattak az Úrra, és megszívlelték, és Isten fiainak neveztettek."
                },
                {
                    "number": 14,
                    "text": "És amikor ezek az emberek elkezdtek sokasodni a föld színén, és leányaik születtek, az emberek fiai látták, hogy ezek a leányok szépek, és feleségül vették őket, méghozzá választásuk szerint."
                },
                {
                    "number": 15,
                    "text": "És az Úr így szólt Noéhoz: Fiaid leányai eladták magukat; mert íme, haragom felgerjedt az emberek fiai ellen, mert nem hajlandók hallgatni hangomra."
                },
                {
                    "number": 16,
                    "text": "És lőn, hogy Noé prófétált, és Isten dolgait tanította, méghozzá úgy, ahogyan az kezdetben volt."
                },
                {
                    "number": 17,
                    "text": "És az Úr így szólt Noéhoz: Lelkem nem fog mindig bajlódni az emberrel; mert tudni fogja, hogy minden test meg fog halni; de napjai százhúsz évet fognak számlálni; és ha nem tartanak bűnbánatot az emberek, akkor reájuk küldöm az özönvizet."
                },
                {
                    "number": 18,
                    "text": "És azokban a napokban óriások voltak a földön, és Noé életére törtek, hogy elvehessék azt; de az Úr Noéval volt, és rajta volt az Úr hatalma."
                },
                {
                    "number": 19,
                    "text": "És az Úr elrendelte Noét, saját rendje szerint, és megparancsolta neki, hogy menjen és hirdesse evangéliumát az emberek gyermekeinek, ahogyan az Énóknak is megadatott."
                },
                {
                    "number": 20,
                    "text": "És lőn, hogy Noé felszólította az emberek gyermekeit, hogy tartsanak bűnbánatot; de azok nem hallgattak szavaira;"
                },
                {
                    "number": 21,
                    "text": "Továbbá, miután hallották őt, elébe jöttek, mondván: Íme, mi Isten fiai vagyunk; vajon nem az emberek leányait vettük feleségül? És vajon nem eszünk, és iszunk, és házasodunk, és férjhez adunk? És asszonyaink gyermekeket szülnek nekünk, és ezek hatalmas emberek, a régi emberekhez hasonlók, nagy hírnevű emberek. És nem hallgattak Noé szavaira."
                },
                {
                    "number": 22,
                    "text": "És Isten látta, hogy nagy lett a földön az emberek gonoszsága; és minden ember felemelkedett szíve gondolatainak képzelgésében, amelyek állandóan csak gonoszak voltak."
                },
                {
                    "number": 23,
                    "text": "És lőn, hogy Noé folytatta prédikálását a népnek, mondván: Hallgassatok ide, és szívleljétek meg szavaimat;"
                },
                {
                    "number": 24,
                    "text": "Higgyetek és bánjátok meg bűneiteket, és keresztelkedjetek meg Jézus Krisztus, Isten Fia nevében, ahogyan atyáink is, és akkor megkapjátok a Szentlelket, hogy minden dolog kinyilváníttasson nektek; és ha nem teszitek meg ezt, akkor reátok tör az özönvíz; mindazonáltal ők nem hallgattak erre."
                },
                {
                    "number": 25,
                    "text": "És bánta Noé, és fájt a szíve, hogy az Úr embert alkotott a földön, és ez gyötörte a szívét."
                },
                {
                    "number": 26,
                    "text": "És az Úr azt mondta: El fogom pusztítani az általam teremtett embert a föld színéről, embert is és állatot is, valamint a csúszómászókat, és a lég madarait; mert bánja Noé, hogy megteremtettem őket, és hogy megalkottam őket; és engem szólított; mert az életére törtek."
                },
                {
                    "number": 27,
                    "text": "És így Noé kegyet talált az Úr szemében; mert Noé igaz ember volt, és tökéletes az ő nemzedékében; és Istennel járt, miként három fia is, Sém, Khám és Jáfet."
                },
                {
                    "number": 28,
                    "text": "A föld romlott volt Isten előtt, és betöltötte az erőszak."
                },
                {
                    "number": 29,
                    "text": "És Isten a földre tekintett, és íme, az romlott volt, mert minden test romlottá tette útját a földön."
                },
                {
                    "number": 30,
                    "text": "És Isten azt mondta Noénak: Elém érkezett minden test vége, mert a földet betölti az erőszak, és íme, minden testet el fogok pusztítani a földről."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "Ábrahám 1",
            "data_type": "chapter",
            "chapter_name": "1. Fejezet",
            "chapter_summary": [
                "Ábrahám a pátriárkai rend áldásaira törekszik – Hamis papok üldözik Káldeában – Jehova megmenti őt – Egyiptom eredetének és kormányának áttekintése."
            ],
            "book_title": "Ábrahám könyve",
            "subtitle": [
                "Papirusztekercsekről fordította Joseph Smith"
            ],
            "verses": [
                {
                    "number": 1,
                    "text": "A Káldeusok földjén, atyáim lakhelyén, én, Ábrahám, láttam, hogy másik lakhelyet kell szereznem;"
                },
                {
                    "number": 2,
                    "text": "És mert rájöttem, hogy van számomra nagyobb boldogság, békesség és nyugalom, az atyák áldásaira törekedtem, valamint arra a jogra, amelyre el kell rendeltetnem, hogy szolgáljak abban; mivel én magam az igazlelkűség követője voltam, és arra vágytam, hogy olyan valaki legyek, aki nagy tudással bír, és még nagyobb követője legyek az igazlelkűségnek, és nagyobb tudással bírjak, és sok nemzet atyja legyek, a békesség hercege, és mert oktatásban szerettem volna részesülni, és be szerettem volna tartani Isten parancsolatait, jog szerinti örökös lettem, főpap, aki rendelkezik az atyákhoz tartozó joggal."
                },
                {
                    "number": 3,
                    "text": "Ezt atyáim ruházták rám; az atyáktól érkezett, az idők kezdete óta, igen, méghozzá a kezdet, vagyis a világ megalapítása előtt óta mostanáig, méghozzá az elsőszülött joga, vagyis az első emberé, aki Ádám, vagyis az első atya, az atyákon át énhozzám."
                },
                {
                    "number": 4,
                    "text": "Törekedtem a papsághoz történő kinevezésemre aszerint, ahogyan Isten az atyákat kinevezte, magjukat illetően."
                },
                {
                    "number": 5,
                    "text": "Mivel atyáim elfordultak igazlelkűségüktől, valamint a szent parancsolatoktól, amelyeket az Úr, az ő Istenük adott nekik, és a pogányok isteneinek hódoltak, teljesen elutasították azt, hogy hallgassanak hangomra;"
                },
                {
                    "number": 6,
                    "text": "Mert szívüket gonosztevésre állították, és teljesen Elkenah istenéhez, és Libnah istenéhez, és Mahmakrah istenéhez, és Koras istenéhez, és a Fáraó, Egyiptom királya istenéhez fordultak;"
                },
                {
                    "number": 7,
                    "text": "A pogányok áldozatához fordították tehát a szívüket abban, hogy gyermekeiket felajánlották ezeknek a néma bálványoknak, és nem hallgattak hangomra, hanem megpróbáltak életemre törni, Elkenah papjának keze által. Elkenah papja a Fáraó papja is volt."
                },
                {
                    "number": 8,
                    "text": "Mármost, ebben az időben a Fáraó, Egyiptom királya papjának szokása volt férfiakat, nőket és gyermekeket ajánlani fel az oltáron, amely Káldea földjén épült, felajánlásként ezeknek az idegen isteneknek."
                },
                {
                    "number": 9,
                    "text": "És lőn, hogy a pap felajánlást tett a Fáraó istenének, valamint Sagríl istenének, méghozzá az egyiptomiak módja szerint. Mármost, Sagríl istene volt a Nap."
                },
                {
                    "number": 10,
                    "text": "Méghozzá egy gyermek hálaadó felajánlását ajánlotta fel a Fáraó papja azon az oltáron, amely a Potifár dombjának nevezett dombnál állt, Olisem síkságának felső végén."
                },
                {
                    "number": 11,
                    "text": "Mármost, ez a pap valamikor három szűzet ajánlott fel ezen az oltáron, akik Onitah leányai voltak, egy királyi leszármazottnak, közvetlenül Khám ágyékából. Ezeket a szűzeket erényességük miatt ajánlották fel; nem voltak hajlandók meghajolni, hogy fából vagy kőből készült isteneknek hódoljanak, ezért megölték őket ezen az oltáron, és ez az egyiptomiak módja szerint történt."
                },
                {
                    "number": 12,
                    "text": "És lőn, hogy a papok erőszakot alkalmaztak, hogy engem is megölhessenek, ahogyan azt azokkal a szűzekkel tették ezen az oltáron, és hogy megismerhessétek ezt az oltárt, utalok az e feljegyzés kezdetén található ábrázolásra."
                },
                {
                    "number": 13,
                    "text": "Ágy formájúra készítették, amilyen a káldeusok között volt, és Elkenah, Libnah, Mahmakrah, Koras istenei, valamint egy olyan isten előtt állt, ami a Fáraóhoz, Egyiptom királyához hasonlított."
                },
                {
                    "number": 14,
                    "text": "Hogy fogalmatok lehessen ezekről az istenekről, kinézetüket az elöl található ábrákkal mutattam meg, amely ábrázolásmódot a káldeusok rahlínosnak neveznek, ami hieroglifákat jelent."
                },
                {
                    "number": 15,
                    "text": "És amint reám emelték kezük, hogy felajánljanak és elvegyék az életem, íme, az Úrhoz, Istenemhez emeltem hangom, és az Úr hallgatott rám és meghallott, és eltöltött engem a Mindenható látomásával, és jelenlétének angyala mellém állt, és azonnal eloldozta a kötelékeimet;"
                },
                {
                    "number": 16,
                    "text": "És hangja hozzám szólt: Ábrahám, Ábrahám, íme, Jehova az én nevem, és én meghallottalak téged, és lejöttem, hogy kiszabadítsalak téged, és elvigyelek atyád házából, és minden rokonodtól egy idegen földre, amelyről nem tudsz;"
                },
                {
                    "number": 17,
                    "text": "És ezt azért, mert elfordították tőlem a szívüket, hogy Elkenah istenének, és Libnah istenének, és Mahmakrah istenének, és Koras istenének, és a Fáraó, Egyiptom királya istenének hódoljanak; lejöttem tehát, hogy meglátogassam őket, és elpusztítsam azt, aki kezet emelt rád, Ábrahám fiam, hogy elvegye az életed."
                },
                {
                    "number": 18,
                    "text": "Íme, kezemnél fogva vezetlek majd téged, és elviszlek, hogy reád helyezzem nevem, méghozzá atyád papságát, és feletted legyen hatalmam."
                },
                {
                    "number": 19,
                    "text": "Amint az Noéval volt, úgy lesz veled is; de a te elrendelt szolgálatod által ismerik meg nevemet a földön örökre, mert én vagyok a te Istened."
                },
                {
                    "number": 20,
                    "text": "Íme, Potifár dombja a káldeai Ur földjén volt. És az Úr lerombolta Elkenah és az ország isteneinek oltárát, és teljesen elpusztította őket, és úgy lesújtott a papra, hogy az meghalt; és nagy gyász volt Káldeában, valamint a Fáraó udvarában; a fáraó királyi vér általi királyt jelent."
                },
                {
                    "number": 21,
                    "text": "Mármost, Egyiptom e királya Khám ágyékából való leszármazott volt, és születése által részese a kánaánita vérnek."
                },
                {
                    "number": 22,
                    "text": "E leszármazásból eredtek mind az egyiptomiak, így őriztetett meg a kánaánita vér ezen a földön."
                },
                {
                    "number": 23,
                    "text": "Egyiptom földjét először egy nő fedezte fel, aki Khám leánya volt, és Egyiptus leánya, amely káldeusul Egyiptomot jelent, ami tiltottat jelent."
                },
                {
                    "number": 24,
                    "text": "Amikor ez a nő felfedezte ezt a földet, az víz alatt volt, és ő ezt követően letelepítette azon fiait; így tehát Khámtól eredt az a faj, amely fenntartotta az átkot ezen a földön."
                },
                {
                    "number": 25,
                    "text": "Mármost, Egyiptom első kormányát a Fáraó hozta létre, Khám leányának, Egyiptusnak a legidősebb fia, és ez Khám kormányzatának mintája szerint volt, amely pátriárkai."
                },
                {
                    "number": 26,
                    "text": "A Fáraó, igazlelkű ember lévén, megalapította királyságát, és élete minden napján bölcsen és igazságosan ítélkezett népén, buzgón igyekezve tükrözni azt a rendet, amit az atyák alapítottak meg az első nemzedékekben, az első pátriárkai uralom napjaiban, méghozzá Ádám, valamint Noé uralma idején, aki atyja volt, és megáldotta őt a föld áldásaival, és a bölcsesség áldásaival, de megátkozta őt, ami a papságot illeti."
                },
                {
                    "number": 27,
                    "text": "Mármost, mivel a Fáraó ehhez a leszármazási ághoz tartozott, amin keresztül nem tarthatott jogot a papságra, mindazonáltal a Fáraók szívesen igényt tartottak arra, Khámon keresztül Noétól, atyámat tehát félrevezette a bálványimádásuk;"
                },
                {
                    "number": 28,
                    "text": "Én azonban megpróbálom a következőkben felvázolni a kronológiát, magamtól visszavezetve a teremtés kezdetéig, mert kezembe kerültek a feljegyzések, amelyekkel mostanáig rendelkezem."
                },
                {
                    "number": 29,
                    "text": "Mármost, miután sor került Elkenah papjának lesújtására, hogy meghalt, beteljesedtek azok a dolgok, amik Káldea földjét illetően hangzottak el nekem, hogy éhínség lesz az országban."
                },
                {
                    "number": 30,
                    "text": "Ennek megfelelően éhínség uralkodott Káldea egész földjén, és atyám súlyosan gyötrődött az éhínség miatt, megbánta tehát azon gonosztettet, amit elhatározott ellenem, hogy elveszi az életemet."
                },
                {
                    "number": 31,
                    "text": "De az atyák, méghozzá a pátriárkák feljegyzéseit, a papság jogát illetően, az Úr, az én Istenem, az én saját kezeimben őrizte meg; tehát a teremtés, és a bolygók, és a csillagok kezdetének ismeretét, amint az atyáink előtt ismertté vált, megőriztem egészen eddig a napig, és megpróbálok leírni néhányat e dolgok közül erre a feljegyzésre, utánam következő utódaim javára."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "Ábrahám 2",
            "data_type": "chapter",
            "chapter_name": "2. Fejezet",
            "chapter_summary": [
                "Ábrahám elhagyja Urt, hogy Kánaánba menjen – Jehova megjelenik neki Háránban – Minden evangéliumi áldás megígértetik magjának, és magján keresztül mindenkinek – Elmegy Kánaánba, onnan pedig Egyiptomba."
            ],
            "verses": [
                {
                    "number": 1,
                    "text": "Most az Úristen gyötrelmessé tette az éhínséget Ur földjén, olyannyira, hogy meghalt Hárán, a fivérem; de Tháré, az én atyám, még élt a káldeai Ur földjén."
                },
                {
                    "number": 2,
                    "text": "És lőn, hogy én, Ábrahám, feleségül vettem Szárait, Nákhor pedig, fivérem, feleségül vette Milkhaht, aki Hárán leánya volt."
                },
                {
                    "number": 3,
                    "text": "Most az Úr így szólt hozzám: Ábrahám, eredj ki a te országodból, és a te nemzetségedből, és a te atyád házából, egy olyan földre, amelyet majd megmutatok neked."
                },
                {
                    "number": 4,
                    "text": "Elhagytam tehát a káldeai Ur földjét, hogy Kánaán földjére menjek; és vittem Lótot, fivérem fiát, és az ő feleségét, valamint Szárait, az én feleségemet; és atyám is követett engem arra a földre, amit mi Háránnak neveztünk el."
                },
                {
                    "number": 5,
                    "text": "És alábbhagyott az éhínség; és atyám Háránban időzött és ott lakott, mert sok nyáj volt Háránban; és atyám újra bálványimádásához fordult, tehát Háránban maradt."
                },
                {
                    "number": 6,
                    "text": "De én, Ábrahám, és Lót, fivérem fia, imádkoztunk az Úrhoz, és az Úr megjelent nekem, és így szólt hozzám: Kelj fel és vidd magaddal Lótot; mert az a szándékom, hogy kivigyelek téged Háránból, és szolgálattevővé tegyelek téged, aki viseli nevemet egy idegen földön, amelyet utánad következő magodnak adok, örök birtokul, ha hallgatnak hangomra."
                },
                {
                    "number": 7,
                    "text": "Mert én vagyok az Úr, a te Istened; a mennyben lakom; a Föld az én zsámolyom; kinyújtom kezem a tenger felett, és az engedelmeskedik hangomnak; szekeremmé teszem a szelet és a tüzet; azt mondom a hegyeknek: távozzatok innen – és íme, azonnal, hirtelen elviszi őket a forgószél."
                },
                {
                    "number": 8,
                    "text": "Jehova az én nevem, és kezdettől fogva ismerem a véget; feletted lesz tehát a kezem."
                },
                {
                    "number": 9,
                    "text": "És nagy nemzetté teszlek téged, és mértéken felül megáldalak téged, és naggyá teszem neved minden nemzet között, és áldás leszel utánad következő magod számára, mert kezeikben minden nemzetnek elviszik ezt az elrendelt szolgálatot és papságot;"
                },
                {
                    "number": 10,
                    "text": "És megáldom őket a te neved által; mert mindazok, akik befogadják ezt az evangéliumot, a te nevedről neveztetnek, és a te magodhoz számláltatnak, és felkelnek, és atyjukként áldanak téged;"
                },
                {
                    "number": 11,
                    "text": "És megáldom azokat, akik téged áldanak, és megátkozom azokat, akik téged átkoznak; és tebenned (vagyis a te papságodban) és a te magodban (vagyis a te papságodban), mert én ígéretet teszek neked, hogy ez a jog folytatódik tebenned, valamint utánad következő magodban (ami szó szerinti magot jelent, vagyis a test magját) áldatik majd meg a föld minden családja, méghozzá az evangélium áldásaival, amelyek a szabadulás, méghozzá az örök élet áldásai."
                },
                {
                    "number": 12,
                    "text": "Most, miután az Úr visszavonult a hozzám való beszédtől és visszavonta tőlem arcát, azt mondtam a szívemben: Szolgád buzgón keresett téged; most rád találtam;"
                },
                {
                    "number": 13,
                    "text": "Elküldted angyalod, hogy megmenekítsen engem Elkenah isteneitől, és jól teszem, ha hallgatok hangodra, engedd hát, hogy szolgád felkeljen, és békében távozzon."
                },
                {
                    "number": 14,
                    "text": "Így hát én, Ábrahám, elmentem, ahogy azt az Úr megmondta nekem, Lót pedig velem; és én, Ábrahám, hatvankét éves voltam, amikor Háránból elmentem."
                },
                {
                    "number": 15,
                    "text": "És vittem Szárait, akit feleségül vettem, amikor a káldeai Urban voltam, valamint Lótot, fivérem fiát, és mind a javainkat, amiket összegyűjtöttünk, valamint a lelkeket, akiket Háránban nyertünk, és eljöttünk a Kánaán földjére vezető úton, és sátrakban laktunk, míg úton voltunk;"
                },
                {
                    "number": 16,
                    "text": "Az örökkévalóság volt tehát a takarónk, a kősziklánk és a szabadításunk, amint Háránból Jersonon át mentünk, hogy Kánaán földjére érjünk."
                },
                {
                    "number": 17,
                    "text": "Most én, Ábrahám, oltárt építettem Jerson földjén, és felajánlást tettem az Úrnak, és imádkoztam, hogy az éhínség forduljon el atyám házától, hogy ne vesszenek el."
                },
                {
                    "number": 18,
                    "text": "És Jersonból átmentük azon a földön a Sikhemnek nevezett helyig; ez Móréh sík vidékein helyezkedett el, és addigra már elértük a kananeusok országának határvidékét, és áldozatot ajánlottam fel Moreh síkságán, és buzgón fohászkodtam az Úrhoz, mivel beléptünk ennek a bálványimádó nemzetnek az országába."
                },
                {
                    "number": 19,
                    "text": "És az Úr, válaszként imáimra megjelent nekem és így szólt hozzám: A te magodnak fogom adni ezt a földet."
                },
                {
                    "number": 20,
                    "text": "És én, Ábrahám, felkeltem az Úrnak épített oltár helyétől, és elmentem onnan a Bétheltől keletre lévő hegyhez, és felvertem ott a sátramat, Béthel nyugatra, Hái keletre; és ott egy másik oltárt építettem az Úrnak, és ismét szólítottam az Úr nevét."
                },
                {
                    "number": 21,
                    "text": "És én, Ábrahám, továbbmentem, még mindig dél felé; és ott továbbra is éhínség volt az országban; és én, Ábrahám, arra a következtetésre jutottam, hogy lemegyek Egyiptomba, hogy ott tartózkodjam, mert az éhínség nagyon gyötrelmessé vált."
                },
                {
                    "number": 22,
                    "text": "És lőn, hogy amikor közel értem ahhoz, hogy belépjek Egyiptomba, így szólt hozzám az Úr: Íme, Szárai, a te feleséged, tekintetre nagyon szép asszony;"
                },
                {
                    "number": 23,
                    "text": "Ezért lészen, hogy amikor az egyiptomiak meglátják őt, azt mondják majd: Felesége ő neki; és megölnek téged, őt azonban életben hagyják; ezért figyelj rá, hogy a következőképpen tegyél:"
                },
                {
                    "number": 24,
                    "text": "Mondja azt az egyiptomiaknak, hogy nővéred ő, és lelked élni fog."
                },
                {
                    "number": 25,
                    "text": "És lőn, hogy én, Ábrahám, elmondtam Szárainak, a feleségemnek, mindazt, amit az Úr hozzám szólt – Mondd tehát azt nekik, kérlek, hogy a nővérem vagy, hogy jó dolgom legyen teéretted, és lelkem élni fog miattad."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "Ábrahám 3",
            "data_type": "chapter",
            "chapter_name": "3. Fejezet",
            "chapter_summary": [
                "Ábrahám az Urim és Tummim által tanul a Napról, a Holdról és a csillagokról – Az Úr kinyilatkoztatja neki a lelkek örökkévaló természetét – Tanul a földi előtti életről, az előre elrendelésről, a teremtésről, egy Megváltó kiválasztásáról, valamint az ember második állapotáról."
            ],
            "verses": [
                {
                    "number": 1,
                    "text": "És én, Ábrahám, rendelkeztem az Urimmal és Tummimmal, amit az Úr, az én Istenem, még a káldeai Urban adott nekem;"
                },
                {
                    "number": 2,
                    "text": "És láttam a csillagokat, hogy azok nagyon nagyok, és hogy egyikük legközelebb van Isten trónjához; és volt még sok nagy, ami közel volt ehhez;"
                },
                {
                    "number": 3,
                    "text": "És az Úr így szólt hozzám: Ezek a kormányzók; és a nagynak a neve Kolob, mert közel van hozzám, mert én vagyok az Úr, a te Istened: Ezt azért helyeztem el, hogy kormányozza mindazokat, amelyek ugyanahhoz a rendhez tartoznak, mint az, amelyen állsz."
                },
                {
                    "number": 4,
                    "text": "És az Úr azt mondta nekem az Urim és Tummim által, hogy Kolob az Úr módja szerint való, annak időit és évszakjait illetően saját keringéseiben; hogy egy fordulat egy nap az Úr számára, az ő számítási módja szerint, ami ezer év az annak kijelölt idő szerint, amelyen állsz. Ez az Úr idejének számítása, a Kolob számítása szerint."
                },
                {
                    "number": 5,
                    "text": "És az Úr így szólt hozzám: Az a bolygó, amely a kisebb világító test, kisebb annál, amely a nappalt uralja, méghozzá az, amely az éjszakát uralja, felette áll, vagyis nagyobb annál, amelyen te állsz, számítás tekintetében, mert lassabb rendben mozog; és ez rendben van, mert azon Föld felett áll, amelyen állsz, tehát idejének számítása nincs annyi, ami napjai, és hónapjai, és évei számát illeti."
                },
                {
                    "number": 6,
                    "text": "És az Úr így szólt hozzám: Most, Ábrahám, e két tény fennáll, íme, szemeid látják; megadatik neked, hogy ismerd a számítás időegységeit, és a megállapított időt, igen, azon Föld megállapított idejét, amelyen állsz, és a nagyobb világító test megállapított idejét, amely azért lett elhelyezve, hogy uralja a nappalt, valamint a kisebb világító test megállapított idejét, amely azért lett elhelyezve, hogy uralja az éjszakát."
                },
                {
                    "number": 7,
                    "text": "Mármost, a kisebb világító test megállapított ideje hosszabb idő számításának tekintetében, mint azon Föld idejének számítása, amelyen állsz."
                },
                {
                    "number": 8,
                    "text": "És ahol ez a két tény fennáll, lennie kell felettük egy másik ténynek, vagyis lennie kell egy másik bolygónak, amely idejének számítása még hosszabb;"
                },
                {
                    "number": 9,
                    "text": "És így haladja meg az egyik bolygó idejének számítása a másikét, míg a Kolob közelébe nem érsz, amely Kolob az Úr idejének számítása szerint való; amely Kolob közel helyeztetett Isten trónjához, hogy kormányozza mindazon bolygókat, amelyek ugyanahhoz a rendhez tartoznak, mint az, amelyen állsz."
                },
                {
                    "number": 10,
                    "text": "És megadatik neked, hogy ismerd mindazon csillagok megállapított idejét, amelyek azért lettek elhelyezve, hogy világosságot adjanak, míg közel nem érsz Isten trónjához."
                },
                {
                    "number": 11,
                    "text": "Így én, Ábrahám, szemtől szembe beszéltem az Úrral, ahogyan az egyik ember beszél a másikkal; és ő beszélt nekem mindazon művekről, amelyeket az ő keze alkotott;"
                },
                {
                    "number": 12,
                    "text": "És így szólt hozzám: Fiam, fiam (és ki volt nyújtva a keze), íme, mindezeket megmutatom neked. És szemeimre rakta a kezét, és én láttam mindazon dolgokat, amelyeket az ő keze alkotott, ami sok volt; és megsokasodtak szemeim előtt, és nem láthattam azok végét."
                },
                {
                    "number": 13,
                    "text": "És így szólt hozzám: Ez Sinehah, amely a Nap. És így szólt hozzám: Kokob, amely csillag. És így szólt hozzám: Olea, amely a Hold. És így szólt hozzám: Kokaubím, ami csillagokat jelent, vagyis mind a nagy világító testeket, amelyek az ég boltozatán vannak."
                },
                {
                    "number": 14,
                    "text": "És éjszaka volt, amikor az Úr e szavakat szólta hozzám: Megsokasítlak téged, és utánad következő magodat, hozzájuk hasonlóan; és ha meg tudod számolni a homokszemeket, magod száma is olyan lesz."
                },
                {
                    "number": 15,
                    "text": "És az Úr így szólt hozzám: Ábrahám, megmutatom neked ezeket a dolgokat, mielőtt Egyiptomba mentek, hogy hirdethessétek mind e szavakat."
                },
                {
                    "number": 16,
                    "text": "Ha két dolog fennáll, és az egyik a másik felett van, lennie kell felettük nagyobb dolgoknak; tehát Kolob a legnagyobb az összes általad látott Kokaubím között, mert ez van legközelebb hozzám."
                },
                {
                    "number": 17,
                    "text": "Mármost, ha van két dolog, egyik a másik felett, és a Hold a Föld felett van, akkor lehetséges, hogy létezik e felett egy bolygó vagy csillag; és semmi nincs, aminek megtételét az Úr, a te Istened szívébe venné, de ne tenné meg."
                },
                {
                    "number": 18,
                    "text": "Miként ő alkotta a nagyobb csillagot; hasonlóképpen, ha van két lélek, és az egyik intelligensebb a másiknál, de ennek a két léleknek, habár az egyik intelligensebb a másiknál, nincs kezdete; már azelőtt is léteztek, nem lesz végük, ezután is létezni fognak, mert gnolaumok, vagyis örökkévalók."
                },
                {
                    "number": 19,
                    "text": "És az Úr így szólt hozzám: Bizony fennáll ez a két tény, hogy van két lélek, az egyik intelligensebb a másiknál; lennie kell még egynek, aki intelligensebb náluk; én vagyok az Úr, a te Istened, én intelligensebb vagyok mindannyiuknál."
                },
                {
                    "number": 20,
                    "text": "Az Úr, a te Istened, elküldte angyalát, hogy kimenekítsen téged Elkenah papjának kezéből."
                },
                {
                    "number": 21,
                    "text": "Én mindezek között lakom; most tehát lejöttem hozzád, hogy átadjam neked a műveket, amelyeket kezem alkotott, amelyben bölcsességem mindegyiket meghaladja, mert én uralkodom fenn a mennyekben, és lent a földön, teljes bölcsességgel és körültekintéssel, mindazon intelligenciák felett, amelyeket szemeid láttak, kezdettől fogva; kezdetben lejöttem mindazon intelligenciák között, amelyeket láttál."
                },
                {
                    "number": 22,
                    "text": "Most az Úr megmutatta nekem, Ábrahámnak, az intelligenciákat, amelyek összerendezésére már a világ megléte előtt sor került; és mindezek között ott voltak sokan a nemesek és nagyok közül;"
                },
                {
                    "number": 23,
                    "text": "És Isten látta ezeket a lelkeket, hogy jók, és közöttük állt, és így szólt: Ezeket teszem majd meg uralkodóimmá; mert azok között állt, akik lelkek voltak, és látta, hogy jók; és így szólt hozzám: Ábrahám, te is egyikük vagy; kiválasztattál, mielőtt megszülettél volna."
                },
                {
                    "number": 24,
                    "text": "És állt közöttük egy, amelyik hasonló volt Istenhez, és így szólt azokhoz, akik vele voltak: Lemegyünk, mert van ott tér, és veszünk ezekből az anyagokból, és alkotunk egy földet, amelyen ezek lakhatnak;"
                },
                {
                    "number": 25,
                    "text": "És próbára tesszük őket ezzel, hogy meglássuk, vajon megtesznek-e minden olyan dolgot, amit az Úr, az ő Istenük megparancsol nekik;"
                },
                {
                    "number": 26,
                    "text": "És akik megtartják első állapotukat, azoknak több adatik; és akik nem tartják meg első állapotukat, azoknak nem lesz dicsősége ugyanabban a királyságban azokkal, akik megtartják első állapotukat; és akik megtartják második állapotukat, azoknak dicsőség adatik fejükre örökkön örökké."
                },
                {
                    "number": 27,
                    "text": "És az Úr azt kérdezte: Kit küldjek? És válaszolt egy, az Ember Fiához hasonló: Itt vagyok, küldj engem. És válaszolt egy másik, és azt mondta: Itt vagyok, küldj engem. És az Úr azt mondta: Az elsőt küldöm."
                },
                {
                    "number": 28,
                    "text": "És a második megharagudott, és nem tartotta meg első állapotát; és azon a napon sokan követték őt."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "Ábrahám 4",
            "data_type": "chapter",
            "chapter_name": "4. Fejezet",
            "chapter_summary": [
                "Az Istenek megtervezik a Föld és minden azon lévő élet megteremtését – Terveik a teremtés hat napjára."
            ],
            "verses": [
                {
                    "number": 1,
                    "text": "És akkor így szólt az Úr: Menjünk le. És lementek a kezdetben, és ők, vagyis az Istenek, összerendezték és megformálták az egeket és a földet."
                },
                {
                    "number": 2,
                    "text": "És a föld, miután megformálták, üres volt és puszta, mert semmit nem formáltak meg, csak a földet; és sötétség uralkodott a mélység színén, és az Istenek lelke lebegett a vizek színén."
                },
                {
                    "number": 3,
                    "text": "És ők (az Istenek) így szóltak: Legyen világosság; és lőn világosság."
                },
                {
                    "number": 4,
                    "text": "És ők (az Istenek) felfogták a világosságot, mert az fényes volt; és elválasztották a világosságot, vagyis elválasztatták azt a sötétségtől."
                },
                {
                    "number": 5,
                    "text": "És az Istenek a világosságot nappalnak nevezték, a sötétséget pedig éjszakának nevezték. És lőn, hogy estétől reggelig az időt éjszakának nevezték; és reggeltől estig nappalnak nevezték; és ez volt az első, vagyis a kezdete annak, amit nappalnak és éjszakának neveztek."
                },
                {
                    "number": 6,
                    "text": "És azt is mondták még az Istenek: Legyen távlat a vizek közepette, és válassza el az a vizeket a vizektől."
                },
                {
                    "number": 7,
                    "text": "És az Istenek parancsot adtak a távlatnak, így az elválasztotta a távlat alatt lévő vizeket azoktól a vizektől, amelyek a távlat felett voltak; és úgy lett, méghozzá amint elrendelték."
                },
                {
                    "number": 8,
                    "text": "És az Istenek a távlatot égnek nevezték. És lőn, hogy estétől reggelig volt az, amit éjszakának neveztek; és lőn, hogy reggeltől estig volt az, amit nappalnak neveztek; és ez volt a második idő, amit éjszakának és nappalnak neveztek."
                },
                {
                    "number": 9,
                    "text": "És az Istenek parancsot adtak, mondván: Gyűljenek össze egy helyre az ég alatt lévő vizek, és emelkedjen fel szárazon a föld; és úgy volt, amint elrendelték;"
                },
                {
                    "number": 10,
                    "text": "És az Istenek a száraz földet földnek nevezték el; az összegyűjtött vizeket pedig nagy vizeknek nevezték el; és az Istenek látták, hogy engedelmeskedtek nekik."
                },
                {
                    "number": 11,
                    "text": "És az Istenek azt mondták: Készítsük elő a földet, hogy füvet hozzon; maghozó füvet; gyümölcsöt adó gyümölcsfát, fajtája szerint, amelynek magja önmagában saját hasonlatosságát termi a földön; és úgy lett, méghozzá amint elrendelték."
                },
                {
                    "number": 12,
                    "text": "És az Istenek összerendezték a földet, hogy füvet hozzon saját magjából, és a maghozó fű maghozó füvet hozzon saját magjából, fajtája szerint adva magot; és a föld fát hozzon annak saját magjából, gyümölcsöt teremve amelynek magja csak ugyanazt teremheti magában, fajtája szerint; és az Istenek látták, hogy engedelmeskedtek nekik."
                },
                {
                    "number": 13,
                    "text": "És lőn, hogy megszámlálták a napokat; estétől reggelig éjszakának nevezték; és lőn, hogy reggeltől estig nappalnak nevezték; és ez volt a harmadik idő."
                },
                {
                    "number": 14,
                    "text": "És az Istenek elrendezték a világító testeket az ég távlatán és elválaszttatták velük a nappalt az éjszakától; és elrendezték őket, hogy jelek és évszakok, és napok és évek jelzői legyenek;"
                },
                {
                    "number": 15,
                    "text": "És elrendezték őket, hogy világító testek legyenek az ég távlatán, hogy világosságot adjanak a földre; és úgy lett."
                },
                {
                    "number": 16,
                    "text": "És az Istenek két nagy világító testet rendeztek össze, a nagyobbik világító testet, hogy uralja a nappalt, és a kisebbik világító testet, hogy uralja az éjszakát; a kisebb világító testtel együtt a csillagokat is elhelyezték;"
                },
                {
                    "number": 17,
                    "text": "És az Istenek elhelyezték ezeket az egek távlatán, hogy világosságot adjanak a földre, és hogy uralkodjanak a nappal felett és az éjszaka felett, és hogy szétválaszttassák a világosságot a sötétségtől."
                },
                {
                    "number": 18,
                    "text": "És az Istenek addig figyelték azokat a dolgokat, amiket elrendeltek, míg azok engedelmeskedtek."
                },
                {
                    "number": 19,
                    "text": "És lőn, hogy estétől reggelig volt az, hogy éjszaka volt; és lőn, hogy reggeltől estig volt az, hogy nappal volt; és ez volt a negyedik idő."
                },
                {
                    "number": 20,
                    "text": "És az Istenek azt mondták: Készítsük elő a vizeket, hogy bőségesen előhozzák a mozgó teremtményeket, amelyeknek élete van; és madarakat, hogy repülhessenek a föld felett az ég nyitott távlatán."
                },
                {
                    "number": 21,
                    "text": "És az Istenek előkészítették a vizeket, hogy előhozhassanak nagy bálnákat, és minden élő teremtményt, amely mozog, amiket a vizeknek bőségesen elő kellett hozniuk, fajtájuk szerint; és minden szárnyas madarat, fajtájuk szerint. És az Istenek látták, hogy engedelmeskedni fognak nekik, és hogy tervük jó."
                },
                {
                    "number": 22,
                    "text": "És az Istenek azt mondták: Megáldjuk őket, és meghagyjuk nekik, hogy legyenek termékenyek és sokasodjanak, és töltsék be a vizeket a tengerekben, vagyis a nagy vizekben; és a madaraknak meghagyjuk, hogy sokasodjanak a földön."
                },
                {
                    "number": 23,
                    "text": "És lőn, hogy estétől reggelig volt az, amit éjszakának neveztek; és lőn, hogy reggeltől estig volt az, amit nappalnak neveztek; és ez volt az ötödik idő."
                },
                {
                    "number": 24,
                    "text": "És az Istenek előkészítették a földet, hogy előhozza az élő teremtményt, fajtája szerint, jószágot és csúszómászókat, és a föld állatait, fajtájuk szerint, és úgy lett, amint azt megmondták."
                },
                {
                    "number": 25,
                    "text": "És az Istenek összerendezték a földet, hogy előhozza az állatokat, azok fajtája szerint, és jószágot, azok fajtája szerint, és mindent, ami a földön csúszik-mászik, annak fajtája szerint; és az Istenek látták, hogy engedelmeskedni fognak."
                },
                {
                    "number": 26,
                    "text": "És az Istenek tanácskoztak maguk között, és azt mondták: Menjünk le, és formáljunk embert a mi képmásunkra, a mi hasonlatosságunkra; és fennhatóságot adunk nekik a tenger halai felett, és a lég madarai felett, és a jószág felett, és az egész föld felett, és minden csúszómászó felett, ami a földön csúszik-mászik."
                },
                {
                    "number": 27,
                    "text": "Így hát az Istenek lementek, hogy összerendezzék az embert az ő saját képmásukra, az Istenek képmására formálták meg őt, férfivá és nővé formálták meg őket."
                },
                {
                    "number": 28,
                    "text": "És az Istenek azt mondták: Meg fogjuk áldani őket. És az Istenek azt mondták: Meghagyjuk nekik, hogy legyenek termékenyek és sokasodjanak, és töltsék be a földet, és győzzék le, és legyen fennhatóságuk a tenger halai felett, és a lég madarai felett, és minden élő lény felett, amely mozog a földön."
                },
                {
                    "number": 29,
                    "text": "És az Istenek azt mondták: Íme, nekik adunk minden maghozó füvet, amely csak megjelenik az egész föld színén, és minden fát, amelynek gyümölcse lesz azon; igen, a magot adó fa gyümölcsét nekik adjuk; és az táplálék lesz nekik."
                },
                {
                    "number": 30,
                    "text": "És minden szárazföldi állatnak, és a lég minden madarának, és mindennek, amely a földön csúszik-mászik, íme, életet adunk nekik, és emellett nekik adunk minden zöld növényt, táplálékul, és mindezen dolgok így lesznek elrendezve."
                },
                {
                    "number": 31,
                    "text": "És az Istenek azt mondták: Megteszünk mindent, amit mondtunk, és összerendezzük őket; és íme, nagyon engedelmesek lesznek. És lőn, hogy estétől reggelig volt, amit éjszakának neveztek; és lőn, hogy reggeltől estig volt az, amit nappalnak neveztek; és a hatodik időt számlálták."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "Ábrahám 5",
            "data_type": "chapter",
            "chapter_name": "5. Fejezet",
            "chapter_summary": [
                "Az Istenek befejezik minden dolog megteremtésének tervezését – Véghezviszik a teremtést, terveik szerint – Ádám minden élő teremtményt elnevez."
            ],
            "verses": [
                {
                    "number": 1,
                    "text": "És így fejezzük majd be az egeket és a földet, és azok minden seregét."
                },
                {
                    "number": 2,
                    "text": "És az Istenek azt mondták maguk között: A hetedik időben befejezzük munkánkat, amelyet tanácsunkban eldöntöttünk; és a hetedik időben megpihenünk minden munkánktól, amelyet tanácsunkban eldöntöttünk."
                },
                {
                    "number": 3,
                    "text": "És az Istenek a hetedik időben befejezték, mert a hetedik időben megpihennek minden olyan munkájuktól, aminek megformálását ők (az Istenek) tanácsukban eldöntötték; és megszentelték azt. És ezek voltak döntéseik akkor, amikor tanácsukban eldöntötték maguk között, hogy megformálják az egeket és a földet."
                },
                {
                    "number": 4,
                    "text": "És az Istenek lejöttek és megformálták ezeket, az egek és a föld nemzedékeit, amikor megformálásukra sor került azon a napon, hogy az Istenek megformálták a földet és az egeket,"
                },
                {
                    "number": 5,
                    "text": "Mindazok szerint, amit megmondtak a mező minden növényéről, mielőtt az a földön lett volna, és a mező minden maghozó füvéről, mielőtt az megnőtt volna; mert az Istenek nem küldtek még esőt a földre, amikor tanácsukban elhatározták ezek megtételét, és nem formáltak még embert, aki művelje a földet."
                },
                {
                    "number": 6,
                    "text": "De köd szállt fel a földről, és megöntözte az egész föld felszínét."
                },
                {
                    "number": 7,
                    "text": "És az Istenek embert formáltak a föld porából, és vették a lelkét (vagyis az ember lelkét), és belé helyezték; és orrába lehelték az élet leheletét; és az ember élő lény lett."
                },
                {
                    "number": 8,
                    "text": "És az Istenek kertet ültettek, kelet felé Édenben, és oda helyezték az embert, akinek lelkét belehelyezték a testbe, amelyet megformáltak."
                },
                {
                    "number": 9,
                    "text": "És a földből növesztettek az Istenek minden fát, amely kellemes a tekintetnek és jó tápláléknak; az élet fáját is, a kert közepén, valamint a jó és a gonosz ismeretének fáját."
                },
                {
                    "number": 10,
                    "text": "Fakadt egy folyó Édenből, hogy öntözze a kertet; és onnan ez négy fő ágra vált szét."
                },
                {
                    "number": 11,
                    "text": "És az Istenek vették az embert, és az Éden kertjébe helyezték őt, hogy művelje és őrizze azt."
                },
                {
                    "number": 12,
                    "text": "És az Istenek parancsot adtak az embernek, mondván: A kert minden fájáról szabadon ehetsz,"
                },
                {
                    "number": 13,
                    "text": "A jó és a gonosz ismeretének fájáról azonban ne egyél; mert abban az időben, amikor arról eszel, bizony meghalsz. Mármost én, Ábrahám, láttam, hogy ez az Úr ideje szerint volt, amely a Kolob ideje szerint való; mert az Istenek még nem jelölték ki Ádámnak az ő számítását."
                },
                {
                    "number": 14,
                    "text": "És az Istenek azt mondták: Alkossunk segítőtársat az embernek, mert nem jó az, hogy az ember egyedül legyen, formálunk tehát neki segítőtársat."
                },
                {
                    "number": 15,
                    "text": "És az Istenek mély álmot bocsátottak Ádámra; és ő elaludt, és kivették az egyik bordáját, és bezárták annak helyén a húst;"
                },
                {
                    "number": 16,
                    "text": "És a bordából, amit az Istenek kivettek az emberből, asszonyt formáltak, és odavitték őt az emberhez."
                },
                {
                    "number": 17,
                    "text": "És Ádám azt mondta: Ez csont volt a csontjaimból, és hús a húsomból; most neveztessék Asszonynak, mert az emberből vétetett;"
                },
                {
                    "number": 18,
                    "text": "Ezért a férfi elhagyja atyját és anyját, és ragaszkodik a feleségéhez, és egy test lesznek."
                },
                {
                    "number": 19,
                    "text": "És mindketten mezítelenek voltak, az ember és felesége, és nem szégyenkeztek."
                },
                {
                    "number": 20,
                    "text": "És a földből az Istenek megformálták a mező minden állatát, és a lég minden madarát, és Ádámhoz vitték ezeket, hogy meglássák, minek nevezi őket; és aminek Ádám az egyes élő teremtményeket elnevezte, az lett azok neve."
                },
                {
                    "number": 21,
                    "text": "És Ádám nevet adott mind a jószágnak, a lég madarainak, a mező minden állatának; és ami Ádámot illeti, találtatott neki segítőtárs."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "1. képmásolat",
            "data_type": "figure",
            "book_title": "Képmásolat Ábrahám könyvéből",
            "subtitle": [
                "1 sz."
            ],
            "text": [
                "Magyarázat",
                "1 ábra: Az Úr angyala.",
                "2 ábra: Ábrahám egy oltárra kötözve.",
                "3 ábra: Elkenah bálványimádó papja megpróbálja áldozatként felajánlani Ábrahámot.",
                "4 ábra: A bálványimádó papok áldozatára szolgáló oltár, amely Elkenah, Libnah, Mahmakrah, Koras és Fáraó istenei előtt áll.",
                "5 ábra: Elkenah bálványistene.",
                "6 ábra: Libnah bálványistene.",
                "7 ábra: Mahmakrah bálványistene.",
                "8 ábra: Koras bálványistene.",
                "9 ábra: Fáraó bálványistene.",
                "10 ábra: Ábrahám Egyiptomban.",
                "11 ábra: Az ég oszlopait akarja jelképezni, az egyiptomiak elgondolása szerint.",
                "12 ábra: Raukíjang, ami távlatot jelent, vagyis a fejünk fölötti égboltot; ám ebben az esetben, e témával kapcsolatban az egyiptomiak szándéka szerint Saumaut jelent, magasan lévőt, vagyis az egeket, ami a héber Saumahjím szónak felel meg."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "2. képmásolat",
            "data_type": "figure",
            "book_title": "Képmásolat Ábrahám könyvéből",
            "subtitle": [
                "2. sz."
            ],
            "text": [
                "Magyarázat",
                "1 ábra: Kolob, jelentése az első teremtmény, legközelebb a celesztiálishoz, vagyis Isten lakhelyéhez. Első a kormányzásban, utolsó az idő mértékét illetően. A mérés a celesztiális idő szerint van, amely celesztiális idő könyökönként egy napot jelent. A Kolobon egy nap ezer évvel egyezik meg e föld mértéke szerint, amit az egyiptomiak Jah-oh-eh néven neveznek.",
                "2 ábra: Kolob mellett áll, az egyiptomiak Oliblis néven nevezik, amely a következő nagy kormányzó teremtmény a celesztiális, vagyis azon hely közelében, ahol Isten lakik; szintén rendelkezik a hatalom kulcsával, a többi bolygót illetően; ahogyan azt Isten Ábrahámnak kinyilatkoztatta, amikor az áldozatot ajánlott fel az oltáron, amelyet az Úrnak épített.",
                "3 ábra: Isten jelképezésére készült, amint a trónján ül, felruházva hatalommal és felhatalmazással; fején az örök világosság koronájával; a szent papság fő kulcsszavait is jelképezi, amint azok kinyilatkoztatásra kerültek Ádámnak az Éden kertjében, valamint Séthnek, Noénak, Melkisédeknek, Ábrahámnak, és mindazoknak, akiknek a papság ki lett nyilatkoztatva.",
                "4 ábra: Megegyezik a héber Raukíjang szóval, ami távlatot jelent, vagyis az egek boltozatát; emellett számjegy, ami egyiptomi nyelven ezret jelent; megegyezik Oliblis idejének mértékével, amely egyenlő a Kolobbal, annak keringésében és időmérésében.",
                "5 ábra: Egyiptomi nyelven Enis-go-on-dos néven nevezik; ez is egyike a kormányzó bolygóknak, és az egyiptomiak azt mondják, hogy ez a Nap, és a Kolobtól kapja világosságát a Kae-e-vanras közvetítésében, amely a nagy kulcs, vagyis más szavakkal, a kormányzó erő, amely tizenöt másik lerögzített bolygót vagy csillagot kormányoz, valamint a Floeesze-t, vagyis a Holdat, a Földet és a Napot azok éves keringésében. Ez a bolygó a Kli-flos-is-es vagy a Ha-ko-kau-bím közvetítésével kapja hatalmát, amelyeket a 22. és a 23. szám jelképez, a Kolob keringéséből kapva világosságot.",
                "6 ábra: Ezt a földet jelképezi, annak négy szegletével.",
                "7 ábra: Istent jelképezi, trónján ülve, amint kinyilatkoztatja a mennyeken át a papság nagy kulcsszavait; valamint a Szentlélek jelét Ábrahámnak, galamb formájában.",
                "8 ábra: Olyan írást tartalmaz, amely nem nyilatkoztatható ki a világnak; de legyen ott Isten szent templomában.",
                "9 ábra: Jelenleg nem szabad kinyilatkoztatni.",
                "10 ábra: Szintén nem.",
                "11 ábra: Szintén nem. Ha a világ ki tudja találni ezeket a számokat, akkor úgy legyen. Ámen.",
                "A 12, 13, 14, 15, 16, 17, 18, 19, 20. és 21. ábra az Úr szerint megfelelő időben adatnak majd meg.",
                "A fenti fordítás oly mértékben adatik, amennyit jelenleg jogunk van megadni."
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "3. képmásolat",
            "data_type": "figure",
            "book_title": "Képmásolat Ábrahám könyvéből",
            "subtitle": [
                "3. sz."
            ],
            "text": [
                "Magyarázat",
                "1 ábra: Ábrahám a Fáraó trónján ül, a király előzékenysége folytán, koronával a fején, amely a papságot jelképezi, emblémájaként a nagy elnökségnek a mennyben; az igazság és az ítélkezés jogarával a kezében.",
                "2 ábra: Fáraó király, akinek nevét írásjelek mutatják a feje felett.",
                "3 ábra: Ábrahámot jelenti Egyiptomban, amint azt az 1. képmásolat 10. ábrája is mutatja.",
                "4 ábra: Egyiptom királya, a Fáraó hercege, amint az oda van írva a kéz fölé.",
                "5 ábra: Sulem, a király fő pohárnokainak egyike, amint azt a keze feletti írásjelek jelképezik.",
                "6 ábra: Olimlah, a herceghez tartozó rabszolga.",
                "Ábrahám a csillagászat tantételeit illetően érvel a király udvarában."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "Joseph Smith – Máté 1",
            "data_type": "chapter",
            "chapter_name": "1. Fejezet",
            "chapter_summary": [
                "Jézus megjövendöli Jeruzsálem közelgő elpusztítását – Beszél még az Ember Fiának második eljöveteléről és a gonoszok elpusztításáról."
            ],
            "book_title": "Joseph Smith – Máté",
            "verses": [
                {
                    "number": 1,
                    "text": "Mert azt mondom nektek, hogy nem láttok engem mostantól fogva és tudjátok, hogy én vagyok az, akiről a próféták írtak, míg azt nem mondjátok: Áldott az, aki az Úr nevében jön, az ég felhőiben, és vele mind a szent angyalok. Akkor értették meg a tanítványai, hogy újra el fog jönni a földre, miután megdicsőült és megkoronáztatott Isten jobb keze felől."
                },
                {
                    "number": 2,
                    "text": "És Jézus kiment, és elment a templomtól; és tanítványai hozzá jöttek, hogy hallják őt, mondván: Mester, mutasd meg nekünk a templom épületeit illetően, amint azt megmondtad – Leromboltatnak és pusztán hagyatnak néktek."
                },
                {
                    "number": 3,
                    "text": "És Jézus azt mondta nekik: Nem látjátok-e mindezen dolgokat, és nem értitek őket? Bizony mondom nektek, nem marad itt, ezen a templomon, kő kövön, amely le ne romboltatna."
                },
                {
                    "number": 4,
                    "text": "És Jézus otthagyta őket, és az Olajfák hegyére ment. És amint az Olajfák hegyén ült, a tanítványok titokban odamentek hozzá, mondván: Mondd el nekünk, mikor lesznek ezek a dolgok, amiket a templom és a zsidók elpusztítását illetően mondtál; és mi a jele a te eljövetelednek, és a világ végének, vagyis a gonoszok elpusztításának, amely a világ vége?"
                },
                {
                    "number": 5,
                    "text": "És Jézus válaszolt, és azt mondta nekik: Ügyeljetek, hogy senki ne tévesszen meg titeket;"
                },
                {
                    "number": 6,
                    "text": "Mert sokan jönnek majd az én nevemben, mondván: Én vagyok Krisztus – és sokakat megtévesztenek;"
                },
                {
                    "number": 7,
                    "text": "Akkor majd átadnak titeket, hogy sanyargatva legyetek, és megölnek titeket, és minden nemzet gyűlölni fog benneteket az én nevemért;"
                },
                {
                    "number": 8,
                    "text": "És sokan megbotránkoznak majd, és elárulják egymást, és gyűlölik egymást;"
                },
                {
                    "number": 9,
                    "text": "És sok hamis próféta támad, és sokakat megtévesztenek;"
                },
                {
                    "number": 10,
                    "text": "És mert megsokasodik a gonoszság, sokak szeretete meghidegül;"
                },
                {
                    "number": 11,
                    "text": "De aki állhatatos marad, és nem győzetik le, az megszabadul."
                },
                {
                    "number": 12,
                    "text": "Amikor tehát látjátok a pusztító utálatosságot, amiről Dániel próféta beszélt, Jeruzsálem pusztulását illetően, akkor álljatok a szent helyen; aki olvassa, értse meg."
                },
                {
                    "number": 13,
                    "text": "Akkor akik Júdeában vannak, meneküljenek a hegyekbe;"
                },
                {
                    "number": 14,
                    "text": "Aki a háztetőn van, meneküljön, és ne térjen vissza, hogy bármit is elvigyen házából;"
                },
                {
                    "number": 15,
                    "text": "Aki a mezőn van, az se térjen vissza, hogy ruháit elvigye;"
                },
                {
                    "number": 16,
                    "text": "És jaj azoknak, akik terhesek, és azoknak, akik szoptatnak azokban a napokban;"
                },
                {
                    "number": 17,
                    "text": "Imádkozzatok tehát az Úrhoz, hogy menekülésetek ne télen legyen, se ne a sabbat napján;"
                },
                {
                    "number": 18,
                    "text": "Mert akkor, azokban a napokban, nagy sanyargatás lesz a zsidókon, és Jeruzsálem lakóin, olyan, amit azelőtt nem küldött Isten Izráelre, királyságuk kezdetétől fogva mostanáig; nem, és ami soha még egyszer nem küldetik Izráelre."
                },
                {
                    "number": 19,
                    "text": "Mindazon dolgok, amik velük megestek, csak kezdetét jelentik az őket utolérő keserűségeknek."
                },
                {
                    "number": 20,
                    "text": "És ha nem rövidülnek meg azok a napok, akkor egyetlen test sem szabadul meg közöttük; de a kiválasztottak miatt, a szövetség szerint, azok a napok lerövidülnek."
                },
                {
                    "number": 21,
                    "text": "Íme, e dolgokat mondtam nektek a zsidókat illetően; továbbá, e napok gyötrelmei után, amelyek Jeruzsálemet érik, ha bárki hozzátok jön: Nézzétek, itt van Krisztus, vagy ott, ne higgyetek neki;"
                },
                {
                    "number": 22,
                    "text": "Mert azokban a napokban hamis Krisztusok támadnak, és hamis próféták, és nagy jeleket és csodákat mutatnak, olyannyira, hogy ha lehet, még magukat a kiválasztottakat is megtévesztik, akik a szövetség szerint a kiválasztottak."
                },
                {
                    "number": 23,
                    "text": "Íme, a kiválasztottak miatt mondom el nektek e dolgokat; és háborúkról és háborúk híreiről is hallotok majd; ügyeljetek rá, hogy ne nyugtalankodjatok, mert mindannak, amit elmondtam nektek, be kell következnie; de még nincs itt a vég."
                },
                {
                    "number": 24,
                    "text": "Íme, már megmondtam nektek;"
                },
                {
                    "number": 25,
                    "text": "Ha tehát azt mondják nektek: Íme, a sivatagban van; ne menjetek el: Íme, a rejtett szobákban van; ne higgyétek el;"
                },
                {
                    "number": 26,
                    "text": "Mert miként a hajnal világossága eljő keletről, és elragyog egészen nyugatig, és az egész földet beborítja, olyan lesz az Ember Fiának eljövetele is."
                },
                {
                    "number": 27,
                    "text": "És most mutatok nektek egy példázatot. Íme, ahol a tetem van, ott fognak összegyűlni a sasok; hasonlóképpen gyűjtetnek majd össze kiválasztottaim a föld négy szegletéből."
                },
                {
                    "number": 28,
                    "text": "És hallanak majd háborúkról és háborúk híreiről."
                },
                {
                    "number": 29,
                    "text": "Íme, kiválasztottaim miatt beszélek; mert nemzet nemzet ellen támad, és királyság királyság ellen; lesznek éhínségek, és döghalál, és földrengések, a legkülönbözőbb helyeken."
                },
                {
                    "number": 30,
                    "text": "Továbbá, mert megsokasodik a gonoszság, az emberek szeretete meghidegül; de aki nem győzetik le, az megszabadul."
                },
                {
                    "number": 31,
                    "text": "Továbbá, a királyság ezen evangéliumát az egész világban prédikálni fogják, tanúságként minden nemzet számára, és akkor jön el a vég, vagyis a gonoszok elpusztítása;"
                },
                {
                    "number": 32,
                    "text": "Továbbá beteljesedik a pusztító utálatosság, amiről Dániel próféta beszélt."
                },
                {
                    "number": 33,
                    "text": "És rögtön ama napok gyötrelme után elsötétül a Nap, és a Hold nem adja ki világosságát, és a csillagok lehullanak az égből, és az ég hatalmai megrázkódnak."
                },
                {
                    "number": 34,
                    "text": "Bizony mondom nektek, hogy ez a nemzedék, amelyben e dolgok megmutatkoznak, nem múlik el addig, amíg be nem teljesedik minden, amit nektek mondtam."
                },
                {
                    "number": 35,
                    "text": "Bár eljönnek azok a napok, amikor elmúlik az ég és a föld; szavaim mégsem múlnak el, hanem mind beteljesülnek."
                },
                {
                    "number": 36,
                    "text": "És, amint azt korábban megmondtam, ama napok gyötrelme után, és hogy megrázkódnak a mennyek hatalmai, akkor jelenik majd meg az égben az Ember Fiának jele, és akkor gyászol majd a föld minden törzse; és akkor látják meg az Ember Fiát eljönni az ég felhőiben, hatalommal és nagy dicsőséggel;"
                },
                {
                    "number": 37,
                    "text": "És aki kincsként őrzi szavam, az nem lesz megtévesztve, mert eljön az Ember Fia, és elküldi angyalait maga előtt a harsona nagyszerű hangjával, és összegyűjtik kiválasztottainak maradékát a négy szél irányából, az ég egyik végétől a másikig."
                },
                {
                    "number": 38,
                    "text": "Most, tanuljatok egy példázatot a fügefáról – Amikor ágai még zsengék, és kezd leveleket hajtani, tudjátok, hogy a nyár hamarosan elközeleg;"
                },
                {
                    "number": 39,
                    "text": "Hasonlóképpen, kiválasztottaim, amikor látják mindezen dolgokat, tudni fogják, hogy ő közel van, méghozzá az ajtóknál;"
                },
                {
                    "number": 40,
                    "text": "De arról a napról és óráról senki nem tud; nem, Isten angyalai sem a mennyben, csak az én Atyám."
                },
                {
                    "number": 41,
                    "text": "De miként az Noé napjaiban volt, olyan lesz az Ember Fiának eljövetelekor is;"
                },
                {
                    "number": 42,
                    "text": "Mert olyan lesz nékik, mint az özönvíz előtti napokban is volt; mert addig a napig, amikor Noé belépett a bárkába, ettek és ittak, házasodtak és férjhez mentek;"
                },
                {
                    "number": 43,
                    "text": "És nem tudták, míg el nem jött az özönvíz, és mindegyiküket el nem vitte; ilyen lesz az Ember Fiának eljövetele is."
                },
                {
                    "number": 44,
                    "text": "Akkor töltetik majd be, ami meg van írva, hogy az utolsó napokban ketten lesznek a mezőn, az egyik elvétetik, a másik pedig ott marad;"
                },
                {
                    "number": 45,
                    "text": "Ketten őrölnek a malomnál, az egyik elvétetik, a másik pedig ott marad;"
                },
                {
                    "number": 46,
                    "text": "És amit egynek mondok, minden embernek mondom; ügyeljetek tehát, mert nem tudjátok, mely órában jön el a ti Uratok."
                },
                {
                    "number": 47,
                    "text": "De ezt jegyezzétek meg: ha a ház jó ura tudta volna, mely órában érkezik a tolvaj, akkor ügyelt volna, és nem engedte volna, hogy feltörjék a házát, hanem készen állt volna."
                },
                {
                    "number": 48,
                    "text": "Legyetek tehát ti is készen, mert olyan órában, amire nem gondoltok, jő el az Ember Fia."
                },
                {
                    "number": 49,
                    "text": "Ki hát a hű és bölcs szolga, akit az Úr uralkodóvá tesz háza népe felett, hogy eledelt adjon nekik a megfelelő évadban?"
                },
                {
                    "number": 50,
                    "text": "Áldott az a szolga, akit ura, amikor eljő, ily munkában talál; és bizony mondom nektek, uralkodóvá teszi őt minden java felett."
                },
                {
                    "number": 51,
                    "text": "Ha azonban az a gonosz szolga azt mondja szívében: Uram késlelteti eljövetelét,"
                },
                {
                    "number": 52,
                    "text": "És ütni kezdi a szolgatársait, és enni és inni kezd a részegesekkel,"
                },
                {
                    "number": 53,
                    "text": "Annak a szolgának az ura olyan napon jön el, amikor ő nem várja, és olyan órában, amiről nincs tudomása,"
                },
                {
                    "number": 54,
                    "text": "És széjjel vágja őt, és részét a képmutatók között jelöli ki neki; lesz ott zokogás és fogak csikorgatása."
                },
                {
                    "number": 55,
                    "text": "És így jő el a gonoszok vége, Mózes próféciája szerint, mondván: Kivágatnak a nép közül; a Föld vége viszont még nincs, de egy idő múlva lesz."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "Joseph Smith története 1",
            "data_type": "chapter",
            "chapter_name": "1. Fejezet",
            "chapter_summary": [
                "Joseph Smith őseiről, családtagjairól és korai lakhelyeikről beszél – Szokatlan vallási nyugtalanság uralkodik New York állam nyugati részén – Elhatározza, hogy bölcsességet kér, Jakab utasítása szerint – Megjelenik az Atya és a Fiú, és Joseph elhívást kap prófétaként végzett elrendelt szolgálatára. (1–20. versek.)"
            ],
            "book_title": "Joseph Smith története",
            "subtitle": [
                "Kivonatok Joseph Smith, a próféta történetéből"
            ],
            "verses": [
                {
                    "number": 1,
                    "text": "Mivel sok olyan beszámolót adtak közkézre gonosz hajlamú és szándékú emberek Az Utolsó Napok Szentjeinek Jézus Krisztus Egyházának felemelkedését és fejlődését illetően, amelyek mindegyikével az volt a szerzők szándéka, hogy az egyház jelleme és annak a világban történő előre haladása ellen szóljanak – ez indított e történet megírására, hogy eloszlassam a nyilvánosság tévhitét, és az igazság minden keresőjét a tények birtokába juttassam, ahogyan azok megtörténtek, ami magamat és az egyházat illeti, amennyire én e tényeket ismerem."
                },
                {
                    "number": 2,
                    "text": "E történetben feltárom azokat a különböző eseményeket, amelyek ezen egyházhoz kapcsolódnak, igaz módon és igazlelkűen, ahogyan azok megtörténtek, illetve ahogy azok jelenleg, az említett egyház megszervezése óta eltelt nyolcadik évben vannak."
                },
                {
                    "number": 3,
                    "text": "Urunk ezernyolcszázötödik évében, december huszonharmadik napján születtem a Vermont állambeli Windsor megye Sharon községében.… Édesapám, id. Joseph Smith, elhagyta Vermont államot, és New York államba, az Ontario (most már Wayne) megyében található Palmyrába költözött, amikor én körülbelül a tizedik életévemben jártam. Mintegy négy évvel Palmyrába érkezése után édesapám családjával az ugyanabban az Ontario megyében levő Manchesterbe telepedett át –"
                },
                {
                    "number": 4,
                    "text": "Családja tizenegy lelket számlált, nevezetesen atyámat, Joseph Smith-et; anyámat, Lucy Smith-et (akinek neve házasságkötése előtt Mack volt, Solomon Mack leánya); fivéreimet, Alvint (aki 1823. november 19-én, életének 26. évében meghalt), Hyrumot, jómagamat, Samuel Harrisont, Williamet, Don Carlost; valamint nővéreimet, Sophroniát, Catherine-t és Lucy-t."
                },
                {
                    "number": 5,
                    "text": "Manchesterbe költözésünk második évében, lakóhelyünkön szokatlan vallási nyugtalanság tört ki. A metodistáknál kezdődött, majd hamarosan átterjedt a vidék minden szektájára. Valóban úgy látszott, hogy az egész vidéket magával ragadta, mivel nagy tömegek csatlakoztak a különböző vallásfelekezetekhez, ami nem kis zavart és széthúzást okozott a lakosság között, amikor egyesek így kiabáltak, hogy: „Ide figyeljetek!” mások meg úgy, hogy: „Oda figyeljetek!” Egyesek a metodista, mások a presbiteriánus, megint mások a baptista hit mellett szálltak síkra."
                },
                {
                    "number": 6,
                    "text": "És mindez annak ellenére történt, hogy a különböző szekták új tagjai megtérésük alkalmával nagy szeretetüket hangoztatták. A papok pedig, akik ezeket a rendkívüli vallásos érzéseket felkeltették és szították, nagy buzgalommal állítólag csak azon voltak, hogy mindenki megtérjen, az ő szavuk járása szerint. „Csatlakozzanak csak ahhoz a szektához, amelyikhez kedvük tartja”. Amint azonban a megtértek elkezdtek vagy az egyik, vagy a másik felekezethez csatlakozni, kitűnt, hogy mind a papok, mind a hívők egymás iránt mutatott jóérzése inkább színlelt volt, mint igaz, mert hamarosan nagy zűrzavar és ellenségeskedés támadt közöttük, és lelkész lelkészre, megtért megtértre támadt, és ha valaha is volt valami jóérzésük egymás iránt, az a szócsatában és a vélemények vitájában teljesen elveszett."
                },
                {
                    "number": 7,
                    "text": "Én akkor tizenötödik évemben voltam. Atyám családját a presbiteriánus hitre térítették, és négyen közülük, név szerint anyám, Lucy, fivéreim, Hyrum és Samuel Harrison, és nővérem, Sophronia, be is léptek abba az egyházba."
                },
                {
                    "number": 8,
                    "text": "A nagy nyugtalanság ezen időszakában elmémet komoly mérlegelés és nagy szorongás járta át; de bár érzéseim mélyek és gyakran kínzóak voltak, mégis távol tartottam magamat mindezen felekezetektől, habár amikor csak alkalmam volt rá, elmentem különböző gyűléseikre. Később szívem bizonyos mértékben a metodista szektához húzott, és szerettem volna hozzájuk csatlakozni; de oly nagy volt a zűrzavar és az ellentét a különböző felekezetek között, hogy lehetetlen volt egy olyan fiatal és a világ és az emberek dolgaiban annyira járatlan egyénnek, mint amilyen akkor én voltam, biztos elhatározásra jutni arra nézve, hogy kinek van igaza, és ki téved."
                },
                {
                    "number": 9,
                    "text": "Elmém időnként nagyon nyugtalan volt, oly nagy és szüntelen volt a vitatkozás és a zűrzavar. A presbiteriánusok nagyon eltökéltek voltak a baptisták és a metodisták ellenében, és mind érvelés, mind álokoskodás tekintetében bevetették hatalmukat, hogy bebizonyítsák azok tévedéseit, vagy legalábbis elhitessék az emberekkel azt, hogy tévedésben vannak. Másrészről a baptisták és a metodisták is ugyanolyan buzgón igyekeztek megalapozni saját dogmáikat és meghazudtolni mindenki mást."
                },
                {
                    "number": 10,
                    "text": "E szócsaták és a vélemények vihara közepette gyakran azt kérdeztem magamtól: Mit tegyek? E sok felekezet közül vajon melyiknek van igaza; vagy talán mindannyian tévednek? Ha bármelyiküknek igaza van, melyik az, és hogyan tudhatnám meg?"
                },
                {
                    "number": 11,
                    "text": "Miközben a hitbuzgó felekezetek versengése által okozott rendkívüli nehézségek miatt gyötrődtem, egy nap Jakab apostol levelét olvastam, az első fejezet ötödik versét, amely így szól: Ha pedig valaki közületek híján van a bölcsességnek, kérjen Istentől, aki mindenkinek készségesen és szemrehányás nélkül ad; és megadatik néki."
                },
                {
                    "number": 12,
                    "text": "Soha egyetlen szentírásrész sem szólt nagyobb erővel az ember szívéhez, mint akkor ez az enyémhez. Úgy tűnt, nagy erővel hatolt szívem minden érzésébe. Újra meg újra átgondoltam, tudva, hogy ha valakinek bölcsességre van szüksége Istentől, hát az én vagyok; mert hogy miként cselekedjek, nem tudtam, és hacsak nem tudok a meglévő tudásomnál többre szert tenni, soha meg sem tudnám; mert a különböző szekták vallási tanítói ugyanazon szentírásrészt olyannyira eltérően értelmezték, hogy a kérdésnek a Biblia alapján történő megválaszolásába vetett minden bizalmat megsemmisítettek."
                },
                {
                    "number": 13,
                    "text": "Idővel arra a megállapításra jutottam, hogy vagy sötétségben és zavarban kell maradnom, vagy pedig úgy kell tennem, amint Jakab utasít, vagyis Istentől kérni. Végül arra az elhatározásra jutottam, hogy „Istentől kérek”, gondolván, hogy ha bölcsességet ad azoknak, akik híján vannak annak, és szabadon, szemrehányás nélkül ad, akkor megpróbálhatom."
                },
                {
                    "number": 14,
                    "text": "Ezen elhatározásommal összhangban, hogy Istentől kérjek, félrevonultam az erdőbe, hogy a próbát megtegyem. Egy csodálatos, tiszta nap reggelén volt ez, ezernyolcszázhúsz koratavaszán. Ez volt az első alkalom az életemben, hogy ilyen próbát tettem, mert minden aggodalmam közepette addig még soha nem próbáltam hangosan imádkozni."
                },
                {
                    "number": 15,
                    "text": "Miután félrevonultam arra a helyre, melyre korábban menni szándékoztam, amikor körbenéztem magam körül, és magamat egyedül találtam, letérdeltem, és elkezdtem Isten előtt feltárni szívem vágyait. Alighogy elkezdtem, amikor nyomban megragadott valamilyen hatalom, mely teljesen erőt vett rajtam, és olyan megdöbbentő hatással volt rám, hogy nyelvem megbénította, és nem tudtam beszélni. Sűrű sötétség gyűlt körém, és egy ideig úgy tűnt számomra, mintha azonnali pusztulásra lettem volna ítélve."
                },
                {
                    "number": 16,
                    "text": "Azonban összeszedtem minden erőmet, hogy Istent szólítsam, hogy szabadítson ki engem ennek az ellenségnek a hatalmából, amely engem megragadott. Abban a pillanatban, amikor kész voltam kétségbe esni és átadni magamat a pusztulásnak – nem egy képzeletbeli pusztulásnak, hanem a láthatatlan világból valamely tényleges lény hatalmának, akinek olyan bámulatos hatalma volt, amilyet soha semmilyen lényben addig nem éreztem – a nagy ijedtségnek ebben a pillanatában egy fényoszlopot láttam pontosan a fejem felett, a napnál is ragyogóbbat, mely fokozatosan ereszkedett lefelé, mígnem megpihent rajtam."
                },
                {
                    "number": 17,
                    "text": "Amint megjelent, észrevettem, hogy megszabadultam az ellenségtől, mely fogva tartott. Amikor a fény megpihent rajtam, két Személyt láttam felettem a levegőben állni, akiknek ragyogása és dicsősége leírhatatlan volt. Egyikük hozzám szólt, a nevemen szólítva, és ezt mondta a másikra mutatva: Ez az én Szeretett Fiam. Őt hallgasd!"
                },
                {
                    "number": 18,
                    "text": "Azzal, hogy az Úrhoz forduljak a kérésemmel, az volt a célom, hogy megtudjam, az összes szekta közül melyiknek van igaza, hogy tudhassam, melyikhez csatlakozzak. Ezért amint magamhoz tértem, hogy beszélni tudjak, megkérdeztem a felettem a fényben álló Személyeket, hogy az összes szekta közül melyiknek van igaza (mert addig még soha nem jutott eszembe, hogy mindegyik téved) – és melyikhez csatlakozzak."
                },
                {
                    "number": 19,
                    "text": "Azt a választ kaptam, hogy egyikhez sem szabad csatlakoznom, mert mind tévednek; és a hozzám beszélő Személy azt mondta, hogy minden hitvallásuk utálatos az ő szemében; hogy azok a hívők mind romlottak; hogy: „ajkaikkal közelednek hozzám, de szívük távol van tőlem, az emberek parancsolatait pedig tanokként tanítják, kiknél megvan az isteniség látszata, ám annak hatalmát megtagadják”."
                },
                {
                    "number": 20,
                    "text": "Ismét megtiltotta nekem, hogy bármelyikükhöz is csatlakozzak; és sok más dolgot is mondott nekem, melyeket most nem tudok leírni. Amikor ismét magamhoz tértem, hanyatt fekve találtam magam, amint feltekintek az égre. Amikor a fény eltűnt, nem volt erőm; de miután hamar rendbe jöttem valamennyire, hazamentem. Amint a tűzhelynek támaszkodtam, édesanyám megkérdezte, mi baj van. Azt feleltem: „Ne gondolj vele, minden rendben – elég jól vagyok”. Aztán azt mondtam anyámnak: „Megtudtam, hogy a presbiterianizmus nem igaz”. Úgy tűnik, az ellenség már életem igen korai szakaszában is tudatában volt annak, hogy rendeltetésem szerint zavarni és zaklatni fogom a királyságát; különben miért esküdtek volna össze ellenem a sötétség erői? Miért van az, hogy reám támadt az ellenkezés és az üldöztetés, már egészen kisgyermekkoromban?"
                },
                {
                    "number": 21,
                    "text": "Néhány nappal e látomásom után az egyik metodista prédikátor társaságában találtam magam, aki nagyon aktív részt vállalt az előbb említett vallási felbuzdulásban; és mivel vallásról beszélgettünk, megragadtam az alkalmat, hogy beszámoljak neki a látomásról, amiben részem volt. Nagyon meglepődtem a viselkedésén; nemcsak könnyedén vette az általam elmondottakat, hanem nagy megvetéssel is, mondván, hogy mindez az ördögtől való, és ezekben a napokban nincsenek olyan dolgok, mint látomások vagy kinyilatkoztatások; hogy mindezen dolgok véget értek az apostolokkal, és soha nem lesz belőlük több."
                },
                {
                    "number": 22,
                    "text": "Viszont hamarosan úgy találtam, hogy a történetem elmondása elég nagy előítéletet vált ki irántam a vallás hitvallói között. És ez volt a nagy üldöztetés oka, amely tovább növekedett. Egy alacsony származású fiú voltam, csak tizennégy-tizenöt éves. Az életkörülményeim olyanok voltak, hogy lényegtelen fiú voltam a világban. Ennek ellenére magas rangú emberek eléggé odafigyeltek, hogy felkavarják ellenem a köztudatot, és keserű üldöztetést teremtsenek; és ez általános volt az összes szekta között – mind egyesültek, hogy engem üldözzenek."
                },
                {
                    "number": 23,
                    "text": "Ez akkor komoly mérlegelésre késztetett engem, és azóta is gyakran, hogy mennyire furcsa az, hogy egy alacsony származású, tizennégy évesnél kicsit idősebb fiút, és olyat is, aki arra kényszerül, hogy szűkös megélhetését napi munkájával teremtse elő, eléggé fontos személynek tartsanak ahhoz, hogy magára vonja az azidőtájt legnépszerűbb szekták fontos embereinek figyelmét. Ezt pedig oly módon, hogy a legkeserűbb üldözés és becsmérlés szellemét váltsa ki belőlük. De akár furcsa, akár nem, így történt, és számomra gyakran nagy bánat okát jelentette."
                },
                {
                    "number": 24,
                    "text": "Az azonban mindazonáltal tény volt, hogy látomást láttam. Azóta úgy gondolom, hogy Pálhoz nagyon hasonlóan éreztem magam, amikor megvédte magát Agrippa király előtt, és előadta beszámolóját a látomásáról, amikor egy fényt látott és egy hangot hallott; és mégis kevesen voltak, akik hittek neki; egyesek azt mondták, hogy becstelen, mások azt, hogy őrült; gúnyt űztek belőle, és becsmérelték. Azonban mindez nem rombolta le látomása valóságát. Látomást látott, tudta, hogy látta, és az egek alatt semmilyen üldöztetés nem tudta ezt megváltoztatni; és bár a halálba üldözték, mégis tudta, és utolsó leheletéig tudta, hogy egy fényt is látott és egy hangot is hallott, amely hozzá szólt, és a világon semmi nem tudta volna arra kényszeríteni, hogy mást gondoljon vagy higgyen."
                },
                {
                    "number": 25,
                    "text": "Így volt ez velem is. Tényleg fényt láttam, és annak a fénynek a közepében láttam két Személyt, és ők valóságosan beszéltek hozzám; és bár utáltak és üldöztek engem azért, mert azt mondtam, hogy látomást láttam, az mégis igaz volt; és miközben ezen állításomért üldöztek engem, becsméreltek engem, és mindenféle hamis gonoszságot szóltak ellenem, a szívemben ezt éreztem: Miért üldöznek engem az igazság elmondása miatt? Valóban láttam egy látomást, és ki vagyok én, hogy ellenálljak Istennek, vagy miért akarja a világ, hogy megtagadjam azt, amit valóban láttam? Mert látomást láttam; tudtam ezt, és tudtam, hogy Isten is tudja, és nem tudtam és nem is mertem megtagadni; legalábbis tudtam, hogy azzal megsérteném Istent, és kárhoztatás alá kerülnék."
                },
                {
                    "number": 26,
                    "text": "Most már megelégedett az elmém azzal, már ami a vallásos világot illeti – hogy nem feladatom bármelyikhez csatlakozni, a további utasításig maradjak a jelenlegi helyzetemben. Jakab bizonyságát igaznak találtam – miszerint az, aki híján van a bölcsességnek, kérhet Istentől, és szemrehányás nélkül kap."
                },
                {
                    "number": 27,
                    "text": "Életem rendszeres teendőit tovább végeztem, ezernyolcszázhuszonhárom szeptember huszonegyedikéig, mindvégig ádáz üldöztetést szenvedve mindenféle osztályokhoz tartozó emberektől, vallásosaktól és nem vallásosaktól egyaránt, mert továbbra is megerősítettem, hogy látomást láttam."
                },
                {
                    "number": 28,
                    "text": "Az ezernyolcszázhuszonharmadik esztendő és a látomásom ideje között eltelt idő alatt nem volt szabad csatlakoznom a kor egyik vallásos szektájához sem. Nagyon fiatal voltam. És azok üldöztek, akiknek a barátaimnak kellett volna lenni, és akiknek kedvesen kellett volna velem bánni. Ha azt feltételezték rólam, hogy félrevezettek, megfelelő és szeretetteljes módon meg kellett volna próbálniuk a helyes útra téríteni. Mindezek révén mindenféle kísértéseknek voltam kitéve. A társadalom különböző rétegeivel kapcsolatba kerülve rendszeresen sok buta hibába estem, és a fiatalság gyengeségének adtam jelét, valamint az emberi természet tökéletlenségeinek. Ezek, sajnálattal mondom, különféle kísértésekbe vezettek engem, melyek Isten szemében sértőek voltak. Ezen vallomás megtétele után senkinek nem kell azt feltételezni, hogy bármilyen nagy vagy gonosz bűnt követtem volna el. Az ilyen bűnök elkövetésére való hajlam soha nem volt jellemem része. Elkövettem azonban a könnyelműség vétkét, időnként vigadozó társaságokhoz csatlakoztam, és az ehhez hasonlók nincsenek összhangban azzal a jellemmel, amellyel rendelkeznie kell annak, akit Isten hívott el, akárcsak engem. Ezt azonban senki nem fogja furcsállni, aki emlékszik fiatalságomra, és ismeri természetszerűleg vidám természetemet."
                },
                {
                    "number": 29,
                    "text": "E dolgok következtében gyakran kárhoztatva éreztem magam gyengeségeim és hibáim miatt, amikor a fent említett szeptember 21-e estéjén, miután éjjeli nyugovóra tértem, imádkozni és könyörögni kezdtem a Mindenható Istenhez minden bűnöm és balgaságom bocsánatáért, valamint egy nekem szóló megnyilatkozásért, hogy megtudhassam, milyen megbecsülésben és helyzetben állok Isten előtt; mert teljesen biztos voltam egy isteni megnyilatkozás elnyerésében, midőn korábban már részem volt egyben."
                },
                {
                    "number": 30,
                    "text": "Miközben így Istent szólítottam, egy fényt vettem észre, amint megjelent a szobámban. Egyre erősödött, mígnem a szoba fényesebb lett, mint délben. Azonnal egy emberi alak jelent meg az ágyam mellett, aki a levegőben állt, mert a lába nem érintette a padlót."
                },
                {
                    "number": 31,
                    "text": "A legragyogóbb fehérségű laza köntös volt rajta. Olyan fehérség volt, ami minden földit felülmúlt, amit valaha is láttam; és azt sem hiszem, hogy bármilyen földi dolgot annyira szerfelett fehérnek és ragyogónak lehetne feltűntetni. Kezei meztelenek voltak, és karjai is, valamivel a csuklója felettig; és a lábfejei is így voltak meztelenek, akárcsak lábai, valamivel a bokája felettig. A feje és nyaka szintén fedetlen volt. Észrevettem, hogy nincs rajta más öltözék, csak ez a köntös, mivel nyitva volt, és láthattam a mellkasát."
                },
                {
                    "number": 32,
                    "text": "Nemcsak köntöse volt rendkívül fehér, hanem egész személye is leírhatatlanul dicsőséges volt, arca pedig valósággal olyan, mint a villámlás. A szoba rendkívül világos volt, de nem olyan fényes, mint közvetlenül a személye körül. Amikor először ránéztem, megijedtem; de a félelem hamarosan eltávozott tőlem."
                },
                {
                    "number": 33,
                    "text": "Nevemen szólított, és azt mondta nekem, hogy ő egy hírnök, akit Isten színe elől küldtek hozzám, és a neve Moróni; hogy Istennek munkája van számomra; és hogy nevemnek jó és rossz híre is lesz minden nemzet, nemzetség és nyelv között, vagyis, hogy mind jót, mind rosszat is fognak róla beszélni minden nép között."
                },
                {
                    "number": 34,
                    "text": "Azt mondta, el van rejtve egy aranylemezekre írott könyv, amely e földrész előző lakóiról ad beszámolót, valamint az eredetükről, ahonnan származnak. Azt is mondta, hogy magában foglalja az örök evangélium teljességét, úgy, ahogy azt a Szabadító az őslakóknak kijelentette."
                },
                {
                    "number": 35,
                    "text": "És azt is, hogy két, ezüstívbe foglalt kő – és ez a mellvérthez erősített két kő az, mely az Urimot és Tummimot képezi – is el van rejtve a lemezekkel együtt; és azok, akik az ősi, vagyis az előző időkben ezeket a köveket bírták és használták, „látnokok” voltak; és hogy Isten készítette azokat, a könyv lefordításának céljából."
                },
                {
                    "number": 36,
                    "text": "Miután ezeket elmondta nekem, idézni kezdte az Ószövetség próféciáit. Először Malakiás harmadik fejezetének egy részét idézte; és ugyanazon prófécia negyedik, vagyis utolsó fejezetét is idézte, bár a mi Bibliáinkban olvashatótól egy kicsit eltérően. A mi könyveinkben található szöveg idézése helyett így idézte az első verset:"
                },
                {
                    "number": 37,
                    "text": "Mert íme, eljön a nap, amely úgy éget majd, mint a kemence, és minden kevély, igen, és mindenki, aki gonoszul cselekszik, az elég, mint a tarló; mert akik eljönnek, felégetik őket, mondja a Seregek Ura, és sem gyökeret, sem ágat nem hagynak nekik."
                },
                {
                    "number": 38,
                    "text": "Továbbá az ötödik verset idézte, így: Íme, én ki fogom nyilatkoztatni nektek a papságot, Illés próféta keze által, az Úr nagy és félelmetes napjának eljövetele előtt."
                },
                {
                    "number": 39,
                    "text": "A következő verset is másként idézte: És ő a gyermekek szívébe ülteti az atyáknak tett ígéreteket, és a gyermekek szíve atyáikhoz fordul. Ha nem így lenne, akkor az egész föld teljesen elpusztulna az ő eljövetelekor."
                },
                {
                    "number": 40,
                    "text": "Ezeken kívül Ésaiás tizenegyedik fejezetét is idézte, mondván, hogy az hamarosan beteljesedik. Az Apostolok cselekedeteinek harmadik fejezetét is idézte, a huszonkettedik és huszonharmadik verseket, pontosan úgy, ahogy Újszövetségünkben állnak. Azt mondta, hogy az a próféta Krisztus; de az a nap még nem jött el, amikor az, aki „nem hallgatánd arra a prófétára, kivágatik a nép közül,” de hamarosan eljön."
                },
                {
                    "number": 41,
                    "text": "Jóel második fejezetét is idézte, a huszonnyolcadik verstől az utolsóig. Azt is mondta, hogy ez még nem teljesedett be, de hamarosan be fog. Ezen túlmenően kijelentette, hogy hamarosan beköszönt a nemzsidók teljessége. Sok más részt is idézett a szentírásokból, és sok olyan magyarázatot adott, amelyek megemlítésére most nem kerülhet sor."
                },
                {
                    "number": 42,
                    "text": "Továbbá pedig azt mondta, hogy amikor majd megkapom azokat a lemezeket, amelyekről beszélt – mert nem teljesedett be az idő, hogy megkaphassam őket – nem mutathatom meg őket senkinek; de még a mellvértet sem az Urimmal és Tummimmal; csak azoknak, akiknek majd a parancs szerint meg kell mutatnom; és ha mégis megmutatom, akkor elpusztulok. Mialatt a lemezekről beszélgetett velem, látomásra tárult az elmém, és láthattam a helyet, ahol a lemezek el vannak rejtve, és azt olyan tisztán és világosan, hogy ráismertem a helyre, amikor felkerestem."
                },
                {
                    "number": 43,
                    "text": "E beszélgetés után észrevettem, hogy a szobában levő fény elkezd a hozzám beszélő személy köré húzódni, és ez így folytatódott, amíg a szoba újra sötéten nem maradt, kivéve közvetlenül körülötte; és akkor hirtelen megláttam valamit, ami olyan volt, mint egy sáv, mely közvetlenül a mennybe nyílik, és ő felemelkedett, amíg teljesen el nem tűnt, és a szoba megint úgy maradt, ahogyan a mennyei fény megjelenése előtt volt."
                },
                {
                    "number": 44,
                    "text": "A látvány egyedülállóságán elmerengve feküdtem, és nagyon csodálkoztam mindazon, amit ez a rendkívüli hírnök mondott nekem; amikor tűnődésem közepette egyszer csak észrevettem, hogy szobám újra elkezd megvilágosodni, és egy pillanat alatt, legalábbis úgy tűnt, megint ugyanaz a mennyei hírnök áll az ágyam mellett."
                },
                {
                    "number": 45,
                    "text": "Nekiállt, és a legcsekélyebb változtatás nélkül újra elmondta nekem ugyanazokat a dolgokat, amiket az első látogatásakor mondott; melyet elvégezvén nagy ítéletekről beszélt nekem, amelyek hamarosan nagy pusztításokat hoznak a földre éhínség, kard és döghalál által; és hogy ezek a súlyos ítéletek még ebben a nemzedékben érik a földet. Miután ezeket a dolgokat elmondta, ismét felemelkedett, ahogy azt már előzőleg is tette."
                },
                {
                    "number": 46,
                    "text": "Ekkorra olyan mély benyomások érték az elmémet, hogy szememből elszállott az álom, és a látottak és hallottak feletti csodálkozástól lenyűgözve feküdtem. De mennyire meglepődtem, amikor ágyam mellett újra megpillantottam ugyanazt a hírnököt, és hallottam, amint ugyanazokat a dolgokat elmondja nekem, vagyis megismétli, amiket már előzőleg is; és egy figyelmeztetéssel is megtoldotta számomra, elmondván nekem, hogy (atyám családjának szegényes körülményei miatt) a Sátán megpróbál majd megkísérteni, hogy a lemezeket meggazdagodás céljából szerezzem meg. Ezt megtiltotta nekem, mondván, hogy a lemezek elnyerését illetően semmilyen más cél nem lebeghet a szemem előtt, csak Isten dicsőítése, és nem befolyásolhat semmilyen más indíték, csak királyságának a felépítése; különben nem kaphatom meg őket."
                },
                {
                    "number": 47,
                    "text": "E harmadik látogatás után ismét felemelkedett a mennybe, mint azelőtt, és én újra magamra maradtam, hogy elgondolkozzam annak különös voltán, amit éppen átéltem; és akkor, alighogy a mennyei hírnök harmadszor is eltávozott tőlem, a kakas megszólalt, és így megtudtam, hogy közeledik a nappal, úgyhogy beszélgetéseink bizonyára az egész éjszakát betöltötték."
                },
                {
                    "number": 48,
                    "text": "Nem sokkal ezután felkeltem ágyamból, és szokás szerint nekiláttam a szükséges napi munkáknak; de amikor dolgozni akartam, mint máskor, erőmet tekintve olyan kimerültnek találtam magam, hogy semmit sem tudtam csinálni. Atyám, aki velem együtt dolgozott, felfedezte, hogy valami bajom van, és azt mondta, hogy menjek haza. El is indultam, azzal a szándékkal, hogy elmegyek a házhoz; de amint a szántóföld kerítését, ahol voltunk, át akartam lépni, erőm teljesen elhagyott, tehetetlenül a földre rogytam és egy ideig semmiről sem tudtam."
                },
                {
                    "number": 49,
                    "text": "Az első dolog, amire vissza tudok emlékezni, egy hang volt, amely beszélt hozzám, és a nevemen szólított. Felnéztem és ugyanazt a hírnököt láttam a fejem felett állni, fénnyel övezve, mint azelőtt. Akkor újra elmondott nekem mindent, amit az előző éjszaka mondott, és azt parancsolta, hogy menjek atyámhoz és mondjam el neki a látomást, valamint a parancsolatokat, amiket kaptam."
                },
                {
                    "number": 50,
                    "text": "Engedelmeskedtem; visszatértem atyámhoz a szántóföldre és az egész ügyet elé tártam. Ő azt felelte nekem, hogy mindaz Istentől való, és azt mondta, menjek és tegyek a hírnök parancsa szerint. Elhagytam a szántóföldet és elmentem arra a helyre, ahol a hírnök szavai szerint a lemezek el voltak rejtve; és az ezzel kapcsolatos látomás pontosságának köszönhetően azonnal felismertem a helyet, amint odaértem."
                },
                {
                    "number": 51,
                    "text": "A New York állambeli Ontario megye Manchester faluja közelében áll egy jókora domb, amely az összes többi közül a leginkább kiemelkedik a környéken. Ennek a dombnak a nyugati oldalán, nem messze a tetejétől, egy jókora kő alatt voltak a lemezek, egy kőládába rejtve. Ez a kő vastag volt, a felső részén középtájt kidomborodott, és a szélein ellaposodott, úgyhogy a középső része kilátszott a földből, a szélét azonban körös-körül föld borította."
                },
                {
                    "number": 52,
                    "text": "Miután a földet eltávolítottam, egy emelőt szereztem, melyet a kő széle alá helyezve, azt kis erőfeszítéssel felemeltem. Benéztem, és csakugyan ott láttam a lemezeket, az Urimot és Tummimot, valamint a mellvértet, ahogy azt a hírnök megmondta. A láda, amelyben voltak, valamilyen cementtel összetapasztott kövekből készült. A láda alján két kő volt keresztbe téve, és ezeken a köveken voltak a lemezek és velük együtt a többi tárgy."
                },
                {
                    "number": 53,
                    "text": "Kísérletet tettem arra, hogy kivegyem őket, de a hírnök megtiltotta és újra közölte, hogy azok előhozatalának ideje még nem érkezett el, és nem is fog, attól az időtől kezdve még négy évig; de elmondta nekem, hogy ettől az időtől pontosan egy évre újra el kell jönnöm erre a helyre, és hogy ő ott találkozni fog velem, és mindaddig így kell majd tennem, amíg el nem jön az idő a lemezek átvételére."
                },
                {
                    "number": 54,
                    "text": "Ennek megfelelően, ahogy azt megparancsolta, minden év végén elmentem, és minden egyes alkalommal ott találtam ugyanazt a hírnököt, és minden beszélgetésünk alkalmával utasításokat és ismereteket kaptam tőle arra vonatkozólag, hogy mit fog az Úr cselekedni, és hogyan, mi módon kell majd királyságát az utolsó napokban irányítani."
                },
                {
                    "number": 55,
                    "text": "Mivel apám anyagi lehetőségei nagyon szűkösek voltak, a két kezünkkel kellett dolgoznunk, napszámban és másképp, amint lehetőségünk adódott. Néha otthon voltunk, néha távol az otthonunktól, és a folyamatos munkából jól meg tudtunk élni."
                },
                {
                    "number": 56,
                    "text": "1823-ban nagy sanyargattatás érte apám családját, mert meghalt Alvin bátyám. 1825 október havában elszegődtem egy Josiah Stoal nevű idős úrhoz, aki a New York állambeli Chenango megyében lakott. Hallott valamit egy ezüstbányáról, amit Harmony-ban nyitottak meg a spanyolok, a Pennsylvania állambeli Susquehanna megyében; és mielőtt elszegődtem volna hozzá, már ásott, hogy ha lehet, felfedezze a bányát. Miután hozzáköltöztem, más munkásaival együtt elvitt, hogy kiássuk az ezüstbányát, amelyen majdnem egy hónapig dolgoztam, de vállalkozásunk nem járt sikerrel, és én végül meggyőztem az idős urat, hogy hagyja abba az ásást és a keresést. Ebből nőtt ki az a széles körben elterjedt történet, hogy pénz után kutatva ások."
                },
                {
                    "number": 57,
                    "text": "Míg nála dolgoztam, Isaac Hale úrnál voltam elszállásolva, aki onnan való volt; és ott láttam meg először feleségemet, Emma Hale-t (a leányát). 1827. január 18-án összeházasodtunk, ekkor munkám szerint még mindig Stoal úr szolgálatában voltam."
                },
                {
                    "number": 58,
                    "text": "Mivel továbbra is azt állítottam, hogy látomást láttam, követett engem az üldöztetés, és feleségem apjának családja nagyon is ellenezte a házasságunkat. Máshova kellett tehát vinnem őt. Elmentünk és Tarbill földesúr házában kötöttünk házasságot, South-Bainbridge-ben, a New York állambeli Chenango megyében. Házasságkötésem után azonnal otthagytam Stoal urat, atyámhoz mentem, és vele együtt gazdálkodtam abban az évadban."
                },
                {
                    "number": 59,
                    "text": "Végül is elérkezett az idő a lemezek, az Urim és Tummim, valamint a mellvért átvételére. Ezernyolcszázhuszohét szeptemberének huszonkettedik napján, szokás szerint, mint minden év végén, elmentem arra a helyre, ahol el voltak rejtve, és ugyanaz a mennyei hírnök átadta nekem őket a következő megbízatással: hogy én leszek értük felelős; és ha gondatlanságom vagy hanyagságom miatt azok elvesznének, akkor ki leszek vágva; de ha minden erőmmel azon leszek, hogy mindaddig megőrizzem őket, amíg ő, a hírnök el nem kéri őket, akkor védelem alatt lesznek."
                },
                {
                    "number": 60,
                    "text": "Hamarosan rájöttem annak okára, hogy miért kaptam olyan szigorú utasításokat biztonságukra vonatkozólag és miért volt az, hogy a hírnök azt mondta, hogy amikor elvégeztem, amit megkívánnak tőlem, akkor elkéri őket. Mert mihelyt az emberek megtudták, hogy birtokomban vannak, a legfáradhatatlanabb erőfeszítéssel próbálták őket elvenni tőlem. Minden elképzelhető cselt felhasználtak erre a célra. Az üldöztetés elkeseredettebb és hevesebb lett, mint valaha, és állandóan egész tömegek álltak készenlétben, hogy ha csak lehet, elvegyék őket tőlem. De Isten bölcsessége által azok mindaddig biztonságban maradtak kezemben, amíg el nem végeztem, amit velük kapcsolatban megkívántak tőlem. Amikor a megbeszélés szerint a hírnök elkérte, én átadtam neki; és azok az ő őrizetében vannak mind a mai napig, lévén ezernyolcszázharmincnyolc május másodika."
                },
                {
                    "number": 61,
                    "text": "A nyugtalanság azonban tovább folytatódott, és a pletyka annak ezer nyelvével állandóan azon fáradozott, hogy hamis dolgokat terjesszen atyám családjáról, valamint rólam. Ha ezek ezredrészét akarnám is elmondani, az is köteteket töltene meg. Az üldöztetés azonban olyan elviselhetetlenné vált, hogy el kellett hagynom Manchestert, és feleségemmel a Pennsylvania állambeli Susquehanna megyébe kellett mennem. Míg utazásunkra készültünk – nagyon szegények voltunk, és az üldöztetés súlyos volta miatt kilátásunk sem volt arra, hogy ez valaha is másként lesz – sanyargattatásaink közepette barátra leltünk egy Martin Harris nevű úriemberben, aki eljött hozzánk és ötven dollárt adott nekünk, hogy utunkat segítse. Harris úr Palmyra község lakosa volt, a New York állambeli Wayne megyében, és köztiszteletnek örvendő gazdálkodó."
                },
                {
                    "number": 62,
                    "text": "Ezzel a jókor jött segítséggel el tudtam jutni uticélomhoz Pennsylvaniában; és megérkezésem után azonnal hozzákezdtem az írásjelek lemezekről történő átmásolásához. Jelentős mennyiségűt átmásoltam belőlük, és az Urim és Tummim segítségével lefordítottam néhányat. Ezt azon idő alatt tettem, ami a feleségem apjának házába történő decemberi érkezésem és a következő február között telt el."
                },
                {
                    "number": 63,
                    "text": "Február havában valamikor eljött hozzánk az előbb említett Martin Harris úr, magához vette az írásjeleket, amiket a lemezekről rajzoltam le, és New York városába indult velük. Azzal kapcsolatban, hogy mi történt vele és az írásjelekkel, a körülményeket illető saját beszámolójára utalok, amit visszatérése után mesélt el nekem a következőképpen:"
                },
                {
                    "number": 64,
                    "text": "„New York városába mentem, és az írásjeleket, amelyek lefordítására sor került, valamint azok fordítását megmutattam Charles Anthon professzornak, egy olyan úriembernek, aki híres volt a nyelvészetben elért eredményeiről. Anthon professzor kijelentette, hogy a fordítás helyes, sőt jobb, mint bármely egyiptomi nyelvből való fordítás, amit addig látott. Aztán megmutattam neki azokat, amelyek lefordítására még nem került sor, és ő azt mondta, hogy ezek egyiptomi, káldeai, asszír és arab írásjelek; és azt mondta, hogy valódiak. Adott nekem egy bizonyítványt, bizonyítva Palmyra népének, hogy ezek valódi írásjelek, és azoknak a fordítása, amelyek lefordítására sor került, helyes. Elvettem és zsebre raktam a bizonyítványt. Éppen elmenőben voltam a házból, amikor Anthon úr visszahívott és megkérdezte, honnan tudta a fiatalember, hogy aranylemezek vannak ott, ahol rájuk talált. Azt válaszoltam, hogy Isten egy angyala nyilatkoztatta ki neki."
                },
                {
                    "number": 65,
                    "text": "Ekkor így szólt hozzám: Hadd lássam azt a bizonyítványt! Ennek megfelelően kivettem azt a zsebemből és odaadtam neki, mire ő elvette és darabokra tépte, mondván, hogy most nem létezik olyasmi, mint angyalok szolgálattétele, és hogy ha elhozom neki a lemezeket, akkor ő lefordítja azokat. Tájékoztattam őt arról, hogy a lemezek egy része le van pecsételve, és nem szabad elhoznom azokat. Azt felelte: Nem tudok elolvasni lepecsételt könyvet. Otthagytam őt és Dr. Mitchellhez mentem, aki megerősítette azt, amit Anthon professzor mondott az írásjeleket és a fordítást illetően.”"
                },
                {
                    "number": 66,
                    "text": "1829 áprilisának 5. napján, Oliver Cowdery jött az otthonomba, akit addig soha nem láttam. Azt mondta nekem, hogy mivel iskolában tanít a szomszédban, ahol apám lakott – és apám egyike volt azoknak, akiknek gyermekei oda jártak – egy időre apám házában szállt meg, és míg ott volt, a családom elmondta neki, hogy miként kaptam meg a lemezeket, és ezután eljött hozzám, hogy minderről érdeklődjön."
                },
                {
                    "number": 67,
                    "text": "Két nappal Cowdery úr érkezése után (április 7-én), folytattam a Mormon könyve fordítását, és ő írni kezdett nekem."
                },
                {
                    "number": 68,
                    "text": "Még mindig a fordítás munkáját végeztük, amikor a következő hónapban (1829. május), egy bizonyos napon az erdőbe mentünk, hogy imádkozzunk, és az Úrtól tudakozódjunk a bűnök bocsánatára történő keresztelést illetően, melyről a lemezek fordításában találtunk említést. Miközben ezzel voltunk elfoglalva, imádkozva és az Úrat szólítva, a mennyből egy hírnök ereszkedett alá egy fényes felhőben, és kezeit a fejünkre helyezve, elrendelt bennünket, mondván:"
                },
                {
                    "number": 69,
                    "text": "Szolgatársaim, a Messiás nevében rátok ruházom Áron papságát, amely rendelkezik az angyalok szolgálattételének, és a bűnbánat evangéliumának, és a bűnök bocsánatára alámerítéssel történő keresztelésnek a kulcsaival; és ez soha többé nem vétetik el ismét a földről, míg Lévi fiai ismét igazlelkűségben nem ajánlanak felajánlást az Úrnak."
                },
                {
                    "number": 70,
                    "text": "Azt mondta, hogy ez az ároni papság nem rendelkezik hatalommal a Szentlélek ajándékának kézrátétel általi adományozására, de ez majd később ránk lesz ruházva; és megparancsolta nekünk, hogy menjünk és keresztelkedjünk meg, és utasításokat adott, hogy én kereszteljem meg Oliver Cowdery-t, és hogy utána ő kereszteljen meg engem."
                },
                {
                    "number": 71,
                    "text": "Ennek megfelelően elmentünk és megkeresztelkedtünk. Először én kereszteltem meg őt, és utána ő keresztelt meg engem – minekutána kezeimet a fejére tettem, és elrendeltem őt az ároni papságba, utána pedig ő tette rám a kezeit, és rendelt el ugyanabba a papságba – mert ezt a parancsot kaptuk. *"
                },
                {
                    "number": 72,
                    "text": "A hírnök, aki ez alkalommal meglátogatott bennünket, és ránk ruházta a papságot, azt mondta, hogy a neve János, ugyanaz, akit az Újszövetségben Keresztelő Jánosnak hívnak, és hogy Péter, Jakab és János irányítása alatt cselekszik, akik Melkisédek papságának kulcsaival bírnak, mely papság, mondta ő, a megfelelő időben ránk lesz ruházva, és hogy engem fognak az egyház első elderének hívni, és őt (Oliver Cowdery-t) a másodiknak. 1829. május 15-én került sor elrendelésünkre eme hírnök keze alatt, és megkeresztelkedtünk."
                },
                {
                    "number": 73,
                    "text": "Nyomban azután, hogy kijöttünk a vízből a keresztelkedésünket követően, nagy és dicső áldásokat tapasztaltunk meg Mennyei Atyánktól. Amint megkereszteltem Oliver Cowdery-t, a Szentlélek leszállt reá, és ő felállt, és sok dolgot prófétált, melyek hamarosan megtörténnek majd. Továbbá, amint megkeresztelt engem, én is megkaptam a prófétálás lelkét, amikor is felállván, ennek az egyháznak a felemelkedéséről prófétáltam, és sok, ezzel az egyházzal és az emberek gyermekeinek ezen nemzedékével kapcsolatos dologról. Elteltünk a Szentlélekkel, és örvendeztünk szabadításunk Istenében."
                },
                {
                    "number": 74,
                    "text": "Miután megvilágosodott az elménk, kezdtek feltárulni értelmünk előtt a szentírások, és oly módon nyilatkozott meg előttünk a rejtelmesebb részek valódi jelentése és szándéka, ami azt megelőzően soha nem állt rendelkezésünkre, még csak nem is gondoltunk rá. Közben rákényszerültünk a papság elnyerése és keresztelkedésünk körülményeinek titokban tartására, mert az üldözés szelleme már felütötte fejét a vidéken."
                },
                {
                    "number": 75,
                    "text": "Időről időre lincseléssel fenyegettek minket, méghozzá vallások hitvallói. Lincselési szándékaikat csak feleségem apja családjának befolyása ellensúlyozta, akik (isteni gondviselés folytán) nagyon barátságosak voltak velem, ellenálltak a csőcseléknek, és lehetővé akarták tenni számomra azt, hogy megszakítás nélkül folytathassam a fordítás munkáját. Ennél fogva felajánlották és megígérték nekünk, hogy minden törvénytelen eljárástól megvédenek minket, amennyire csak tőlük telik."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "A Hittételek 1",
            "data_type": "chapter",
            "chapter_name": "1. Fejezet",
            "book_title": "A Hittételek Az Utolsó Napok Szentjeinek Jézus Krisztus Egyházában",
            "verses": [
                {
                    "number": 1,
                    "text": "Hiszünk Istenben, az Örökkévaló Atyában, és az Ő Fiában, Jézus Krisztusban, valamint a Szentlélekben."
                },
                {
                    "number": 2,
                    "text": "Hisszük, hogy az emberek saját bűneikért lesznek megbüntetve, nem pedig Ádám vétkéért."
                },
                {
                    "number": 3,
                    "text": "Hisszük, hogy Krisztus Engesztelése által az egész emberiség megszabadulhat, ha engedelmeskednek az Evangélium törvényeinek és szertartásainak."
                },
                {
                    "number": 4,
                    "text": "Hisszük, hogy ezek az Evangélium első tantételei és szertartásai: első, az Úr Jézus Krisztusba vetett Hit; második, Bűnbánat; harmadik, alámerítéssel történő Keresztelés a bűnök bocsánatára; negyedik, Kézrátétel a Szentlélek ajándékáért."
                },
                {
                    "number": 5,
                    "text": "Hisszük, hogy az embert Istennek kell elhívnia, prófécia, valamint felhatalmazással rendelkezők kézrátétele által, hogy prédikálhassa az Evangéliumot és szolgálhasson annak szertartásaiban."
                },
                {
                    "number": 6,
                    "text": "Hiszünk ugyanabban a szervezetben, ami az Ősi Egyházban is létezett, név szerint: apostolok, próféták, pásztorok, tanítók, evangélisták és így tovább."
                },
                {
                    "number": 7,
                    "text": "Hiszünk a nyelvek, a prófécia, a kinyilatkoztatás, a látomások, a gyógyítás, a nyelvek fordításának ajándékában, és így tovább."
                },
                {
                    "number": 8,
                    "text": "Hisszük, hogy a Biblia Isten szava, amennyiben fordítása helyes; azt is hisszük, hogy a Mormon könyve Isten szava."
                },
                {
                    "number": 9,
                    "text": "Hiszünk mindabban, amit Isten kinyilatkoztatott, mindabban, amit most nyilatkoztat ki, és hisszük, hogy ezután is ki fog nyilatkoztatni sok nagyszerű és fontos dolgot Isten királyságát illetően."
                },
                {
                    "number": 10,
                    "text": "Hiszünk Izráel szó szerinti összegyűjtésében és a Tíz Törzs helyreállításában; hogy Sion (az Új Jeruzsálem) az amerikai földrészen fog felépülni; hogy Krisztus személyesen uralkodik majd a földön; és hogy a föld megújul és elnyeri paradicsomi dicsőségét."
                },
                {
                    "number": 11,
                    "text": "Igényt tartunk arra a kiváltságra, hogy saját lelkiismeretünk parancsai szerint hódoljunk a Mindenható Istennek, és minden embernek megadjuk ugyanezt a kiváltságot, hadd hódoljanak úgy, ott és annak, ahogy, ahol és aminek akarnak."
                },
                {
                    "number": 12,
                    "text": "Hiszünk a királyoknak, elnököknek, uralkodóknak és elöljáróknak való alárendeltségben, a törvény iránti engedelmességben, annak tiszteletében és támogatásában."
                },
                {
                    "number": 13,
                    "text": "Hiszünk abban, hogy tisztességesnek, igaznak, erkölcsösnek, jóakaratúnak, erényesnek kell lennünk, és minden emberrel jót kell cselekednünk; tulajdonképpen mondhatnánk, hogy Pál intését követjük – Mindent hiszünk, mindent remélünk, sok mindent elviseltünk már, és reméljük, hogy mindent el tudunk majd viselni. Ha van bármi, ami erényes, szép, jónak mondott vagy dicséretre méltó, akkor törekszünk azokra a dolgokra."
                }
            ]
        }
    }
}