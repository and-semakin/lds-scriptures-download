{
    "title": "Doktrina ken Katulagan",
    "uri": "/study/scriptures/dc-testament",
    "structure": [
        {
            "type": "content",
            "title": "panid ti paulo",
            "uri": "/study/scriptures/dc-testament/title-page"
        },
        {
            "type": "content",
            "title": "Pangilawlawag a Pakauna",
            "uri": "/study/scriptures/dc-testament/introduction"
        },
        {
            "type": "section",
            "title": "Doktrina ken Katulagan",
            "entries": [
                {
                    "type": "content",
                    "title": "Doktrina ken Katulagan 1",
                    "uri": "/study/scriptures/dc-testament/dc/1"
                },
                {
                    "type": "content",
                    "title": "Doktrina ken Katulagan 2",
                    "uri": "/study/scriptures/dc-testament/dc/2"
                },
                {
                    "type": "content",
                    "title": "Doktrina ken Katulagan 3",
                    "uri": "/study/scriptures/dc-testament/dc/3"
                },
                {
                    "type": "content",
                    "title": "Doktrina ken Katulagan 4",
                    "uri": "/study/scriptures/dc-testament/dc/4"
                },
                {
                    "type": "content",
                    "title": "Doktrina ken Katulagan 5",
                    "uri": "/study/scriptures/dc-testament/dc/5"
                },
                {
                    "type": "content",
                    "title": "Doktrina ken Katulagan 6",
                    "uri": "/study/scriptures/dc-testament/dc/6"
                },
                {
                    "type": "content",
                    "title": "Doktrina ken Katulagan 7",
                    "uri": "/study/scriptures/dc-testament/dc/7"
                },
                {
                    "type": "content",
                    "title": "Doktrina ken Katulagan 8",
                    "uri": "/study/scriptures/dc-testament/dc/8"
                },
                {
                    "type": "content",
                    "title": "Doktrina ken Katulagan 9",
                    "uri": "/study/scriptures/dc-testament/dc/9"
                },
                {
                    "type": "content",
                    "title": "Doktrina ken Katulagan 10",
                    "uri": "/study/scriptures/dc-testament/dc/10"
                },
                {
                    "type": "content",
                    "title": "Doktrina ken Katulagan 11",
                    "uri": "/study/scriptures/dc-testament/dc/11"
                },
                {
                    "type": "content",
                    "title": "Doktrina ken Katulagan 12",
                    "uri": "/study/scriptures/dc-testament/dc/12"
                },
                {
                    "type": "content",
                    "title": "Doktrina ken Katulagan 13",
                    "uri": "/study/scriptures/dc-testament/dc/13"
                },
                {
                    "type": "content",
                    "title": "Doktrina ken Katulagan 14",
                    "uri": "/study/scriptures/dc-testament/dc/14"
                },
                {
                    "type": "content",
                    "title": "Doktrina ken Katulagan 15",
                    "uri": "/study/scriptures/dc-testament/dc/15"
                },
                {
                    "type": "content",
                    "title": "Doktrina ken Katulagan 16",
                    "uri": "/study/scriptures/dc-testament/dc/16"
                },
                {
                    "type": "content",
                    "title": "Doktrina ken Katulagan 17",
                    "uri": "/study/scriptures/dc-testament/dc/17"
                },
                {
                    "type": "content",
                    "title": "Doktrina ken Katulagan 18",
                    "uri": "/study/scriptures/dc-testament/dc/18"
                },
                {
                    "type": "content",
                    "title": "Doktrina ken Katulagan 19",
                    "uri": "/study/scriptures/dc-testament/dc/19"
                },
                {
                    "type": "content",
                    "title": "Doktrina ken Katulagan 20",
                    "uri": "/study/scriptures/dc-testament/dc/20"
                },
                {
                    "type": "content",
                    "title": "Doktrina ken Katulagan 21",
                    "uri": "/study/scriptures/dc-testament/dc/21"
                },
                {
                    "type": "content",
                    "title": "Doktrina ken Katulagan 22",
                    "uri": "/study/scriptures/dc-testament/dc/22"
                },
                {
                    "type": "content",
                    "title": "Doktrina ken Katulagan 23",
                    "uri": "/study/scriptures/dc-testament/dc/23"
                },
                {
                    "type": "content",
                    "title": "Doktrina ken Katulagan 24",
                    "uri": "/study/scriptures/dc-testament/dc/24"
                },
                {
                    "type": "content",
                    "title": "Doktrina ken Katulagan 25",
                    "uri": "/study/scriptures/dc-testament/dc/25"
                },
                {
                    "type": "content",
                    "title": "Doktrina ken Katulagan 26",
                    "uri": "/study/scriptures/dc-testament/dc/26"
                },
                {
                    "type": "content",
                    "title": "Doktrina ken Katulagan 27",
                    "uri": "/study/scriptures/dc-testament/dc/27"
                },
                {
                    "type": "content",
                    "title": "Doktrina ken Katulagan 28",
                    "uri": "/study/scriptures/dc-testament/dc/28"
                },
                {
                    "type": "content",
                    "title": "Doktrina ken Katulagan 29",
                    "uri": "/study/scriptures/dc-testament/dc/29"
                },
                {
                    "type": "content",
                    "title": "Doktrina ken Katulagan 30",
                    "uri": "/study/scriptures/dc-testament/dc/30"
                },
                {
                    "type": "content",
                    "title": "Doktrina ken Katulagan 31",
                    "uri": "/study/scriptures/dc-testament/dc/31"
                },
                {
                    "type": "content",
                    "title": "Doktrina ken Katulagan 32",
                    "uri": "/study/scriptures/dc-testament/dc/32"
                },
                {
                    "type": "content",
                    "title": "Doktrina ken Katulagan 33",
                    "uri": "/study/scriptures/dc-testament/dc/33"
                },
                {
                    "type": "content",
                    "title": "Doktrina ken Katulagan 34",
                    "uri": "/study/scriptures/dc-testament/dc/34"
                },
                {
                    "type": "content",
                    "title": "Doktrina ken Katulagan 35",
                    "uri": "/study/scriptures/dc-testament/dc/35"
                },
                {
                    "type": "content",
                    "title": "Doktrina ken Katulagan 36",
                    "uri": "/study/scriptures/dc-testament/dc/36"
                },
                {
                    "type": "content",
                    "title": "Doktrina ken Katulagan 37",
                    "uri": "/study/scriptures/dc-testament/dc/37"
                },
                {
                    "type": "content",
                    "title": "Doktrina ken Katulagan 38",
                    "uri": "/study/scriptures/dc-testament/dc/38"
                },
                {
                    "type": "content",
                    "title": "Doktrina ken Katulagan 39",
                    "uri": "/study/scriptures/dc-testament/dc/39"
                },
                {
                    "type": "content",
                    "title": "Doktrina ken Katulagan 40",
                    "uri": "/study/scriptures/dc-testament/dc/40"
                },
                {
                    "type": "content",
                    "title": "Doktrina ken Katulagan 41",
                    "uri": "/study/scriptures/dc-testament/dc/41"
                },
                {
                    "type": "content",
                    "title": "Doktrina ken Katulagan 42",
                    "uri": "/study/scriptures/dc-testament/dc/42"
                },
                {
                    "type": "content",
                    "title": "Doktrina ken Katulagan 43",
                    "uri": "/study/scriptures/dc-testament/dc/43"
                },
                {
                    "type": "content",
                    "title": "Doktrina ken Katulagan 44",
                    "uri": "/study/scriptures/dc-testament/dc/44"
                },
                {
                    "type": "content",
                    "title": "Doktrina ken Katulagan 45",
                    "uri": "/study/scriptures/dc-testament/dc/45"
                },
                {
                    "type": "content",
                    "title": "Doktrina ken Katulagan 46",
                    "uri": "/study/scriptures/dc-testament/dc/46"
                },
                {
                    "type": "content",
                    "title": "Doktrina ken Katulagan 47",
                    "uri": "/study/scriptures/dc-testament/dc/47"
                },
                {
                    "type": "content",
                    "title": "Doktrina ken Katulagan 48",
                    "uri": "/study/scriptures/dc-testament/dc/48"
                },
                {
                    "type": "content",
                    "title": "Doktrina ken Katulagan 49",
                    "uri": "/study/scriptures/dc-testament/dc/49"
                },
                {
                    "type": "content",
                    "title": "Doktrina ken Katulagan 50",
                    "uri": "/study/scriptures/dc-testament/dc/50"
                },
                {
                    "type": "content",
                    "title": "Doktrina ken Katulagan 51",
                    "uri": "/study/scriptures/dc-testament/dc/51"
                },
                {
                    "type": "content",
                    "title": "Doktrina ken Katulagan 52",
                    "uri": "/study/scriptures/dc-testament/dc/52"
                },
                {
                    "type": "content",
                    "title": "Doktrina ken Katulagan 53",
                    "uri": "/study/scriptures/dc-testament/dc/53"
                },
                {
                    "type": "content",
                    "title": "Doktrina ken Katulagan 54",
                    "uri": "/study/scriptures/dc-testament/dc/54"
                },
                {
                    "type": "content",
                    "title": "Doktrina ken Katulagan 55",
                    "uri": "/study/scriptures/dc-testament/dc/55"
                },
                {
                    "type": "content",
                    "title": "Doktrina ken Katulagan 56",
                    "uri": "/study/scriptures/dc-testament/dc/56"
                },
                {
                    "type": "content",
                    "title": "Doktrina ken Katulagan 57",
                    "uri": "/study/scriptures/dc-testament/dc/57"
                },
                {
                    "type": "content",
                    "title": "Doktrina ken Katulagan 58",
                    "uri": "/study/scriptures/dc-testament/dc/58"
                },
                {
                    "type": "content",
                    "title": "Doktrina ken Katulagan 59",
                    "uri": "/study/scriptures/dc-testament/dc/59"
                },
                {
                    "type": "content",
                    "title": "Doktrina ken Katulagan 60",
                    "uri": "/study/scriptures/dc-testament/dc/60"
                },
                {
                    "type": "content",
                    "title": "Doktrina ken Katulagan 61",
                    "uri": "/study/scriptures/dc-testament/dc/61"
                },
                {
                    "type": "content",
                    "title": "Doktrina ken Katulagan 62",
                    "uri": "/study/scriptures/dc-testament/dc/62"
                },
                {
                    "type": "content",
                    "title": "Doktrina ken Katulagan 63",
                    "uri": "/study/scriptures/dc-testament/dc/63"
                },
                {
                    "type": "content",
                    "title": "Doktrina ken Katulagan 64",
                    "uri": "/study/scriptures/dc-testament/dc/64"
                },
                {
                    "type": "content",
                    "title": "Doktrina ken Katulagan 65",
                    "uri": "/study/scriptures/dc-testament/dc/65"
                },
                {
                    "type": "content",
                    "title": "Doktrina ken Katulagan 66",
                    "uri": "/study/scriptures/dc-testament/dc/66"
                },
                {
                    "type": "content",
                    "title": "Doktrina ken Katulagan 67",
                    "uri": "/study/scriptures/dc-testament/dc/67"
                },
                {
                    "type": "content",
                    "title": "Doktrina ken Katulagan 68",
                    "uri": "/study/scriptures/dc-testament/dc/68"
                },
                {
                    "type": "content",
                    "title": "Doktrina ken Katulagan 69",
                    "uri": "/study/scriptures/dc-testament/dc/69"
                },
                {
                    "type": "content",
                    "title": "Doktrina ken Katulagan 70",
                    "uri": "/study/scriptures/dc-testament/dc/70"
                },
                {
                    "type": "content",
                    "title": "Doktrina ken Katulagan 71",
                    "uri": "/study/scriptures/dc-testament/dc/71"
                },
                {
                    "type": "content",
                    "title": "Doktrina ken Katulagan 72",
                    "uri": "/study/scriptures/dc-testament/dc/72"
                },
                {
                    "type": "content",
                    "title": "Doktrina ken Katulagan 73",
                    "uri": "/study/scriptures/dc-testament/dc/73"
                },
                {
                    "type": "content",
                    "title": "Doktrina ken Katulagan 74",
                    "uri": "/study/scriptures/dc-testament/dc/74"
                },
                {
                    "type": "content",
                    "title": "Doktrina ken Katulagan 75",
                    "uri": "/study/scriptures/dc-testament/dc/75"
                },
                {
                    "type": "content",
                    "title": "Doktrina ken Katulagan 76",
                    "uri": "/study/scriptures/dc-testament/dc/76"
                },
                {
                    "type": "content",
                    "title": "Doktrina ken Katulagan 77",
                    "uri": "/study/scriptures/dc-testament/dc/77"
                },
                {
                    "type": "content",
                    "title": "Doktrina ken Katulagan 78",
                    "uri": "/study/scriptures/dc-testament/dc/78"
                },
                {
                    "type": "content",
                    "title": "Doktrina ken Katulagan 79",
                    "uri": "/study/scriptures/dc-testament/dc/79"
                },
                {
                    "type": "content",
                    "title": "Doktrina ken Katulagan 80",
                    "uri": "/study/scriptures/dc-testament/dc/80"
                },
                {
                    "type": "content",
                    "title": "Doktrina ken Katulagan 81",
                    "uri": "/study/scriptures/dc-testament/dc/81"
                },
                {
                    "type": "content",
                    "title": "Doktrina ken Katulagan 82",
                    "uri": "/study/scriptures/dc-testament/dc/82"
                },
                {
                    "type": "content",
                    "title": "Doktrina ken Katulagan 83",
                    "uri": "/study/scriptures/dc-testament/dc/83"
                },
                {
                    "type": "content",
                    "title": "Doktrina ken Katulagan 84",
                    "uri": "/study/scriptures/dc-testament/dc/84"
                },
                {
                    "type": "content",
                    "title": "Doktrina ken Katulagan 85",
                    "uri": "/study/scriptures/dc-testament/dc/85"
                },
                {
                    "type": "content",
                    "title": "Doktrina ken Katulagan 86",
                    "uri": "/study/scriptures/dc-testament/dc/86"
                },
                {
                    "type": "content",
                    "title": "Doktrina ken Katulagan 87",
                    "uri": "/study/scriptures/dc-testament/dc/87"
                },
                {
                    "type": "content",
                    "title": "Doktrina ken Katulagan 88",
                    "uri": "/study/scriptures/dc-testament/dc/88"
                },
                {
                    "type": "content",
                    "title": "Doktrina ken Katulagan 89",
                    "uri": "/study/scriptures/dc-testament/dc/89"
                },
                {
                    "type": "content",
                    "title": "Doktrina ken Katulagan 90",
                    "uri": "/study/scriptures/dc-testament/dc/90"
                },
                {
                    "type": "content",
                    "title": "Doktrina ken Katulagan 91",
                    "uri": "/study/scriptures/dc-testament/dc/91"
                },
                {
                    "type": "content",
                    "title": "Doktrina ken Katulagan 92",
                    "uri": "/study/scriptures/dc-testament/dc/92"
                },
                {
                    "type": "content",
                    "title": "Doktrina ken Katulagan 93",
                    "uri": "/study/scriptures/dc-testament/dc/93"
                },
                {
                    "type": "content",
                    "title": "Doktrina ken Katulagan 94",
                    "uri": "/study/scriptures/dc-testament/dc/94"
                },
                {
                    "type": "content",
                    "title": "Doktrina ken Katulagan 95",
                    "uri": "/study/scriptures/dc-testament/dc/95"
                },
                {
                    "type": "content",
                    "title": "Doktrina ken Katulagan 96",
                    "uri": "/study/scriptures/dc-testament/dc/96"
                },
                {
                    "type": "content",
                    "title": "Doktrina ken Katulagan 97",
                    "uri": "/study/scriptures/dc-testament/dc/97"
                },
                {
                    "type": "content",
                    "title": "Doktrina ken Katulagan 98",
                    "uri": "/study/scriptures/dc-testament/dc/98"
                },
                {
                    "type": "content",
                    "title": "Doktrina ken Katulagan 99",
                    "uri": "/study/scriptures/dc-testament/dc/99"
                },
                {
                    "type": "content",
                    "title": "Doktrina ken Katulagan 100",
                    "uri": "/study/scriptures/dc-testament/dc/100"
                },
                {
                    "type": "content",
                    "title": "Doktrina ken Katulagan 101",
                    "uri": "/study/scriptures/dc-testament/dc/101"
                },
                {
                    "type": "content",
                    "title": "Doktrina ken Katulagan 102",
                    "uri": "/study/scriptures/dc-testament/dc/102"
                },
                {
                    "type": "content",
                    "title": "Doktrina ken Katulagan 103",
                    "uri": "/study/scriptures/dc-testament/dc/103"
                },
                {
                    "type": "content",
                    "title": "Doktrina ken Katulagan 104",
                    "uri": "/study/scriptures/dc-testament/dc/104"
                },
                {
                    "type": "content",
                    "title": "Doktrina ken Katulagan 105",
                    "uri": "/study/scriptures/dc-testament/dc/105"
                },
                {
                    "type": "content",
                    "title": "Doktrina ken Katulagan 106",
                    "uri": "/study/scriptures/dc-testament/dc/106"
                },
                {
                    "type": "content",
                    "title": "Doktrina ken Katulagan 107",
                    "uri": "/study/scriptures/dc-testament/dc/107"
                },
                {
                    "type": "content",
                    "title": "Doktrina ken Katulagan 108",
                    "uri": "/study/scriptures/dc-testament/dc/108"
                },
                {
                    "type": "content",
                    "title": "Doktrina ken Katulagan 109",
                    "uri": "/study/scriptures/dc-testament/dc/109"
                },
                {
                    "type": "content",
                    "title": "Doktrina ken Katulagan 110",
                    "uri": "/study/scriptures/dc-testament/dc/110"
                },
                {
                    "type": "content",
                    "title": "Doktrina ken Katulagan 111",
                    "uri": "/study/scriptures/dc-testament/dc/111"
                },
                {
                    "type": "content",
                    "title": "Doktrina ken Katulagan 112",
                    "uri": "/study/scriptures/dc-testament/dc/112"
                },
                {
                    "type": "content",
                    "title": "Doktrina ken Katulagan 113",
                    "uri": "/study/scriptures/dc-testament/dc/113"
                },
                {
                    "type": "content",
                    "title": "Doktrina ken Katulagan 114",
                    "uri": "/study/scriptures/dc-testament/dc/114"
                },
                {
                    "type": "content",
                    "title": "Doktrina ken Katulagan 115",
                    "uri": "/study/scriptures/dc-testament/dc/115"
                },
                {
                    "type": "content",
                    "title": "Doktrina ken Katulagan 116",
                    "uri": "/study/scriptures/dc-testament/dc/116"
                },
                {
                    "type": "content",
                    "title": "Doktrina ken Katulagan 117",
                    "uri": "/study/scriptures/dc-testament/dc/117"
                },
                {
                    "type": "content",
                    "title": "Doktrina ken Katulagan 118",
                    "uri": "/study/scriptures/dc-testament/dc/118"
                },
                {
                    "type": "content",
                    "title": "Doktrina ken Katulagan 119",
                    "uri": "/study/scriptures/dc-testament/dc/119"
                },
                {
                    "type": "content",
                    "title": "Doktrina ken Katulagan 120",
                    "uri": "/study/scriptures/dc-testament/dc/120"
                },
                {
                    "type": "content",
                    "title": "Doktrina ken Katulagan 121",
                    "uri": "/study/scriptures/dc-testament/dc/121"
                },
                {
                    "type": "content",
                    "title": "Doktrina ken Katulagan 122",
                    "uri": "/study/scriptures/dc-testament/dc/122"
                },
                {
                    "type": "content",
                    "title": "Doktrina ken Katulagan 123",
                    "uri": "/study/scriptures/dc-testament/dc/123"
                },
                {
                    "type": "content",
                    "title": "Doktrina ken Katulagan 124",
                    "uri": "/study/scriptures/dc-testament/dc/124"
                },
                {
                    "type": "content",
                    "title": "Doktrina ken Katulagan 125",
                    "uri": "/study/scriptures/dc-testament/dc/125"
                },
                {
                    "type": "content",
                    "title": "Doktrina ken Katulagan 126",
                    "uri": "/study/scriptures/dc-testament/dc/126"
                },
                {
                    "type": "content",
                    "title": "Doktrina ken Katulagan 127",
                    "uri": "/study/scriptures/dc-testament/dc/127"
                },
                {
                    "type": "content",
                    "title": "Doktrina ken Katulagan 128",
                    "uri": "/study/scriptures/dc-testament/dc/128"
                },
                {
                    "type": "content",
                    "title": "Doktrina ken Katulagan 129",
                    "uri": "/study/scriptures/dc-testament/dc/129"
                },
                {
                    "type": "content",
                    "title": "Doktrina ken Katulagan 130",
                    "uri": "/study/scriptures/dc-testament/dc/130"
                },
                {
                    "type": "content",
                    "title": "Doktrina ken Katulagan 131",
                    "uri": "/study/scriptures/dc-testament/dc/131"
                },
                {
                    "type": "content",
                    "title": "Doktrina ken Katulagan 132",
                    "uri": "/study/scriptures/dc-testament/dc/132"
                },
                {
                    "type": "content",
                    "title": "Doktrina ken Katulagan 133",
                    "uri": "/study/scriptures/dc-testament/dc/133"
                },
                {
                    "type": "content",
                    "title": "Doktrina ken Katulagan 134",
                    "uri": "/study/scriptures/dc-testament/dc/134"
                },
                {
                    "type": "content",
                    "title": "Doktrina ken Katulagan 135",
                    "uri": "/study/scriptures/dc-testament/dc/135"
                },
                {
                    "type": "content",
                    "title": "Doktrina ken Katulagan 136",
                    "uri": "/study/scriptures/dc-testament/dc/136"
                },
                {
                    "type": "content",
                    "title": "Doktrina ken Katulagan 137",
                    "uri": "/study/scriptures/dc-testament/dc/137"
                },
                {
                    "type": "content",
                    "title": "Doktrina ken Katulagan 138",
                    "uri": "/study/scriptures/dc-testament/dc/138"
                }
            ]
        },
        {
            "type": "section",
            "title": "Opisial a Palawag",
            "entries": [
                {
                    "type": "content",
                    "title": "Opisial a Palawag 1",
                    "uri": "/study/scriptures/dc-testament/od/1"
                },
                {
                    "type": "content",
                    "title": "Opisial a Palawag 2",
                    "uri": "/study/scriptures/dc-testament/od/2"
                }
            ]
        }
    ],
    "contents": {
        "/study/scriptures/dc-testament/title-page": {
            "uri": "/study/scriptures/dc-testament/title-page",
            "title": "panid ti paulo",
            "data_type": "chapter",
            "book_title": "TiDoktrina ken Katulagan ti Ti Simbaan ni Jesucristo Dagiti Santo iti Ud-udina nga Aldaw",
            "subtitle": [
                "Naglaon Kadagiti Paltiing a Naited ken ni Joseph Smith, ti Propeta Adda Sumagmamano nga Innayon Dagiti Simmaruno Kenkuana a Nagpangulo iti Simbaan"
            ],
            "text": [
                "Impablaak ti Ti Simbaan ni Jesucristo Dagiti Santo iti Ud-udina nga Aldaw",
                "Siudad ti Salt Lake, Utah, EUA",
                "Agtagikua iti Karbengan © 1998 ti Intellectual Reserve, Inc.",
                "Nailatang Amin a Karbengan",
                "Naimaldit iti Estados Unidos ti America 8/2010",
                "19931998",
                "Translation of the Book of Mormon, Doctrine and Covenants, and Pearl of Great Price",
                "Ilokano (Iluko)"
            ]
        },
        "/study/scriptures/dc-testament/introduction": {
            "uri": "/study/scriptures/dc-testament/introduction",
            "title": "Pangilawlawag a Pakauna",
            "data_type": "chapter",
            "book_title": "Pangilawlawag a Pakauna",
            "text": [
                "Ti Doktrina ken Katulagan ti nakatipunan dagiti nailangitan a paltiing ken dagiti pammaregta a palawag a para iti pannakaipasdek ken annuroten ti pagarian ti Dios iti daga kadagiti maudi nga aldaw. Nupay kaaduanna kadagiti benneg ti maiturong kadagiti kameng ti Ti Simbaan ni Jesucristo dagiti Santo iti Ud-udina nga Aldaw, agpaay dagiti mensahe, ballaag, ken panangigunamgunam iti pagimbagan ti sangkataw-an, ken naglaon iti awis kadagiti amin a tao iti sadino man a dumngeg iti timek ti Apo a ni Jesucristo, nga agsasao kadakuada a para iti naindagaan a kasapulanda ken ti agnanayon a pannakaisalakanda.",
                "Kaaduanna kadagiti paltiing iti daytoy a listaan ti naawat babaen ni Joseph Smith, Jr., ti immuna a propeta ken presidente ti Ti Simbaan ni Jesucristo dagiti Santo iti Ud-udina nga Aldaw. Naited dagiti dadduma babaen dagiti simmaruno a Nagpangulo (kitaen ti paulo dagiti Benneg 135, 136, ken 138, ken dagiti Opisial a Palawag 1 ken 2).",
                "Maysa ti libro a Doktrina ken Katulagan kadagiti kangrunaan a pagbasaan ti Simbaan a kaduana ti Biblia, ti Libro ni Mormon, ken ti Perlas a Kapatgan. Nupay kasta, naisalsalumina ti Doktrina ken Katulagan gapu ta saan a patarus dagiti nagkauna a kasuratan, ngem nagtaud iti kabaruanan ken inted ti Dios babaen dagiti pinilina a propeta a para iti pannakaisubli ti nasantuan nga aramidna ken ti pannakabangon ti pagarian ti Dios iti daga kadagitoy nga aldaw. Mangngeg kadagiti paltiing ti nalamuyot ngem natibker a timek ti Apo a Jesucristo, nga agsasao iti dispensasion ti pannakatungpal dagiti panawen; ken ti aramid a nairugi ditoy ket panagsagsagana iti maikadua a yaayna, iti pannakatungpal ken panagtutunos dagiti balikas kadagiti amin a nasantuan a propeta manipud pay idi nangrugi ti lubong.",
                "Naipasngay ni Joseph Smith, Jr., idi Disiembre 23, 1805, idiay Sharon, probinsia ti Windsor, Vermont. Idi ubing pay, immakar ti kaamaanna iti Manchester, iti lumaud a Nueva York. Iti daydi a panagyanna iti Manchester iti panagtutubo iti 1820, idi agtawen iti sangapulo-ket-uppat, ti immuna a nakapadasanna nga agparmata, a nangsarungkaran kenkuana a mismo ti Dios, ti Agnanayon nga Ama, ken ti Anakna a ni Jesucristo. Naibaga kenkuana iti daytoy a parmata a ti pudno a Simbaan ni Jesucristo a nabangon kadagidi panawen ti Baro a Tulag, ken nangannong iti pakabuklan ti ebanghelio, awanen iti daga. Simmaruno dagiti sabali pay a nadiosan a panangibunannag a nangisuruan kenkuana dagiti adu nga anghel; naipakita kenkuana nga adda naisangsangayan a trabaho a paaramid ti Dios iti daga, ken babaen kenkuana maisubli ti Simbaan ni Jesucristo iti daga.",
                "Iti panaglabas ti panawen, nabaelan ni Joseph Smith babaen ti nadiosan a pannarabay nga ipatarus ken ipablaak ti Libro ni Mormon. Kabayatanna naordenanda ken ni Oliver Cowdery iti Kinasaserdote nga Aaron babaen ni Juan a Mammuniag idi Mayo 1829 (kitaen ti DkK 13), ket saan a nagbayag kalpasanna naordenanda met iti Kinasaserdote a Melchizedek kadagidi nagkauna nga Apostol a da Pedro, Santiago, ken Juan (kitaen ti DkK 27:12). Simmaruno dagiti sabali a panagorden a nangitalkan kadakuada da Moises, propeta Elias, Elias, ken adu pay a nagkauna a propeta kadagiti pagrebbengan ti kinasaserdote (kitaen ti DkK 110; 128:18, 21). Dagitoy a panagorden, kinapudnona, ti pannakaisubli ti nadiosan a panagturay ti tao iti daga. Idi Abril 6, 1830, babaen ti nailangitan a panangiturong, binukel ni Propeta Joseph Smith ti Simbaan, ket kasta manen ti pannakaipagna ti Simbaan ni Jesucristo a kas teddek kadagiti tao, nga addaan iti turay a mangisuro iti ebanghelio ken mangipatungpal kadagiti ordinansa ti pannakaisalakan. (Kitaen ti Perlas a Kapatgan, Joseph Smith—Pakasaritaan 1:1–75; DkK 20.)",
                "Naawat dagitoy sagrado a paltiing a sungbat ti kararag, kadagiti panawen a pannakasapul, ket dimteng iti kasasaad ti pudno a biag a pakainaigan dagiti pudno a tao. Dinawat ti Propeta ken dagiti kaduana ti nadiosan a pannarabay, ket dagitoy a paltiing ti mamaneknek a naawatda. Makita kadagiti paltiing ti pannakaisubli ken pannakaipalgak ti ebanghelio ni Jesucristo ken ti panangpasungad iti dispensasion ti pannakatungpal dagiti panawen. Ti panagpadaya ti Simbaan manipud iti Nueva York ken Pennsylvania, nga agturong iti Ohio, iti Missouri, iti Illinois, sa nagangayanna iti Dakkel a Lungog iti lumaud nga America, ken dagiti namainglan nga isasaranget dagiti Santo iti panangpadasda a mangbangon iti Zion iti daga kadagiti kabaruanan a panawen, naipakita met kadagitoy a paltiing.",
                "Sumagmamano kadagiti umun-una a benneg ti nangiraman kadagiti banag a maipanggep iti pannakaipatarus ken pannakaipablaak ti Libro ni Mormon (kitaen dagiti benneg a 3, 5, 10, 17, ken 19). Adda dagiti naud-udi a benneg a nagrimatan ti aramid ni Propeta Joseph Smith iti naregta a panangipatarusna iti Biblia, nga adu kabayatanna ti naawat a naindaklan a nadoktrinaan a benneg (kitaen, kas pagarigan, dagiti benneg a 37, 45, 73, 76, 77, 86, 91, ken 132, a kadagitoy adda natarus a pannakainaigna iti patarus ti Biblia).",
                "Kadagiti paltiing naaramid dagiti doktrina ti ebanghelio nga addaan iti palawag maipanggep kadagiti kangrunaan a banag a kas iti kasasaad ti Kinadios, ti nagtaudan ti tao, ti kinapudno ni Satanas, ti panggep ti pannakatay, ti pateg ti kinamanagtungpal, ti pannakasapul ti panagbabawi, dagiti aramid ti Nasantuan nga Espiritu, dagiti ordinansa ken panagakem maipanggep iti pannakaisalakan, ti pagtungpalan ti daga, ti masakbayan a kasasaad ti tao kalpasan ti Panagungar ken ti Panangukom, ti kinaagnanayon ti kasasaad nga agassawa, ken ti agnanayon a saaden ti kaamaan. Kasta met a maipakita ti in-inut a pannakaipalgak ti pakabuklan ti pannakaiturong ti Simbaan iti panagakem dagiti obispo, ti Umuna a Panguluen, ti Konseho dagiti Sangapulo-ket-dua, ken dagiti Pitopulo, ken ti pannakaipasdek ti sabsabali pay a mangiturong nga opisina ken korum. Kamaudiananna, ti naited a pammaneknek ken ni Jesucristo—ti kinadiosna, ti kinatan-okna, ti kinaan-anayna, ti ayatna, ken ti bilegna a mannubbot—ti mangted pateg iti daytoy a libro iti kaamaan ti tao ken adayo a napatpateg ngem iti kinabaknang iti intero a lubong.",
                "Sumagmamano kadagiti paltiing ti naipablaak iti Zion (Independence), Missouri, idi 1833, iti paulo nga A Book of Commandments for the Government of the Church of Christ. Maipanggep iti daytoy a pablaak nangted dagiti elder ti Simbaan iti napasnek a pammaneknek a nangted ti Apo iti sinurat iti kaungganda a pudno dagitoy a paltiing. Iti panangitultuloy ti Apo a makisarita kadagiti katulonganna, naipablaak ti naikadakkel a listaan dua a tawen kalpasanna iti Kirtland, Ohio, iti paulo a Doctrine and Covenants of the Church of the Latter Day Saints. Iti daytoy a pablaak idi 1835, nainayon ti naisurat a pammaneknek dagiti Sangapulo-ket-dua nga Apostol a kas sumaganad:",
                "Ti Pammaneknek dagiti Saksi iti Libro Dagiti Bilin ti Apo, dagiti bilin nga intedna iti Simbaanna babaen ni Joseph Smith, Jun., a natudingan babaen ti timek ti Simbaan para iti daytoy a panggep:",
                "Dakami, ngarud, mariknami a siaayatkami a mangted iti pammaneknek iti amin a lubong ti sangkataw-an, iti tunggal parsua iti rabaw ti daga, a nangted ti Apo iti sinurat iti kaungganmi, babaen ti Espiritu Santo a naibukbok kadakami, a naited dagitoy a bilin babaen ti pammaregta ti Dios, ken mapangnamnamaan ti amin a tao ken talaga a pudno.",
                "Itedmi daytoy a pammaneknek iti lubong, a ti Apo ti katulonganmi; ken babaen ti parabur ti Dios nga Ama, ken ti Anakna, ni Jesucristo, a napalubosankami a maikkan iti daytoy a gundaway a mangted iti daytoy a pammaneknek iti lubong, a pakaragsakanmi unay, a kanayon nga ikarkararagmi iti Apo a maisagut koma dagiti annak ti tattao iti daytoy.",
                "Dagitoy ti nagan dagiti Sangapulo-ket-dua:",
                "Thomas B. Marsh",
                "David W. Patten",
                "Brigham Young",
                "Heber C. Kimball",
                "Orson Hyde",
                "Wm. E. McLellin",
                "Parley P. Pratt",
                "Luke S. Johnson",
                "William Smith",
                "Orson Pratt",
                "John F. Boynton",
                "Lyman E. Johnson",
                "Kadagiti simmaruno nga edision ti Doktrina ken Katulagan, nairaman dagiti nainayon a paltiing wenno dadduma pay a banag a naisurat, kas iti pannakaawatda, ken kas iti panangawat dagiti matalek a gimong wenno taripnong ti Simbaan.",
                "Manipud iti 1835 nga edision, nainayon metten ti pito nga agsasaruno a nadiosan nga adalen; napauluanda iti Lectures on Faith. Naisagana dagitoy a maaramat iti Pagadalan Dagiti Propeta iti Kirtland, Ohio, manipud idi 1834 agingga idi 1835. Nupay pakaisagutan para iti doktrina ken panangiwanwan, naikkaten dagitoy nga adalen iti Doktrina ken Katulagan manipud idi 1921 nga edision gapu ta saanda a naited wenno naidatag a kas paltiing iti intero a Simbaan.",
                "Nalawag nga adda biddut a naaramid kadagiti napalabas nga edision a naipablaak iti Ingles, kangrunaanna dagiti paset ti pakasaritaan kadagiti paulo ti benneg. Iti kasta, linaon daytoy nga edision dagiti panangatur kadagiti petsa ken nagan ti luglugar ken kasta met dagiti bassit a panangatur no kasapulan. Naaramid dagitoy a panangbalbaliw tapno mayalubog dagiti inaramat kadagiti naisurat a pakasaritaan a dokumento. Sabali pay a naisangsangayan a pagsayaatan daytoy kaudian nga edision iramanna dagiti pangpasayaat kadagiti pagbasaran, dagiti paulo ti benneg, ken ti pakayababaan dagiti mapagsasaritaan, nairanta amin dagitoy a tumulong kadagiti agbasbasa a mangawat ken agragsak iti mensahe ti Apo kas naited iti Doktrina ken Katulagan.",
                "Naglaon dagiti pakauna kadagiti benneg ti Doktrina ken Katulagan dagiti pagibasaran iti History of the Church. Pito a libro ti pakasaritaan ti paspasamak iti Ti Simbaan ni Jesucristo dagiti Santo iti Ud-udina nga Aldaw manipud idi 1820 agingga idi 1848 ti History of the Church. Gapu ta saan pay a naipatarus dagitoy a libro ken sidadaanda laeng iti Ingles, maibatay kadagiti libro ti Ingles iti daytoy a pakasaritaan dagiti naagapad a pagadawan iti History of the Church kadagiti pakauna ti benneg iti daytoy nga edision ti Doktrina ken Katulagan."
            ]
        },
        "/study/scriptures/dc-testament/dc/1": {
            "uri": "/study/scriptures/dc-testament/dc/1",
            "title": "Doktrina ken Katulagan 1",
            "data_type": "chapter",
            "chapter_name": "Benneg 1",
            "chapter_summary": [
                "1–7, Agpaay iti amin a tao ti timek a pammallaag; 8–16, Umuna a mapasamak ti ikakalilis ken ti kinadangkes sakbay ti Maikadua a Yaay; 17–23, Naawagan ni Joseph Smith a mangisubli iti daga kadagiti kinapudno ken bileg ti Apo; 24–33, Dimteng ti Libro ni Mormon ket nabangon ti pudno a Simbaan; 34–36, Mapukawto ti kappia iti daga; 37–39, Sukimaten dagitoy a bilin."
            ],
            "book_title": "Ti Doktrina ken Katulagan",
            "verses": [
                {
                    "number": 1,
                    "text": "Dumngegkayo, O dakayo a tattao ti simbaanko, kinuna ti timekna isu nga agindeg iti ngato, ken isu a naiturong dagiti matana kadagiti amin a tao; wen, pudno kunak: Dumngegkayo dakayo a tattao iti adayo; ken dakayo nga adda kadagiti puro iti baybay, dumngegkayo amin."
                },
                {
                    "number": 2,
                    "text": "Ta pudno nga agpaay iti amin a tao ti timek ti Apo, ket awan ti makalibas; ken awan ti mata a di makakita, wenno lapayag a di makangngeg, wenno puso a di matukod."
                },
                {
                    "number": 3,
                    "text": "Ket dagiti nasukir seknanto ti nakaro a leddaang; ta ti basbasolda maipukkawto iti tuktok dagiti balay, ken maibutaktakto dagiti nalimed nga aramidda."
                },
                {
                    "number": 4,
                    "text": "Ket agpaayto iti amin a tao ti timek a pammallaag, nga agtaud kadagiti ngiwat dagiti disipulok, a pinilik kadagitoy maudi nga aldaw."
                },
                {
                    "number": 5,
                    "text": "Ket mapandanto ken awanto ti mabati kadakuada, ta siak nga Apo ti nangbilin kadakuada."
                },
                {
                    "number": 6,
                    "text": "Adtoy, daytoy ti turayko, ken ti turay dagiti katulongak, ken ti pakaunak iti libro dagiti bilinko, nga intedko a maipablaak kadakayo, O dakayo nga agindeg iti daga."
                },
                {
                    "number": 7,
                    "text": "Gapuna, agbuteng ken mamigergerkayo, O dakayo a tao, ta siak nga Apo ania man nga impaulogko kadakuada matungpalto."
                },
                {
                    "number": 8,
                    "text": "Ket pudno kunak kadakayo, nga isuda a mapan, a mangipakaammo kadagitoy naimbag a damag kadagiti agindeg iti daga, naited kadakuada ti bileg a mamaglantip iti daga ken iti langit, kadagiti saan a mamatpati ken dagiti nasukir;"
                },
                {
                    "number": 9,
                    "text": "Wen, pudno, ti mangisagana kadakuada agingga iti aldaw a pannakaibukbok ti pungtot ti Dios kadagiti nadangkes nga awan katimbengna—"
                },
                {
                    "number": 10,
                    "text": "Agingga iti aldaw a yaayto ti Apo a manggunggona iti tunggal tao a maibatay iti aramidna, ken mangrukod iti tunggal tao a maibatay iti rukod a pinangrukodna iti padana a tao."
                },
                {
                    "number": 11,
                    "text": "Gapuna adda ti timek ti Apo kadagiti suli ti daga, tapno amin a dumngeg mangngegda:"
                },
                {
                    "number": 12,
                    "text": "Isaganaanyo, isaganaanyo dayta dumteng, ta asidegen ti Apo;"
                },
                {
                    "number": 13,
                    "text": "Ken nagangtanen ti pungtot ti Apo, ken napaslep iti langit ti espadana, ket agdissonto kadagiti agindeg iti daga."
                },
                {
                    "number": 14,
                    "text": "Ket maipakitanto ti takiag ti Apo; ket dumtengto ti aldaw a dagiti saan a dumngeg iti timek ti Apo, wenno ti timek dagiti katulonganna, wenno mangtimud kadagiti balikas dagiti propeta ken apostol, maisinanto kadagiti tao;"
                },
                {
                    "number": 15,
                    "text": "Ta immadayoda manipud kadagiti ordinansak, ken linabsingda ti agnanayon a katulagak;"
                },
                {
                    "number": 16,
                    "text": "Dida sinapul ti Apo iti panangbangonda iti kinalintegna, ngem nagna ti tunggal tao iti bukodna a dana, ken iti kalanglanga ti diosna, a ti langana ket kalanglanga ti lubong, ken ti kaipapananna ket kas iti didiosen, a lumakay ken mapukawto iti Babilonia, uray pay ti dakkel a Babilonia, a marpuogto."
                },
                {
                    "number": 17,
                    "text": "Gapuna, siak nga Apo, iti pannakaammok iti didigra a dumtengto kadagiti agindeg iti daga, inawagak ti katulongak a ni Joseph Smith, Jun., ket kinasaok manipud iti langit, ken binilinko;"
                },
                {
                    "number": 18,
                    "text": "Ken kasta met a binilinko dagiti dadduma, a nasken nga ipakdaarda dagitoy a banag iti lubong; ken amin dagitoy a matungpalto, nga insurat dagiti propeta—"
                },
                {
                    "number": 19,
                    "text": "Dumtengto dagiti nakapsut a banag iti lubong ket parmekenda dagiti maingel ken napigsa, tapno saan a mabagbagaan ti tao ti padana a tao, wenno agtalek iti nainlasagan a takiag—"
                },
                {
                    "number": 20,
                    "text": "Ngem tapno mabalin ti tunggal tao ti agsao iti nagan ti Dios nga Apo, nga isu ti Mangisalakan iti lubong;"
                },
                {
                    "number": 21,
                    "text": "Tapno agsaknap met ti pammati iti daga;"
                },
                {
                    "number": 22,
                    "text": "Tapno maipasdek ti agnanayon a katulagak;"
                },
                {
                    "number": 23,
                    "text": "Tapno ipakdaar dagiti nalupoy ken nanumo ti pakabuklan ti ebangheliok agingga kadagiti suli ti lubong, ken kadagiti ari ken agturay."
                },
                {
                    "number": 24,
                    "text": "Adtoy, siak ti Dios ket nasaokon; bilinko dagitoy, ket naited kadagiti katulongak iti baet ti kinalupoyda, babaen ti pagsasaoda, tapno maawatanda."
                },
                {
                    "number": 25,
                    "text": "Ket maammuan no bilang ta agbiddutda;"
                },
                {
                    "number": 26,
                    "text": "Ket maisuroda no sapulenda ti kinasirib;"
                },
                {
                    "number": 27,
                    "text": "Ket madusada no nagbasolda, tapno agbabawida;"
                },
                {
                    "number": 28,
                    "text": "Ket agbalinda a napigsa no agpakumbabada, ket maparaburanda manipud iti ngato, ket masansan nga umawatda iti pannakaammo."
                },
                {
                    "number": 29,
                    "text": "Ket kalpasan ti pannakaawat iti Kasuratan dagiti Nephite, wen, uray pay ti katulongak a ni Joseph Smith, Jun., maaddaan iti bileg a mangipatarus babaen ti kaasi ti Dios, babaen ti bileg ti Dios, iti Libro ni Mormon."
                },
                {
                    "number": 30,
                    "text": "Ken kasta met dagiti nakaitedan dagitoy a bilin, maaddaanda iti bileg a mangibaskag iti pamuon daytoy a simbaan, ken mangwayawaya iti di pannakaaw-awat ken iti kasipngetan, iti kakaisuna a pudno ken nabiag a simbaan iti rabaw ti sangabukel a daga, a siak, ti Apo, mapagustuan unay, no ti pakabuklan ti simbaan ti masasao a saan ketdi a saggaysa—"
                },
                {
                    "number": 31,
                    "text": "Ta siak nga Apo diak kitaen ti basol a di mangted iti uray no kabassitan a pawayway;"
                },
                {
                    "number": 32,
                    "text": "Nupay kasta, mapakawan ti agbabawi ken mangaramid kadagiti bilin ti Apo;"
                },
                {
                    "number": 33,
                    "text": "Ket isu a di agbabawi, maalanto kenkuana uray ti silaw a naawatnan; ta saan nga agnanayon a katakunaynay ti Espirituk ti tao, kinuna ti Apo ti Pangen."
                },
                {
                    "number": 34,
                    "text": "Ket manen, pudno kunak kadakayo, O agindeg iti daga: Siak nga Apo siaayat a mangipakaammo kadagitoy a banag iti amin a lasag;"
                },
                {
                    "number": 35,
                    "text": "Ta awan ti idumdumak a tao, ket kayatko a maammuan ti amin a tao a napardas ti idadateng ti aldaw; saan pay nga oras, ngem magawgaw-aten, inton maagawen ti kappia iti daga, ken inton addan ti bileg ti sairo iti pagturayanna."
                },
                {
                    "number": 36,
                    "text": "Ken kasta met nga addanto bileg ti Apo kadagiti santona, ket agturayto iti tengngada, ken bumabanto a mangukom iti Idumea, wenno ti lubong."
                },
                {
                    "number": 37,
                    "text": "Sukimatenyo dagitoy a bilin, ta pudnoda ken napudno, ken matungpalto amin dagiti padto ken kari nga adda kadakuada."
                },
                {
                    "number": 38,
                    "text": "Siak nga Apo ania man a nasaok, nasaokon, ket saanko nga ilaksid ti bagik; ket uray no awanton ti langit ken ti daga, saanto a mapukaw ti balikasko, ngem matungpaldanto amin, babaen man ti timekko wenno babaen ti timek dagiti katulongak, isu nga isu."
                },
                {
                    "number": 39,
                    "text": "Ta adtoy, ket imutektekanyo, Dios ti Apo, ket ipakita ti Espiritu ti kasuratan, ket pudno ti sinurat, ket agtalinaed ti kinapudno iti agnanayon nga awan inggana. Amen."
                }
            ]
        },
        "/study/scriptures/dc-testament/dc/2": {
            "uri": "/study/scriptures/dc-testament/dc/2",
            "title": "Doktrina ken Katulagan 2",
            "data_type": "chapter",
            "chapter_name": "Benneg 2",
            "chapter_summary": [
                "1, Ipalgak ni Elias a propeta ti kinasaserdote; 2–3, Naimula iti puspuso dagiti ubbing ti karkari dagiti amma."
            ],
            "verses": [
                {
                    "number": 1,
                    "text": "Adtoy, ipalgakko kadakayo ti Kinasaserdote, babaen ti ima ni Elias a propeta, sakbay ti yaay ti naindaklan ken nakaam-amak nga aldaw ti Apo."
                },
                {
                    "number": 2,
                    "text": "Ket imulananto iti puspuso dagiti ubbing ti karkari nga inaramid dagiti amma, ket maisublinto ti puspuso dagiti ubbing kadagiti ammada."
                },
                {
                    "number": 3,
                    "text": "No saanto a kasta, awan duadua a madadaelto ti sangabukel a daga iti yaayna."
                }
            ]
        },
        "/study/scriptures/dc-testament/dc/3": {
            "uri": "/study/scriptures/dc-testament/dc/3",
            "title": "Doktrina ken Katulagan 3",
            "data_type": "chapter",
            "chapter_name": "Benneg 3",
            "chapter_summary": [
                "1–4, Maysa nga awan inggana a panagrikus ti turong ti Apo; 5–15, Nasken nga agbabawi ni Joseph Smith wenno mapukawna ti sagut iti panagipatarus; 16–20, Dumteng ti Libro ni Mormon a mangisalakan iti bukel ni Lehi."
            ],
            "verses": [
                {
                    "number": 1,
                    "text": "Dagiti aramid, ken dagiti balabala, ken dagiti panggep ti Dios saan a mapaay, wenno masayang."
                },
                {
                    "number": 2,
                    "text": "Ta saan a magna ti Dios iti killo a dana, wenno agbaw-ing iti makanawan wenno iti makanigid, wenno agaramid iti maigidiat iti imbagana, ngarud nalinteg dagiti dalanna, ket maysa nga awan inggana a panagrikus ti turongna."
                },
                {
                    "number": 3,
                    "text": "Laglagipenyo, laglagipenyo a saan a ti aramid ti Dios ti mapaay, ngem ti aramid dagiti tao;"
                },
                {
                    "number": 4,
                    "text": "Ta nupay adu ti paltiing ti tao, ken addaan iti bileg nga agaramid kadagiti naindaklan nga aramid, ngem ipagpannakkelna met ti pigsana, ken tagtagiawanenna dagiti pammagbaga ti Dios, ket surotenna ti panniktar ti pagayatanna ken dagiti nailubongan a tarigagayna, nasken a matnag ken sagabaenna ti panagibales kenkuana ti nalinteg a Dios."
                },
                {
                    "number": 5,
                    "text": "Adtoy, naitalek kenka dagitoy a banag, ngem kasano ti kaiget dagiti bilinmo; ken laglagipem met dagiti kari a naaramid kenka, no saanmo ida a labsingen."
                },
                {
                    "number": 6,
                    "text": "Ket adtoy, kasano ti kasansan ti panaglabsingmo kadagiti bilin ken paglintegan ti Dios, ket simmurotka iti pananguyot dagiti tao."
                },
                {
                    "number": 7,
                    "text": "Ta, adtoy, saanka koma a nagbuteng iti tao nga ad-adda ngem iti Dios. Nupay tinagiawan dagiti tao dagiti pammagbaga ti Dios, ken umsienda dagiti balikasna—"
                },
                {
                    "number": 8,
                    "text": "Nagtalinaedka koma latta a napudno; ket intanggayana koma ti takiagna ket tinarabaynaka kadagiti nakaam-amak a pana ti kabusor; ket adda koma kenka iti amin a kanito ti riribuk."
                },
                {
                    "number": 9,
                    "text": "Adtoy, sika ni Joseph, ket sika ti napili a mangaramid iti aramid ti Apo, ngem gapu iti pagbasolan, no dimo ammo matnagkanto."
                },
                {
                    "number": 10,
                    "text": "Ngem laglagipem, manangngaasi ti Dios; ngarud, agbabawika iti naaramidmo a maisuppiat iti bilin nga intedko kenka, ket sika pay laeng ti mapili, ket maitedto manen kenka ti trabaho;"
                },
                {
                    "number": 11,
                    "text": "Malaksid no aramidem daytoy, mabaybay-ankanto ket agbalinka a kas kadagiti sabali a tao, ket awanton ti sagutmo."
                },
                {
                    "number": 12,
                    "text": "Ket no ipatungpalmo dagiti inted kenka ti Dios a panagkita ken bileg nga agipatarus, yawatmo dayta a sagrado kadagiti ima ti nadangkes a tao,"
                },
                {
                    "number": 13,
                    "text": "A nangtagiawan kadagiti pammagbaga ti Dios, ken nanglabsing kadagiti kasagraduan a kari a naaramid iti imatang ti Dios, ken nagpannuray iti bukodna a pangngeddeng ken impannakkelna ti bukodna a sirib."
                },
                {
                    "number": 14,
                    "text": "Ket daytoy ti gapu ti pannakapukawmo kadagiti kalintegam iti maysa a panawen—"
                },
                {
                    "number": 15,
                    "text": "Ta impalubosmo a mailudekludek manipud pay idi damo ti pammagbaga ti mangiturturongmo."
                },
                {
                    "number": 16,
                    "text": "Nupay kasta, maituloy ti aramidko, ta idinto nga immay ti pannakaammo iti Mangisalakan iti lubong, babaen ti pammaneknek dagiti Hudio, kastanto met ti idadateng kadagiti taok ti pannakaammo iti Mangisalakan—"
                },
                {
                    "number": 17,
                    "text": "Ken kadagiti Nephite, ken dagiti Jacobite, ken dagiti Josephite, ken dagiti Zoramite, babaen ti pammaneknek dagiti ammada—"
                },
                {
                    "number": 18,
                    "text": "Ket dumtengto daytoy a pammaneknek iti pannakaammo dagiti Lamanite, ken dagiti Lemuelite, ken dagiti Ismaelite, a napukawan iti pammati gapu iti basbasol dagiti ammada, a binaybay-an ti Apo a mangdadael kadagiti kabsatda a Nephite, gapu iti basbasolda ken dagiti makadurmen nga aramidda."
                },
                {
                    "number": 19,
                    "text": "Ket gapu iti daytoy a panggep ti nakataginayonan dagiti pinanid, a naglaon kadagitoy a kasuratan—tapno mabalin a matungpal dagiti kari ti Apo, nga inaramidna kadagiti taona;"
                },
                {
                    "number": 20,
                    "text": "Ken bareng no dumteng iti pannakaammo dagiti Lamanite kadagiti ammada, ken bareng no maammuanda dagiti kari ti Apo, ken tapno patienda ti ebanghelio ken agpannurayda kadagiti kinaimbag ni Jesucristo, ken maitan-okda babaen ti pammati iti naganna, ken tapno bareng no maisalakanda babaen ti panagbabawida. Amen."
                }
            ]
        },
        "/study/scriptures/dc-testament/dc/4": {
            "uri": "/study/scriptures/dc-testament/dc/4",
            "title": "Doktrina ken Katulagan 4",
            "data_type": "chapter",
            "chapter_name": "Benneg 4",
            "chapter_summary": [
                "1–4, Natured a panagserbi ti nangisalakan kadagiti ministro ti Apo; 5–6, Nadiosan nga aw-awid ti namagbalin kadakuada a maikari iti panagserbi; 7, Nasken a dagiti bambanag ti Dios ti sapsapulento."
            ],
            "verses": [
                {
                    "number": 1,
                    "text": "Ita adtoy, dandanin dumteng ti nakaskasdaaw nga aramid kadagiti annak ti tattao."
                },
                {
                    "number": 2,
                    "text": "Ngarud, O dakayo a sumrek nga agserbi iti Dios, penken nga agserbikayo kenkuana iti amin a puso, kabaelan, panunot ken pigsayo, tapno agtakderkayo nga awan pakababalawanna iti sango ti Dios iti maudi nga aldaw."
                },
                {
                    "number": 3,
                    "text": "Ngarud, no adda tarigagayyo nga agserbi iti Dios maawagankayo nga agtrabaho;"
                },
                {
                    "number": 4,
                    "text": "Ta adtoy purawen ti kataltalonan a pagapitan; ket imutektekam, isu a mangipakan iti kumpayna iti amin a kabaelanna, isunto met laeng ti makaidulin tapno saanto a mapukaw, ngem mangidateng iti pannakaisalakan ti kararuana;"
                },
                {
                    "number": 5,
                    "text": "Ket pammati, namnama, kaasi ken ayat, a naitalimudok ti imatangna iti gloria ti Dios, ti mangikari kenkuana iti aramid."
                },
                {
                    "number": 6,
                    "text": "Laglagipen ti pammati, saguday, pannakaammo, panagteppel, kinaanus, nainkabsatan a kinaimbag, kinadiosan, kinamanangngaasi, kinapakumbaba, kinapasnek."
                },
                {
                    "number": 7,
                    "text": "Dumawatka, ket umawatkanto; agtuktokka, ket mailukatto kenka. Amen."
                }
            ]
        },
        "/study/scriptures/dc-testament/dc/5": {
            "uri": "/study/scriptures/dc-testament/dc/5",
            "title": "Doktrina ken Katulagan 5",
            "data_type": "chapter",
            "chapter_name": "Benneg 5",
            "chapter_summary": [
                "1–10, Awatento daytoy a kaputotan ti balikas ti Apo babaen ni Joseph Smith; 11–18, Tallo a saksi ti mangpaneknek iti Libro ni Mormon; 19–20, Mapennekto ti balikas ti Apo a kas kadagiti napalabas a panawen; 21–35, Mabalin nga agbabawi ni Martin Harris ket agbalin a maysa kadagiti saksi."
            ],
            "verses": [
                {
                    "number": 1,
                    "text": "Adtoy, ibagak kenka, nga iti panagtarigagay ti katulongak a ni Martin Harris a saksi a naggapu kaniak, a sika, katulongak a Joseph Smith, Jun., naalam dagiti pinanid a pinaneknekam ken insuratmo nga inawatmo kaniak;"
                },
                {
                    "number": 2,
                    "text": "Ket ita, adtoy, daytoy ti ibagamto kenkuana—isu a nakisao kenka, imbagana kenka: Siak, nga Apo, ti Dios, ket intedko kenka dagitoy a banag, katulongak a Joseph Smith, Jun., ket binilinka a nasken a tumakderka a saksi kadagitoy a banag;"
                },
                {
                    "number": 3,
                    "text": "Ket kayatko a nasken a sumrekka iti katulagak, a nasken a dimo ipakita kadakuada malaksid kadagiti tao nga imbagak kenka; ken awan ti bilegmo kadakuada malaksid no ikkanka."
                },
                {
                    "number": 4,
                    "text": "Ket addaanka iti sagut a mangipatarus kadagitoy a pinanid; ket daytoy a sagut ti umuna nga itedko kenka; ket binilinka nga agpammarang nga awan ti sabali a sagut agingga a matungpal ti panggepko iti daytoy; ta saanka nga ikkan iti sabali a sagut agingga a malpas."
                },
                {
                    "number": 5,
                    "text": "Pudno, kunak kenka, nga ay-ayto dagiti agindeg iti daga no dida dumngeg kadagiti balikasko;"
                },
                {
                    "number": 6,
                    "text": "Ta manipud ditoy maordenankanto ken mapanka ket idanonmo dagiti balikasko kadagiti annak ti tattao."
                },
                {
                    "number": 7,
                    "text": "Adtoy, no dida mamati kadagiti balikasko, didanto mamati kenka, katulongak a Joseph, no mabalin nga ipakitam kadakuada amin dagitoy a banag nga imbilinko kenka."
                },
                {
                    "number": 8,
                    "text": "O, daytoy di mamatpati ken nasukir a kaputotan—simged ti pungtotko kadakuada."
                },
                {
                    "number": 9,
                    "text": "Adtoy, pudno kunak kenka, inlatangko dagidiay a banag nga intalekko kenka, katulongak a Joseph, a kaniak nainsiriban a panggep, ket maipakaammonto kadagiti sumaruno a kaputotan;"
                },
                {
                    "number": 10,
                    "text": "Ngem awatento kenka daytoy a kaputotan ti balikasko;"
                },
                {
                    "number": 11,
                    "text": "Ken mainayon pay iti pammaneknekmo, ti pammaneknek dagiti tallo a katulongak, nga awagakto ken ordenan, a pangipakitaak kadagitoy a banag, ket mapandanto a balonda dagiti balikasko a naited babaen kenka."
                },
                {
                    "number": 12,
                    "text": "Wen, maammuandanto nga awan duadua a pudno dagitoy a banag, ta manipud iti langit ipakdaarkonto kadakuada."
                },
                {
                    "number": 13,
                    "text": "Ikkakto ida iti bileg tapno maimatangan ken mabuyada dagitoy a banag iti talaga a langada;"
                },
                {
                    "number": 14,
                    "text": "Ket awanto ti sabali a pangtedak iti daytoy a bileg, nga umawat iti isu met la a pammaneknek nga aggapu iti daytoy a kaputotan, iti daytoy ti pangrugian ti ibabangon ken idadateng ti simbaanko manipud iti langalang—nalawag a kas iti bulan, ken napintas a kas iti init, ken nakaam-amak a kas iti buyot nga addaan iti wagayway."
                },
                {
                    "number": 15,
                    "text": "Ket ti pammaneknek dagiti tallo a saksi ti pangitulodko iti balikasko."
                },
                {
                    "number": 16,
                    "text": "Ket adtoy, asino man a mamati kadagiti balikasko, isudanto ti sarungkarak a pakaipakitaan ti Espirituk; ket maipasngaydanto kaniak, uray iti danum ken iti Espiritu—"
                },
                {
                    "number": 17,
                    "text": "Ket nasken nga agurayka pay iti bassit a panawen, ta saanka pay a naordenan—"
                },
                {
                    "number": 18,
                    "text": "Ket ipaneknekdanto met iti panangeddeng daytoy a kaputotan no patangkenenda ti puspusoda a maibusor kadakuada;"
                },
                {
                    "number": 19,
                    "text": "Ta maipaayto kadagiti agindeg iti daga ti naliday a pannusa, ket agtultuloyto a maibukbok iti sagpaminsan, no saanda nga agbabawi, agingga nga ubbawton ti daga, ken maibuston ken awan duadua a madadael dagiti agindeg dita babaen ti lawag ti yaayko."
                },
                {
                    "number": 20,
                    "text": "Adtoy, ibagak kenka dagitoy a banag, a kas met iti panangibagak kadagiti tao ti pannakadadael ti Jerusalem; ket mapaneknekanto iti daytoy a kanito ti balikasko a kas iti pannakapanekneknan ditoy."
                },
                {
                    "number": 21,
                    "text": "Ket ita bilinenka, katulongak a Joseph, nga agbabawi ken magna a nalinlinteg iti sangok, ket saankan a sumuko kadagiti uy-uyot dagiti tao;"
                },
                {
                    "number": 22,
                    "text": "Ken agbalinka a natibker iti panangsurotmo kadagiti bilin nga intedko kenka; ket no aramidem daytoy, adtoy itedko kenka ti agnanayon a biag, uray pay no mapapatayka."
                },
                {
                    "number": 23,
                    "text": "Ket ita, manen, ibagak kenka, katulongak a Joseph, maipanggep iti tao nga agtarigagay iti saksi—"
                },
                {
                    "number": 24,
                    "text": "Adtoy, kunak kenkuana, intan-okna ti bagina ket saan a naan-anay ti panagpakumbabana kaniak; ngem no agtamed kaniak, ket ipakumbabana ti bagina iti naindaklan a kararag ken pammati, iti kinapudno ti pusona, palubosak a mangbuya kadagiti banag a tarigagayanna a makita."
                },
                {
                    "number": 25,
                    "text": "Sananto kuna kadagiti tao iti daytoy a kaputotan: Adtoy, nakitak dagiti banag nga impakita ti Apo ken ni Joseph Smith, Jun., ket ammok nga awan duadua a pudnoda, ta nakitak ida, ta naipakitada kaniak babaen ti bileg ti Dios a saan ketdi a ti tao."
                },
                {
                    "number": 26,
                    "text": "Ket siak nga Apo bilinek, ti katulongak a ni Martin Harris, a saanen nga agsao pay kadakuada iti maipanggep kadagitoy a banag, malaksid no kunana: Nakitak ida, ket naipakitada kaniak babaen ti bileg ti Dios; ket dagitoy a balikas ti ibagana."
                },
                {
                    "number": 27,
                    "text": "Ngem no ilibakna daytoy dadaelenna ti katulagan nga intulagna kaniak, ket adtoy, makedngan."
                },
                {
                    "number": 28,
                    "text": "Ket ita, malaksid no ipakumbabana ti bagina ken annugotenna kaniak dagiti banag a naaramidna a biddut, ket makitulag kaniak a tungpalenna dagiti bilinko, ken mamati kaniak, adtoy, kunak kenkuana, awanto ti mabuyana, ta awanto ti ipabuyak kenkuana kadagiti banag a nasaokon."
                },
                {
                    "number": 29,
                    "text": "Ket no kastoy ti mapasamak, bilinenka, katulongak a Joseph, nga ibagamto kenkuana, a saannan nga aramiden, wenno riribukennak pay maipanggep iti daytoy a banag."
                },
                {
                    "number": 30,
                    "text": "Ket no kastoy ti mapasamak, adtoy, kunak kenka Joseph, no nakaipataruskan iti sumagmamano pay a panid agsardengka iti maysa a panawen, uray agingga a bilinenka manen; sakanto manen makaipatarus."
                },
                {
                    "number": 31,
                    "text": "Ket malaksid no aramidem daytoy, adtoy, saankan a maaddaan pay iti sagut, ket alaek amin dagiti banag nga intalekko kenka."
                },
                {
                    "number": 32,
                    "text": "Ket ita, gapu iti masirsirmatak nga agur-uray a pakadadaelam, wen, masirsirmatak a no saan nga agpakumbaba ti katulongak a ni Martin Harris ket umawat iti saksi kaniak, a matnagto iti pagbasolan;"
                },
                {
                    "number": 33,
                    "text": "Ket adu dagiti agur-uray a pakadadaelam iti rabaw ti daga; ket gapu iti daytoy, a pannakayatiddog dagiti aldawmo, naitedko kenkan dagitoy a bilin."
                },
                {
                    "number": 34,
                    "text": "Wen, gapu iti daytoy nakunak: Agsardengka, ket agtakderka a sililinteg agingga a bilinenka, ket itedko dagiti kasapulam a pakatungpalam iti banag nga imbilinko kenka."
                },
                {
                    "number": 35,
                    "text": "Ket no napudnoka nga agtungpal kadagiti bilinko, maitan-okkanto iti maudi nga aldaw. Amen."
                }
            ]
        },
        "/study/scriptures/dc-testament/dc/6": {
            "uri": "/study/scriptures/dc-testament/dc/6",
            "title": "Doktrina ken Katulagan 6",
            "data_type": "chapter",
            "chapter_name": "Benneg 6",
            "chapter_summary": [
                "1–6, Magun-od dagiti agtartrabaho iti talon ti Apo ti pannakaisalakan; 7–13, Awan ti nain-indaklan a sagut ngem ti sagut ti pannakaisalakan; 14–27, Dumteng ti saksi ti kinapudno babaen ti bileg ti Espiritu; 28–37, Iturong ti imatang ken ni Cristo, ken ituloy ti agaramid iti nasayaat."
            ],
            "verses": [
                {
                    "number": 1,
                    "text": "Dandanin dumteng ti naindaklan ken nakaskasdaaw nga aramid kadagiti annak ti tattao."
                },
                {
                    "number": 2,
                    "text": "Adtoy, siak ti Dios; denggenyo ti balikasko, a napartak ken nabileg, a natadtadem ngem ti dua ti tademna nga espada, a mamagsina kadagiti nagsusuopan ken pata; ngarud denggenyo dagiti balikasko."
                },
                {
                    "number": 3,
                    "text": "Adtoy, purawen ti kataltalonan a pagapitan; ngarud, asino man nga agtarigagay nga agani, bay-anyo nga ipakanna ti kumpayna iti amin a kabaelanna, ket agani nga agmalmalem, tapno mayurnonganna ti kararuana iti agnanayon a pannakaisalakan iti pagarian ti Dios."
                },
                {
                    "number": 4,
                    "text": "Wen, asino man a mangipakan iti kumpayna ket agani, isu met laeng ti inawagan ti Dios."
                },
                {
                    "number": 5,
                    "text": "Ngarud, no agdawatkayo kaniak umawatkayo; no agtuktokkayo maluktan kadakayo."
                },
                {
                    "number": 6,
                    "text": "Ita, kas dinawatyo, adtoy, kunak kadakayo, tungpalenyo dagiti bilinko, ket ikalikagumyo a yeg ken ipasdek ti pagsayaatan ti Zion;"
                },
                {
                    "number": 7,
                    "text": "Dikayo agsapul iti kinabaknang no di ketdi ti pagsiriban, ket adtoy, maiparangto kadakayo dagiti kinadatdatlag ti Dios, ken kalpasanna bumaknangkayto. Adtoy, baknang ti addaan iti agnanayon a biag."
                },
                {
                    "number": 8,
                    "text": "Pudno, pudno, kunak kadakayo, kas iti panagtarigagayyo kaniak ti maaramidto kadakayo; ket no tarigagayanyo, dakayonto ti pakaigapuan ti maaramid nga adu a kinaimbag iti daytoy a kaputotan."
                },
                {
                    "number": 9,
                    "text": "Awan ti sabali nga ibagayo iti daytoy a kaputotan no di panagbabawi; tungpalenyo dagiti bilinko, ken tumulongkayo iti pannakaidanon ti aramidko, a maibatay kadagiti bilinko, ket mabendisionankayonto."
                },
                {
                    "number": 10,
                    "text": "Adtoy addaankayo iti sagut, ket nagasatkayo gapu iti sagutyo. Laglagipenyo a sagrado ken naggapu iti ngato—"
                },
                {
                    "number": 11,
                    "text": "Ket no agdamagkayo, maammuanyo dagiti datdatlag a naindaklan ken nakaskasdaaw; ngarud aramatenyo ti sagutyo, tapno masarakanyo dagiti datdatlag, tapno adu ti mayasidegyo a mangammo iti kinapudno, wen, paawatyo kadakuada ti biddut kadagiti aramidda."
                },
                {
                    "number": 12,
                    "text": "Diyo ipakpakaammo iti asino man ti sagutyo malaksid kadagiti mamati kadakayo. Diyo tagibassiten dagiti sagrado a banag."
                },
                {
                    "number": 13,
                    "text": "No agaramidkayo iti nasayaat, wen, ket agtalinaedkayo a napudno agingga iti kanibusanan, maisalakankayonto iti pagarian ti Dios, nga isu ti kaindaklanan iti amin a sagut ti Dios; ta awan ti sagut a nain-indaklan ngem iti sagut ti pannakaisalakan."
                },
                {
                    "number": 14,
                    "text": "Pudno, pudno, kunak kadakayo, mabendisionankayo iti inaramidyo; ta nagdamagkayo kaniak, ket adtoy, kas iti kasansan ti panagdamagyo kasta met ti pannakaiwanwanyo iti espirituk. No saan a kasta, saankayo koma nga immay iti lugar a yanyo ita a kanito."
                },
                {
                    "number": 15,
                    "text": "Adtoy, ammoyo a nagsaludsodkayo kaniak ket linawagak ti panunotyo; ket ita ibagak kadakayo dagitoy a banag tapno maammuanyo a linawagannakayo ti Espiritu ti kinapudno;"
                },
                {
                    "number": 16,
                    "text": "Wen, ibagak kadakayo, a maammuanyo nga awan ti sabali malaksid ti Dios ti makaammo iti pampanunotenyo ken ti panggep ti pusoyo."
                },
                {
                    "number": 17,
                    "text": "Ibagak kadakayo dagitoy a banag a kas maysa a saksiyo—a pudno dagiti balikas wenno ti aramid nga isursuratyo."
                },
                {
                    "number": 18,
                    "text": "Ngarud agreggetkayo; kaduaenyo ni katulongak a Joseph, a sipupudno, iti ania man a parikut a pakaipasungalngalanna a para iti pagimbagan ti balikas."
                },
                {
                    "number": 19,
                    "text": "Palagipanyo kadagiti pakabasolanna, ken kasta met nga awatenyo ti pammalagipna. Aganuskayo; agparbengkayo; agteppelkayo; maaddaankayo iti anus, pammati, namnama ken kaasi."
                },
                {
                    "number": 20,
                    "text": "Adtoy, sika ni Oliver, ket nagsaoak kenka gapu iti tarigagaymo; ngarud italimengmo dagitoy a balikas iti pusom. Agtalinaedka a napudno ken naregget iti panangtungpalmo kadagiti bilin ti Dios, ket yarakupko kenka dagiti takiag ti ayatko."
                },
                {
                    "number": 21,
                    "text": "Adtoy, siak ni Jesucristo, ti Anak ti Dios. Immayak iti bukbukodko, ket awan ti nangawat kaniak. Siak ti lawag nga agrimat iti kasipngetan, ket saan a maawatan ti kasipngetan."
                },
                {
                    "number": 22,
                    "text": "Pudno, pudno, kunak kenka, no tarigagayam ti ad-adu a saksi, iturongmo ti panunotmo iti rabii ket umararawka kaniak a naimpusuan, tapno bareng no maammuam ti maipanggep iti kinapudno dagitoy a banag."
                },
                {
                    "number": 23,
                    "text": "Diak kadi imbaga ti kappia iti panunotmo maipanggep iti dayta a banag? Ania pay ti nain-indaklan a saksi a magun-odmo ngem ti aggapu iti Dios?"
                },
                {
                    "number": 24,
                    "text": "Ket ita, adtoy, nakaawatka iti maysa a saksi; ta no imbagak kenka dagiti banag nga awan ti tao a makaammo dika kadi pay nakaawat iti saksi?"
                },
                {
                    "number": 25,
                    "text": "Ken, adtoy, ikkanka iti sagut, no tarigagayam kaniak, nga agipatarus, a kas iti katulongak a ni Joseph."
                },
                {
                    "number": 26,
                    "text": "Pudno, pudno, kunak kenka, nga adda dagiti kasuratan a naglaon iti adu kadagiti ebangheliok, a naisubli gapu iti kinadangkes dagiti tao;"
                },
                {
                    "number": 27,
                    "text": "Ket ita bilinenka, a no addaanka iti nasayaat a tarigagay—ti tarigagay a mangurnong kadagiti kinabaknang a para kenka idiay langit—agbalinka ngarud a tarabay iti pannakaisaknap ti lawag, babaen ti sagutmo, dagidiay paset dagiti nasantuan a kasuratak a nailemmeng gapu iti basol."
                },
                {
                    "number": 28,
                    "text": "Ket ita, adtoy, itedko kenka, ken kasta met iti katulongak a ni Joseph, dagiti tulbek daytoy a sagut, a mangyeg iti silaw iti daytoy a naespirituan a panagserbi; ken iti ngiwat ti dua wenno tallo a saksi ti pagtaudanto ti tunggal balikas."
                },
                {
                    "number": 29,
                    "text": "Pudno, pudno, kunak kenka, no supringenda dagiti balikasko, ken daytoy a paset ti ebangheliok ken ti naespirituan a panagserbik, mabendisionanka, ta dida makaaramid kenka iti ad-adu ngem iti kaniak."
                },
                {
                    "number": 30,
                    "text": "Ken uray pay no agaramidda kenka iti kas iti inaramidda kaniak, mabendisionanka, ta makipagtaengkanto kaniak iti gloria."
                },
                {
                    "number": 31,
                    "text": "Ngem no dida supringen dagiti balikasko, a buklen ti pammaneknek a maitedto, mabendisionanda, ket maaddaankanto iti rag-o iti bunga ti panagtrabahom."
                },
                {
                    "number": 32,
                    "text": "Pudno, pudno, kunak kenka, kas iti nasaokon kadagiti disipulok, a nakaummongan ti dua wenno tallo iti naganko, iti pannakasagid ti maysa a banag, adtoy, addaakto iti tengngada—a kas iti kaaddak iti tengngayo."
                },
                {
                    "number": 33,
                    "text": "Dikayo agbuteng nga agaramid iti nasayaat, annakko, ta ania man ti imulayo, kastanto met ti apitenyo; ngarud, no agmulakayo iti nasayaat agapitkayonto met iti nasayaat a gunggona."
                },
                {
                    "number": 34,
                    "text": "Ngarud, dikayo agbuteng, bassit a pangen; agaramidkayo iti nasayaat; bay-anyo nga agtipon ti daga ken ti impierno a mangbusor kadakayo, ta no nabangonkayo iti batok, saanda nga agballigi."
                },
                {
                    "number": 35,
                    "text": "Adtoy, saankayo a kedngan; mapankayon ket saankayon nga agbasol pay; aramidenyo a sipaparbeng ti aramid nga imbilinko kadakayo."
                },
                {
                    "number": 36,
                    "text": "Kitaendak iti tunggal panunot; saankayo nga agduadua, saankayo nga agbuteng."
                },
                {
                    "number": 37,
                    "text": "Imutektekanyo dagiti sugat a naipalay iti bakrangko, ken kasta met ti nagnaan dagiti lansa kadagiti dakulap ken dapanko; agbalinkayo a napudno, tungpalenyo dagiti bilinko, ket tawidenyonto ti pagarian ti langit. Amen."
                }
            ]
        },
        "/study/scriptures/dc-testament/dc/7": {
            "uri": "/study/scriptures/dc-testament/dc/7",
            "title": "Doktrina ken Katulagan 7",
            "data_type": "chapter",
            "chapter_name": "Benneg 7",
            "chapter_summary": [
                "1–3, Agbiagto ni Juan a Maipatpateg agingga iti yaay ti Apo; 4–8, Iggem da Pedro, Santiago, ken Juan dagiti tulbek ti ebanghelio."
            ],
            "verses": [
                {
                    "number": 1,
                    "text": "Ket kinuna ti Apo kaniak: Juan, nga ipatpategko, ania ti tarigagaymo? Ta no dawatemto ti kayatmo, maitedto kenka."
                },
                {
                    "number": 2,
                    "text": "Ket kinunak kenkuana: Apo, itdem kaniak ti bileg a sumaranget iti patay, tapno agbiagak ket mangyegak kadagiti kararua kenka."
                },
                {
                    "number": 3,
                    "text": "Ket kinuna kaniak ti Apo: Pudno, pudno, kunak kenka, gapu ta daytoy ti tarigagayam agbatikanto agingga a dumtengak iti gloriak, ket agipadtokanto kadagiti pagilian, kakabsat, pagsasao ken tattao."
                },
                {
                    "number": 4,
                    "text": "Ket gapu iti daytoy kinuna ti Apo ken ni Pedro: No pagayatak nga agbati isuna agingga iti yaayko, ania dayta kenka? Ta tinarigagayanna kaniak tapno yegannak kadagiti kararua, ngem tarigagayam ti madagdagus a yaaymo iti pagariak."
                },
                {
                    "number": 5,
                    "text": "Kunak kenka, Pedro, nasayaat daytoy a tarigagay; ngem tinarigagayan ti patpatgek nga ad-adu koma pay ti maaramidna, wenno dakdakkel pay a trabaho kadagiti tao ngem iti naaramidnan."
                },
                {
                    "number": 6,
                    "text": "Wen, nakaaramiden iti dakdakkel a trabaho; ngarud aramidekto a kasla gumilgil-ayab nga apuy ken agserserbi nga anghel; pagserbiannanto dagiti agtawidto iti pannakaisalakan nga agnaed iti daga."
                },
                {
                    "number": 7,
                    "text": "Ket aramidenkanto nga agserbi kenkuana ken iti kabsatmo a ni Santiago; ket itedko kadakayo a tallo daytoy a bileg ken dagiti tulbek daytoy naespirituan a panagserbi agingga iti yaayko."
                },
                {
                    "number": 8,
                    "text": "Pudno kunak kadakayo, agpadakayonto a maaddaan iti maibatay kadagiti tarigagayyo, tapno agpadakayo nga agrag-o iti tinarigagayanyo."
                }
            ]
        },
        "/study/scriptures/dc-testament/dc/8": {
            "uri": "/study/scriptures/dc-testament/dc/8",
            "title": "Doktrina ken Katulagan 8",
            "data_type": "chapter",
            "chapter_name": "Benneg 8",
            "chapter_summary": [
                "1–5, Umay ti paltiing babaen ti bileg ti Espiritu Santo; 6–12, Umay babaen ti pammati dagiti kinadatdatlag ti Dios ken ti bileg a mangipatarus kadagiti nagkauna a kasuratan."
            ],
            "verses": [
                {
                    "number": 1,
                    "text": "Oliver Cowdery, pudno, pudno, kunak kenka, a maipanamnama a kas iti kaadda ti Apo, nga isu ti Dios ken Mannubbotmo, kasta met nga awan duadua nga umawatka iti pannakaammo iti ania man a banag a dawatem a sipapammati, a naimpusuan, a mamati nga umawatka iti pannakaammo maipanggep kadagiti nakaikitikitan dagiti daan a kasuratan, a nagkauna, a naglaon kadagidiay paset ti nasantuan a kasuratak a nasaon babaen ti panangipakita ti Espirituk."
                },
                {
                    "number": 2,
                    "text": "Wen, adtoy, ibagak kenka iti panunotmo ken iti pusom, babaen ti Espiritu Santo, ti dumteng kenka ken agnaed iti pusom."
                },
                {
                    "number": 3,
                    "text": "Ita, adtoy, daytoy ti espiritu ti pammaltiing; adtoy, daytoy ti espiritu nga inaramat ni Moises iti panangiballasiwna kadagiti annak ti Israel iti natirkagan a daga ti Nalabaga a Baybay."
                },
                {
                    "number": 4,
                    "text": "Ngarud daytoy ti sagutmo; aramatem, ket mabendisionanka, ta isalakannakanto kadagiti ima dagiti kabusormo, inton, no saan nga agpayso, papatayendaka ket iturongda ti kararuam iti pannakadadael."
                },
                {
                    "number": 5,
                    "text": "O, laglagipem dagitoy a balikas, ken tungpalem dagiti bilinko. Laglagipem, daytoy ti sagutmo."
                },
                {
                    "number": 6,
                    "text": "Ita saan la a daytoy ti sagutmo; ta adda pay sabali a sagutmo, nga isu ti sagut ni Aaron; adtoy, adun a banag ti naibagana kenka;"
                },
                {
                    "number": 7,
                    "text": "Adtoy, awan ti sabali a bileg, malaksid ti bileg ti Dios, ti makaipaay kenka iti daytoy a sagut ni Aaron."
                },
                {
                    "number": 8,
                    "text": "Ngarud, dika agduadua, ta sagut daytoy ti Dios; ket maiggamamto kadagiti imam, ket agaramidka kadagiti nakaskasdaaw nga aramid; ket awanto ti bileg a makaagaw manipud kadagiti imam, ta aramid daytoy ti Dios."
                },
                {
                    "number": 9,
                    "text": "Ket, ngarud, ania man ti dawatem kaniak nga ibagak babaen dayta a wagas, itdekto kenka, ket maaddaankanto iti pannakaammo maipanggep iti dayta."
                },
                {
                    "number": 10,
                    "text": "Laglagipem nga awan ti maaramidam no awan ti pammati; ngarud agdawatka babaen iti pammati. Dimo tagibassiten dagitoy a banag; dimo dawaten dayta saan a nasken."
                },
                {
                    "number": 11,
                    "text": "Agdawatka tapno maammuam dagiti kinadatdatlag ti Dios, ken tapno makaipataruska ken makaawatka iti pannakaammo manipud kadagiti amin a nagkauna a kasuratan a naitalimeng, a sagrado; ken maibatay iti pammatim maaramidto kenka."
                },
                {
                    "number": 12,
                    "text": "Adtoy, siak ti nangibaga iti daytoy; ket siak met laeng ti nagsao kenka manipud idi punganay. Amen."
                }
            ]
        },
        "/study/scriptures/dc-testament/dc/9": {
            "uri": "/study/scriptures/dc-testament/dc/9",
            "title": "Doktrina ken Katulagan 9",
            "data_type": "chapter",
            "chapter_name": "Benneg 9",
            "chapter_summary": [
                "1–6, Saan pay a naipatarus dagiti sabali pay a nagkauna a kasuratan; 7–14, Naipatarus ti Libro ni Mormon babaen ti panagadal ken naespirituan a pammatalged."
            ],
            "verses": [
                {
                    "number": 1,
                    "text": "Adtoy, kunak kenka, anakko, a gapu ta saanka a nagipatarus a maibatay iti tinarigagayam kaniak, ket inrugim manen ti nagsurat para iti katulongak, a ni Joseph Smith, Jun., kasta met a kayatko nga ituloymo agingga a maiwakasmo daytoy a kasuratan, nga intalekko kenkuana."
                },
                {
                    "number": 2,
                    "text": "Kalpasanna, adtoy, dagiti sabali a sinurat nga adda kaniak, a pangtedak kenka iti bileg tapno makatulongka a mangipatarus."
                },
                {
                    "number": 3,
                    "text": "Agan-anuska, anakko, ta nakemko daytoy, ket saan a maikanada nga agipataruskan iti daytoy a panawen."
                },
                {
                    "number": 4,
                    "text": "Adtoy, panagsurat para iti katulongak a ni Joseph ti naituding kenka nga aramid."
                },
                {
                    "number": 5,
                    "text": "Ket, adtoy, gapu iti dimo panangituloy iti narugiam, idi rinugiam ti nagipatarus, ti nangibabawyak iti daytoy a gundaway kenka."
                },
                {
                    "number": 6,
                    "text": "Saanka nga agdayamudom, anakko, ta panunotko a kastoy a wagas ti aramidek kenka."
                },
                {
                    "number": 7,
                    "text": "Adtoy, dimo naawatan; impapanmo nga intedko kenka, idi dimo pinanunot malaksid ti agsaludsod kaniak."
                },
                {
                    "number": 8,
                    "text": "Ngem, adtoy, kunak kenka, a nasken nga adalem iti panunotmo; kalpasanna damagem kaniak no pudno, ket no pudno ipariknakto ti ibabara ti barukongmo; ngarud, mariknam a pudno."
                },
                {
                    "number": 9,
                    "text": "Ngem no saan a pudno awanto ti kasta a mariknam, ngem makulkolto ti panunotmo a pakalipatam iti banag a biddut; ngarud, saanmo a maisurat dayta a nasagraduan malaksid no maited kenka manipud kaniak."
                },
                {
                    "number": 10,
                    "text": "Ita, no ammom koma dagitoy nalabit a nakaipataruska; nupay kasta, saan a maikanada nga agipataruska itan."
                },
                {
                    "number": 11,
                    "text": "Adtoy, maikanada idi nangrugika; ngem nagbutengka, ket naglabas ti panawen, ket saanen a maikanada ita;"
                },
                {
                    "number": 12,
                    "text": "Ta, dimo kadi nakita nga intedko iti katulongak a ni Joseph ti umdas a pigsa, a nakaaramidanna? Ket awan kadakayo ti kedngak."
                },
                {
                    "number": 13,
                    "text": "Aramidem daytoy a banag nga imbilinko kenka, ket rumang-aykanto. Agbalinka a napudno, ket saanka a sumuko iti sulisog."
                },
                {
                    "number": 14,
                    "text": "Agbalinka a natibker iti aramid nga intudingko kenka, ket awan ti mapukaw a buokmo uray no nginabras laeng, ket maitag-aykanto iti maudi nga aldaw. Amen."
                }
            ]
        },
        "/study/scriptures/dc-testament/dc/10": {
            "uri": "/study/scriptures/dc-testament/dc/10",
            "title": "Doktrina ken Katulagan 10",
            "data_type": "chapter",
            "chapter_name": "Benneg 10",
            "chapter_summary": [
                "1–26, Sugsogan ni Satanas dagiti nadangkes a tao a mangsuppiat iti aramid ti Apo; 27–33, Kayatna a dadaelen dagiti kararua dagiti tao; 34–52, Mapan ti ebanghelio kadagiti Lamanite ken kadagiti amin a pagilian babaen ti Libro ni Mormon; 53–63, Bangonen ti Apo ti Simbaanna ken ti ebangheliona kadagiti tao; 64–70, Ummongenna dagiti agbabawi iti Simbaanna ken isalakanna dagiti natulnog."
            ],
            "verses": [
                {
                    "number": 1,
                    "text": "Ita, adtoy, kunak kenka, a gapu iti panangyawatmo kadagidiay a sinurat a nakaawatam iti bileg a mangipatarus babaen ti Urim ken Tumim, kadagiti ima dagiti nadangkes a tao, napukawmo ida."
                },
                {
                    "number": 2,
                    "text": "Kasta met a napukawmo ti sagutmo iti dayta met la a kanito, ket limmidem ti panunotmo."
                },
                {
                    "number": 3,
                    "text": "Nupay kasta, naisubli manen ita kenka; ngarud penkem a napudnoka ket ituloymo agingga a malpas dagiti nabati nga ipatarus a narugiamon."
                },
                {
                    "number": 4,
                    "text": "Saanka nga agtaray iti naparpardas wenno agtrabaho iti ad-adu ngem iti kabaelam ken pamuidan a napaadda tapno makaipataruska; ngem agreggetka agingga iti panungpalan."
                },
                {
                    "number": 5,
                    "text": "Kanayon nga agkararagka, tapno agballigika; wen, tapno maparmekmo ni Satanas, ken tapno malibasam dagiti ima dagiti katulongan ni Satanas a nangitandudo iti aramidna."
                },
                {
                    "number": 6,
                    "text": "Adtoy, pinanggepdaka a dadaelen; wen, uray pay ti tao a tinalekmo pinanggepnaka a dadaelen."
                },
                {
                    "number": 7,
                    "text": "Ket gapu iti daytoy kunak a nadangkes a tao, ta pinanggepna nga ipanaw dagiti banag nga intalekmo; ken kasta met a pinanggepna a dadaelen ti sagutmo."
                },
                {
                    "number": 8,
                    "text": "Ket gapu ta inyawatmo dagiti sinurat kadagiti imana, adtoy, naala kenka dagiti nadangkes a tao."
                },
                {
                    "number": 9,
                    "text": "Ngarud, inyawatmo ida, wen, dayta a sagrado, iti kinadangkes."
                },
                {
                    "number": 10,
                    "text": "Ket, adtoy, immuntar ni Satanas iti puspusoda a mangbalbaliw kadagiti balikas a kinayatmo a maisurat, wenno maipatarus, a nayadayo kadagiti imam."
                },
                {
                    "number": 11,
                    "text": "Ket adtoy, kunak kenka, a gapu iti panangbalbaliwda kadagiti balikas, basaenda a maisuppiat iti dayta impatarusmo ken kinayatmo a maisurat;"
                },
                {
                    "number": 12,
                    "text": "Ket, gapu iti daytoy, pinanggep ti sairo ti mangibaskag iti manangallilaw a panggep, tapno madadaelna daytoy nga aramid;"
                },
                {
                    "number": 13,
                    "text": "Ta impempenna iti puspusoda a mangaramid iti daytoy, a babaen ti panagulbodda makunada a natiliwandaka kadagiti balikas a nagpammarangam nga ipatarus."
                },
                {
                    "number": 14,
                    "text": "Pudno, kunak kenka, a diak ipalubos a maipatungpal ni Satanas ti dakes a panggepna iti daytoy a banag."
                },
                {
                    "number": 15,
                    "text": "Ta adtoy, immulana iti puspusoda a guyugoyendaka a mangsulisog iti Apo a Diosmo, iti panangdawatmo nga ipatarus manen."
                },
                {
                    "number": 16,
                    "text": "Kalpasanna, adtoy, kunada ken panunotenda iti puspusoda—Kitaentayonto no inikkan isuna ti Dios iti bileg a mangipatarus; no kasta, ikkannanto pay iti bileg manen;"
                },
                {
                    "number": 17,
                    "text": "Ket no ikkan manen ti Dios iti bileg, wenno no agipatarus manen, wenno, iti sabali a pannao, no ipakitana dagiti isu met laeng a balikas, adtoy, isu met laeng ti adda kadatayo, ket nabaliwantayon ida;"
                },
                {
                    "number": 18,
                    "text": "Ngarud saanda nga umannugot, ket kunatayo a nagulbod kadagiti balikasna, nga isu ket awanan iti sagut, ken awan ti bilegna;"
                },
                {
                    "number": 19,
                    "text": "Ngarud dadaelentayonto isuna, ken kasta met ti aramid; ket aramidentayo daytoy tapno saantayonto a maibabain iti ud-udina, ken tapno makagun-odtayo iti dayaw iti lubong."
                },
                {
                    "number": 20,
                    "text": "Pudno, pudno, kunak kenka, a nairut ti petpet ni Satanas iti puspusoda; sinugsoganna ida nga agbasol a maibusor iti nasayaat;"
                },
                {
                    "number": 21,
                    "text": "Ket dakes ti puspusoda, ken napno iti kinadangkes ken makarimon nga aramid; ken ad-adda nga ayatenda ti sipnget ngem ti lawag, gapu ta dakes dagiti aramidda; ngarud didakto pagdamagan."
                },
                {
                    "number": 22,
                    "text": "Sinugsogan ida ni Satanas, tapno maiturongna dagiti kararuada iti pannakadadael."
                },
                {
                    "number": 23,
                    "text": "Ket kasta ti panangipakatna iti nasikap a gagemna, a pampanunotenna a dadaelen ti aramid ti Dios; ngem sapulek daytoy kadagiti imada, ket agballatekto iti pakaibabainan ken pakakednganda inton aldaw ti panangukom."
                },
                {
                    "number": 24,
                    "text": "Wen, sinugsoganna ti puspusoda a manggura iti daytoy nga aramid."
                },
                {
                    "number": 25,
                    "text": "Wen, kinunana kadakuada: Mangallilaw ken agulbodkayo nga aguray iti tiliwen, tapno madadaelyo; adtoy, saan a makadangran daytoy. Ket kasta ti panangpatpatiray-okna kadakuada, ket imbagana kadakuada a saan a basol ti agulbod tapno matiliwda ti tao iti panagulbod, tapno madadaelda daytoy."
                },
                {
                    "number": 26,
                    "text": "Ket kasta ti panangpatpatiray-okna kadakuada, ket idauluanna ida agingga nga ulodenna dagiti kararuada nga ipisok iti impierno; ket kasta ti aramidenna kadakuada a mangtiliw iti bagbagida iti bukodda a palab-og."
                },
                {
                    "number": 27,
                    "text": "Ket kasta ti ingangato ken ibababana, nga agsublisubli iti daga, a manggamgam a mangdadael kadagiti kararua ti tattao."
                },
                {
                    "number": 28,
                    "text": "Pudno, pudno, kunak kenka, ay-ayto pay ti agulbod a mangallilaw gapu ta ipagarupna nga agulbod ti sabali a mangallilaw, ta saan a mailaksid dayta iti linteg ti Dios."
                },
                {
                    "number": 29,
                    "text": "Ita, adtoy, binaliwanda dagitoy a balikas, gapu ta imbaga kadakuada ni Satanas: Inallilawnakayo—ket kasta ti panangpatpatiray-okna kadakuada nga agaramid iti basol, a mangyabog kenka a mangsulisog iti Apo a Diosmo."
                },
                {
                    "number": 30,
                    "text": "Adtoy, kunak kenka, a saanmon nga ipatarus dagidiay balikas a napukaw manipud kadagiti imam;"
                },
                {
                    "number": 31,
                    "text": "Ta, adtoy, saandanto a maipatungpal dagiti dakes a gagemda iti panagulbodda a maibusor kadagidiay a balikas. Ta, adtoy, no pataudem koma dagiti isu met laeng a balikas ibagada a nagulbodka ken nagpammarangka a mangipatarus, ngem binalusingsingmo met la ti bagim."
                },
                {
                    "number": 32,
                    "text": "Ket, adtoy, ipablaakdanto daytoy, ket patangkenento ni Satanas ti puspuso dagiti tao a pangsugsogna kadakuada a manggura kenka, tapno dida mamati kadagiti balikasko."
                },
                {
                    "number": 33,
                    "text": "Kasta ti panangpanunot ni Satanas a mangparmek iti pammaneknekmo iti daytoy a kaputotan, tapno saan a makadanon ti aramid iti daytoy a kaputotan."
                },
                {
                    "number": 34,
                    "text": "Ngem adtoy, daytoy ti sirib, ket gapu ta impakitak kenka ti sirib, ket binilinka maipanggep kadagitoy a banag, ti aramidem, dimo ipakita iti lubong agingga a maiwakasmo ti aramid a panangipatarus."
                },
                {
                    "number": 35,
                    "text": "Dika masdaaw iti panagkunak kenka: Daytoy ti sirib, dimo ipakita iti lubong—ta kinunak, dimo ipakita iti lubong, tapno mataginayonka."
                },
                {
                    "number": 36,
                    "text": "Adtoy, diak ibaga a dimo ipakita kadagiti nalinteg;"
                },
                {
                    "number": 37,
                    "text": "Ngem kas iti di kanayon a panangeddeng kadagiti nalinteg, wenno kas iti di kanayon a pannakaibagayo kadagiti nadangkes kadagiti nalinteg, ngarud kunak kenka, timbengem ti riknam agingga a makakitaak iti maikari a mangipakaammo iti lubong kadagiti amin a banag a maipanggep iti daytoy."
                },
                {
                    "number": 38,
                    "text": "Ket ita, pudno kunak kenka, a naikitikit ti pakaammuan kadagiti banag nga insuratmo, a napukaw kadagiti imam, kadagiti pinanid ni Nephi;"
                },
                {
                    "number": 39,
                    "text": "Wen, ken malagipmo a nasao kadagidiay a sinurat a nalawlawag a pakaammuan kadagitoy a banag ti naited kadagiti pinanid ni Nephi."
                },
                {
                    "number": 40,
                    "text": "Ket ita, gapu ta nalawlawag ti pakaammuan a naikitikit kadagiti pinanid ni Nephi maipanggep kadagiti banag nga, iti siribko, idanonko kadagiti tao iti kastoy a panangipakaammo—"
                },
                {
                    "number": 41,
                    "text": "Ngarud, ipatarusmonto dagiti naikitikit kadagiti pinanid ni Nephi, amin agingga a madanonmo ti panagturay ni Ari Benjamin, wenno agingga a madanonmo dayta nga impatarusmo, nga imbatim;"
                },
                {
                    "number": 42,
                    "text": "Ket adtoy, ipablaakmonto a kas kasuratan ni Nephi; ket kasta ti panangtikawko kadagiti nangbalbaliw kadagiti balikasko."
                },
                {
                    "number": 43,
                    "text": "Diakto ipalubos a dadaelenda ti aramidko; wen, ipakitakto kadakuada a nabilbileg ti siribko ngem iti panangballaibo ti sairo."
                },
                {
                    "number": 44,
                    "text": "Adtoy, bassit laeng ti naalada, wenno ti nakayababaan ti pakaammo ni Nephi."
                },
                {
                    "number": 45,
                    "text": "Adtoy, adu a banag ti naikitikit kadagiti pinanid ni Nephi a mangiturong iti daddadakkel a panirigan iti ebangheliok; ngarud, nainsiriban kaniak a nasken nga ipatarusmo daytoy umuna a paset dagiti kinitikitan ni Nephi, ket iramanmo iti daytoy nga aramid."
                },
                {
                    "number": 46,
                    "text": "Ket, adtoy, amin a nabati iti daytoy nga aramid linaonna amin a paset ti ebangheliok a tinarigagayan dagiti nasantuan a propetak, wen, ken uray pay dagiti disipulok, kadagiti kararagda a makadanon kadagitoy a tao."
                },
                {
                    "number": 47,
                    "text": "Ket kinunak kadakuada, a nasken a maited kadakuada a maibatay iti pammatida kadagiti kararagda;"
                },
                {
                    "number": 48,
                    "text": "Wen, ket daytoy ti pammatida—a ti ebangheliok, nga intedko kadakuada tapno bareng ikasabada kadagiti aldawda, bareng makadanon kadagiti kabsatda a Lamanite, ken kasta met amin kadagiti nagbalin a Lamanite gapu iti isusuppiatda."
                },
                {
                    "number": 49,
                    "text": "Ita, saan la a dagitoy—ti pammatida kadagiti kararagda isu ti pannakaipakaammo met koma daytoy nga ebanghelio, no mabalin a tagikuaen met dagiti sabali a pagilian daytoy a daga;"
                },
                {
                    "number": 50,
                    "text": "Ket kasta ti panangibatida iti pammendision iti daytoy a daga kadagiti kararagda, nga asino man a mamati iti daytoy nga ebanghelio iti daytoy a daga mabalin a maaddaan iti agnanayon a biag;"
                },
                {
                    "number": 51,
                    "text": "Wen, tapno mabalin a nawaya iti amin kadagiti ania man a pagilian, kakabsat, pagsasao, wenno tattao a pakaibilanganda."
                },
                {
                    "number": 52,
                    "text": "Ket ita, adtoy, maibatay iti pammatida kadagiti kararagda ti pangipakaammuakto kadagiti taok daytoy a paset ti ebangheliok. Adtoy, diak yeg daytoy a mangdadaelto kadagiti naawatdan, ngem tapno mangbukel."
                },
                {
                    "number": 53,
                    "text": "Ket daytoy ti gapuna a kinunak: No saan a patangkenen daytoy a kaputotan ti puspusoda, ibangonkonto ti simbaanko kadakuada."
                },
                {
                    "number": 54,
                    "text": "Ita diak ibaga daytoy a pangdadael iti simbaanko, ngem ibagak daytoy a pangbangonko iti simbaanko;"
                },
                {
                    "number": 55,
                    "text": "Ngarud, saan a nasken nga agbuteng ti asino man a maibilang iti simbaanko, ta isunto ti agtawid iti pagarian ti langit."
                },
                {
                    "number": 56,
                    "text": "Ngem dagitinto saan nga agbuteng kaniak, wenno agtungpal kadagiti bilinko ngem agbangonda ketdi kadagiti simbaan a mangpabaknang kadakuada, wen, ken amin dagidiay agaramid iti dinadangkes ken agbangon iti pagarian ti sairo—wen, pudno, pudno, kunak kenka, nga isudanto ti riribukek, ken pagarigenggenek ken dayyegek iti tengnga."
                },
                {
                    "number": 57,
                    "text": "Adtoy, siak ni Jesucristo, ti Anak ti Dios. Immayak iti bukbukodko, ket awan ti nangawat kaniak."
                },
                {
                    "number": 58,
                    "text": "Siak ti silaw nga agrimat iti kasipngetan, ket saan a naawatan ti kasipngetan."
                },
                {
                    "number": 59,
                    "text": "Siak ti nagkuna—Adda sabali a karnerok nga awan iti daytoy nga ikub—kadagiti disipulok, ket adu ti saan a nakaawat kaniak."
                },
                {
                    "number": 60,
                    "text": "Ket ipakitakto kadagitoy a tao nga adda sabali a karnerok, nga isuda ti sanga ti balay ni Jacob;"
                },
                {
                    "number": 61,
                    "text": "Ket paglawagekto dagiti nakaskasdaaw nga aramidda, nga inaramidda iti naganko;"
                },
                {
                    "number": 62,
                    "text": "Wen, ken paglawagekto met ti ebangheliok a naisuro kadakuada, ken, adtoy, saandanto a tallikudan dayta inawatyo, ngem bangonendanto ketdi, ket ipalawagdanto dagiti pudno a turongen ti doktrinak, wen, ken ti kakaisuna a doktrina nga adda kaniak."
                },
                {
                    "number": 63,
                    "text": "Ket aramidek daytoy ta bareng no maipasdekko ti ebangheliok, tapno awan ti nakaro unay a panagsusupanget; wen, sugsugan ni Satanas ti puspuso dagiti tao nga agsusupanget maipanggep kadagiti turongen ti doktrinak; ket agbiddutda kadagitoy a banag, ta ballikugenda dagiti nasantuan a kasuratan ket saanda a maawatan dagitoy."
                },
                {
                    "number": 64,
                    "text": "Ngarud, luktak kadakuada daytoy naindaklan a kinadatdatlag;"
                },
                {
                    "number": 65,
                    "text": "Ta, adtoy, ummongek ida a kas pamusian a mangurnong kadagiti piekna iti sirok dagiti payakna, no saanda a patangkenen dagiti pusoda;"
                },
                {
                    "number": 66,
                    "text": "Wen, no umaydanto, mabalinda, ket siwawayada a makiranud iti danum ti biag."
                },
                {
                    "number": 67,
                    "text": "Adtoy, daytoy ti doktrinak—-asino man nga agbabawi ket umasideg kaniak, isu met laeng ti simbaanko."
                },
                {
                    "number": 68,
                    "text": "Asino man a mangirakurak iti ad-adu wenno basbassit ngem iti daytoy, saan a para kaniak, ngem maibusor kaniak; ngarud saan a para iti simbaanko."
                },
                {
                    "number": 69,
                    "text": "Ket ita, adtoy, asino man nga adda iti simbaanko, ket makapagibtur iti simbaanko agingga iti panungpalan, ipatakderkonto iti batok, ket saan nga agballigi ti ruangan ti impierno a mangallukoy kadakuada."
                },
                {
                    "number": 70,
                    "text": "Ket ita, laglagipem dagiti balikas ti biag ken silaw ti lubong, ti Mannubbotmo, ti Apom ken ti Diosmo. Amen."
                }
            ]
        },
        "/study/scriptures/dc-testament/dc/11": {
            "uri": "/study/scriptures/dc-testament/dc/11",
            "title": "Doktrina ken Katulagan 11",
            "data_type": "chapter",
            "chapter_name": "Benneg 11",
            "chapter_summary": [
                "1–6, Magun-odto dagiti agtartrabaho iti bangkag ti pannakaisalakan; 7–14, Sapulen ti pagsiriban, iyararaw ti panagbabawi, agtalek iti Espiritu; 15–22, Tungpalen dagiti bilin ken adalen ti balikas ti Apo; 23–27, Saan a pagtallikudan ti espiritu ti pammaltiing ken ti pammadto; 28–30, Agbalin nga annak ti Dios dagiti umawat ken ni Cristo."
            ],
            "verses": [
                {
                    "number": 1,
                    "text": "Dandanin dumteng ti naindaklan ken nakaskasdaaw nga aramid kadagiti annak ti tattao."
                },
                {
                    "number": 2,
                    "text": "Adtoy, siak ti Dios; denggem ti balikasko, a napartak ken nabileg, natadtadem ngem iti dua ti tademna nga espada, a mamagsina kadagiti nagsusuopan ken pata; ngarud denggem ti balikasko."
                },
                {
                    "number": 3,
                    "text": "Adtoy, purawen ti kataltalonan a pagapitan; ngarud, asino man nga agtarigagay nga agani bay-am nga ipakanna ti kumpayna iti amin a kabaelanna, ket agani nga agmalmalem, tapno mayurnonganna ti kararuana iti agnanayon a pannakaisalakan iti pagarian ti Dios."
                },
                {
                    "number": 4,
                    "text": "Wen, asino man a mangipakan iti kumpayna ket agani, isu met laeng ti inawagan ti Dios."
                },
                {
                    "number": 5,
                    "text": "Ngarud, no agdawatka kaniak umawatka; no agtuktokka malukatanka."
                },
                {
                    "number": 6,
                    "text": "Ita, kas dinawatmo, adtoy, kunak kenka, tungpalem dagiti bilinko, ket ikalikagummo a yeg ken ipasdek ti pagsayaatan ti Zion."
                },
                {
                    "number": 7,
                    "text": "Dika agsapul iti kinabaknang ngem ti pagsiriban; ket, adtoy, maiparangto kenka dagiti kinadatdatlag ti Dios, ket kalpasanna bumaknangkanto. Adtoy, baknang ti addaan iti agnanayon a biag."
                },
                {
                    "number": 8,
                    "text": "Pudno, pudno, kunak kenka, kas iti panagtarigagaymo kaniak ti maaramidto kenka; ket, no tarigagayam, sikanto ti pakaigapuan ti maaramid nga adu a kinaimbag iti daytoy a kaputotan."
                },
                {
                    "number": 9,
                    "text": "Awan ti sabali nga ibagam iti daytoy a kaputotan no di panagbabawi. Tungpalem dagiti bilinko, ken tumulongka iti pannakaidanon ti aramidko, a maibatay kadagiti bilinko, ket mabendisionankanto."
                },
                {
                    "number": 10,
                    "text": "Adtoy, addaanka iti sagut, wenno maaddaanka iti sagut no tarigagayam kaniak a sipapammati, a naimpusuan, a mamati iti bileg ni Jesucristo, wenno iti bilegko a makisasao kenka;"
                },
                {
                    "number": 11,
                    "text": "Ta, adtoy, siak ti agsao; adtoy, siak ti silaw nga agrimat iti kasipngetan, ket babaen ti bilegko itedko kenka dagitoy a balikas."
                },
                {
                    "number": 12,
                    "text": "Ket ita, pudno, pudno, kunak kenka, itdem ti panagtalekmo iti dayta nga Espiritu a mangidalan iti panagaramid iti nasayaat—wen, nga agaramid iti nainkalintegan, a magna a sipapakumbaba, a mangukom a sililinteg; ket daytoy ti Espirituk."
                },
                {
                    "number": 13,
                    "text": "Pudno, pudno, kunak kenka, itdekto kenka ti Espirituk, a mangpalawag iti panunotmo, a mangpunno iti kararuam iti rag-o;"
                },
                {
                    "number": 14,
                    "text": "Ken kalpasanna maammuamto, wenno babaen daytoy maammuamto, amin a banag a tarigagayam kaniak, a maipanggep kadagiti banag iti kinalinteg, iti pammati a panamatim kaniak a maawatmonto."
                },
                {
                    "number": 15,
                    "text": "Adtoy, bilinenka a dimo ipagarup a naawaganka a mangikasaba agingga a maawaganka."
                },
                {
                    "number": 16,
                    "text": "Agurayka pay bassit, agingga a maawatmo ti balikasko, ti batok, ti simbaanko, ken ti ebangheliok, tapno maammuam nga awan duadua ti doktrinak."
                },
                {
                    "number": 17,
                    "text": "Ken kalpasanna, adtoy, a maibatay kadagiti tarigagaymo, wen, a maibatay pay iti pammatim maaramidto kenka."
                },
                {
                    "number": 18,
                    "text": "Tungpalem dagiti bilinko; tenglem ti riknam; agdawatka iti Espirituk;"
                },
                {
                    "number": 19,
                    "text": "Wen, kumpetka kaniak a sipupuso, tapno makatarabayka a mangyeg iti lawag kadagiti banag a nasaon—wen, ti pannakaipatarus ti aramidko; aganuska agingga a maiwakasmo."
                },
                {
                    "number": 20,
                    "text": "Adtoy, daytoy ti aramidem, ti panangtungpalmo kadagiti bilinko, wen, iti amin a kabaelam, panunot ken pigsam."
                },
                {
                    "number": 21,
                    "text": "Dimo gamgamen nga ipakdaar ti balikasko, ngem umuna a gamgamem a magun-odmo ti balikasko, kalpasanna lumukayton ti dilam; samonto, no tarigagayam, magun-odmo ti Espirituk ken ti balikasko, wen, ti bileg ti Dios a mangallukoy kadagiti tao."
                },
                {
                    "number": 22,
                    "text": "Ngem ita tenglem ti riknam; adalem ti balikasko a nayeg kadagiti annak ti tattao, ken kasta met nga adalem ti balikasko a mayegto kadagiti annak ti tattao, wenno ti maipatpatarus ita, wen, agingga a magun-odmo amin nga itedko kadagiti annak ti tattao iti daytoy a kaputotan, ket kalpasanna mainayonton ti amin a banag ditoy."
                },
                {
                    "number": 23,
                    "text": "Adtoy sika Hyrum, anakko; sapulem ti pagarian ti Dios, ket mainayonto ti amin a banag a maibatay iti dayta a nainkalintegan."
                },
                {
                    "number": 24,
                    "text": "Bangonem iti batok, ti ebangheliok;"
                },
                {
                    "number": 25,
                    "text": "Dimo tallikudan ti espiritu ti pammaltiing, wenno ti espiritu ti panagipadto, ta ay-ayto ti mangtallikud kadagitoy a banag;"
                },
                {
                    "number": 26,
                    "text": "Ngarud, salimetmetam iti pusom agingga iti panawen a kayatko a papanmo."
                },
                {
                    "number": 27,
                    "text": "Adtoy, agsaoak iti amin nga addaan iti nasayaat a tarigagay, ken nangipakan iti kumpayda a pagani."
                },
                {
                    "number": 28,
                    "text": "Adtoy, siak ni Jesucristo, ti Anak ti Dios. Siak ti biag ken ti silaw ti lubong."
                },
                {
                    "number": 29,
                    "text": "Siak met laeng ti immay iti bukbukodko ket awan ti immawat kaniak;"
                },
                {
                    "number": 30,
                    "text": "Ngem pudno, pudno, kunak kenka, a kas iti kaadu ti mangawat kaniak, isuda ti ikkak iti bileg nga agbalin nga annak ti Dios, a kas kadagiti mamati iti naganko. Amen."
                }
            ]
        },
        "/study/scriptures/dc-testament/dc/12": {
            "uri": "/study/scriptures/dc-testament/dc/12",
            "title": "Doktrina ken Katulagan 12",
            "data_type": "chapter",
            "chapter_name": "Benneg 12",
            "chapter_summary": [
                "1–6, Makagun-od iti pannakaisalakan dagiti agtartrabaho iti bangkag; 7–9, Mabalin amin dagiti agtarigagay ken maikari ti manarabay iti aramid ti Apo."
            ],
            "verses": [
                {
                    "number": 1,
                    "text": "Dandanin dumteng ti naindaklan ken nakakaskasdaaw nga aramid kadagiti annak ti tattao."
                },
                {
                    "number": 2,
                    "text": "Adtoy, siak ti Dios; denggem ti balikasko, a napartak ken nabileg, natadtadem ngem iti dua ti tademna nga espada, a mamagsina kadagiti nagsusuopan ken pata; ngarud denggem ti balikasko."
                },
                {
                    "number": 3,
                    "text": "Adtoy, purawen ti kataltalonan a pagapitan; ngarud, asino man nga agtarigagay nga agani bay-am nga ipakanna ti kumpayna iti amin a kabaelanna, ket agani nga agmalmalem, tapno mayurnonganna ti kararuana iti agnanayon a pannakaisalakan iti pagarian ti Dios."
                },
                {
                    "number": 4,
                    "text": "Wen, asino man a mangipakan iti kumpayna ket agani, isu met laeng ti inawagan ti Dios."
                },
                {
                    "number": 5,
                    "text": "Ngarud, no agdawatka kaniak umawatka; no agtuktokka malukatanka."
                },
                {
                    "number": 6,
                    "text": "Ita, kas dinawatmo, adtoy, kunak kenka, tungpalem dagiti bilinko, ket ikalikagummo a yeg ken ipasdek ti pagsayaatan ti Zion."
                },
                {
                    "number": 7,
                    "text": "Adtoy, agsaoak kenka, ken kasta met kadagiti amin nga addaan iti tarigagay a mangyeg ken mangpatalged iti daytoy nga aramid;"
                },
                {
                    "number": 8,
                    "text": "Ket awan ti asino man a makaaramid iti daytoy nga aramid malaksid no napakumbaba ken napno iti ayat, addaan iti pammati, namnama, ken panangngaasi, managparbeng iti amin a banag, iti ania man a maitalek kenkuana."
                },
                {
                    "number": 9,
                    "text": "Adtoy, siak ti silaw ken biag ti lubong, a mangisao kadagitoy a balikas, ngarud dumngegkayo iti amin a kabaelanyo, ket kalpasanna maawagankayo. Amen."
                }
            ]
        },
        "/study/scriptures/dc-testament/dc/13": {
            "uri": "/study/scriptures/dc-testament/dc/13",
            "title": "Doktrina ken Katulagan 13",
            "data_type": "chapter",
            "chapter_name": "Benneg 13",
            "chapter_summary": [
                "Maited dagiti tulbek ken bileg ti Kinasaserdote nga Aaron."
            ],
            "verses": [
                {
                    "number": 1,
                    "text": "Kadakayo padak a katulongan, iti nagan ti Mesias italekko ti Kinasaserdote nga Aaron, a mangiggem kadagiti tulbek iti panangibabaet dagiti anghel, ken ti ebanghelio ti panagbabawi, ken ti panagbuniag babaen ti pannakaipabatok para iti pannakaugas ti basbasol; ket daytoy saanton a mapukaw pay iti daga, agingga a mangipaay manen dagiti lallaki nga annak ni Levi iti daton iti Apo iti kinalinteg."
                }
            ]
        },
        "/study/scriptures/dc-testament/dc/14": {
            "uri": "/study/scriptures/dc-testament/dc/14",
            "title": "Doktrina ken Katulagan 14",
            "data_type": "chapter",
            "chapter_name": "Benneg 14",
            "chapter_summary": [
                "1–6, Makagun-od iti pannakaisalakan dagiti agtartrabaho iti bangkag; 7–8, Kaindaklanan kadagiti sagut ti Dios ti agnanayon a biag; 9–11, Pinarsua ni Cristo ti langit ken ti daga."
            ],
            "verses": [
                {
                    "number": 1,
                    "text": "Dandanin dumteng ti naindaklan ken nakakaskasdaaw nga aramid kadagiti annak ti tattao."
                },
                {
                    "number": 2,
                    "text": "Adtoy, siak ti Dios; denggem ti balikasko, a napartak ken nabileg, natadtadem ngem iti dua ti tademna nga espada, a mamagsina kadagiti nagsusuopan ken pata; ngarud denggem ti balikasko."
                },
                {
                    "number": 3,
                    "text": "Adtoy, purawen ti kataltalonan a pagapitan; ngarud, asino man nga agtarigagay nga agani bay-am nga ipakanna ti kumpayna iti amin a kabaelanna, ket agani nga agmalmalem, tapno mayurnonganna ti kararuana iti agnanayon a pannakaisalakan iti pagarian ti Dios."
                },
                {
                    "number": 4,
                    "text": "Wen, asino man a mangipakan iti kumpayna ket agani, isu met laeng ti inawagan ti Dios."
                },
                {
                    "number": 5,
                    "text": "Ngarud, no agdawatka kaniak umawatka; no agtuktokka malukatanka."
                },
                {
                    "number": 6,
                    "text": "Ikalikagummo a yeg ken ipasdek ti pagsayaatan ti Zionko. Tungpalem dagiti bilinko iti amin a banag."
                },
                {
                    "number": 7,
                    "text": "Ket, no tungpalem dagiti bilinko ken agibturka agingga iti panungpalan maaddaanka iti agnanayon a biag, a sagut a kapatgan iti amin a sagut ti Dios."
                },
                {
                    "number": 8,
                    "text": "Ket mapasamakto, a no agdawatka iti Ama babaen ti naganko, iti napammatian a pammati, maawatmonto ti Espiritu Santo, nga agkuna, a mabalinmo ti agpaay a saksi kadagiti banag nga agpadpada a mangngeg ken makitam, ken kasta met a mabalinmo nga ipakdaar ti panagbabawi iti daytoy a kaputotan."
                },
                {
                    "number": 9,
                    "text": "Adtoy, siak ni Jesucristo, ti Anak ti sibibiag a Dios, a nangparsua iti langit ken iti daga, ti silaw a di mailemmeng iti kasipngetan;"
                },
                {
                    "number": 10,
                    "text": "Gapuna, nasken a yegko ti pakabuklan ti ebangheliok manipud kadagiti Gentil iti balay ti Israel."
                },
                {
                    "number": 11,
                    "text": "Ket adtoy, sika ni David, ket naawaganka a manarabay; banag a no aramidem, ken napudnoka, mabendisionankanto nga agpadpada iti naespirituan ken naindagaan, ket dakkelto ti gunggonam. Amen."
                }
            ]
        },
        "/study/scriptures/dc-testament/dc/15": {
            "uri": "/study/scriptures/dc-testament/dc/15",
            "title": "Doktrina ken Katulagan 15",
            "data_type": "chapter",
            "chapter_name": "Benneg 15",
            "chapter_summary": [
                "1–2, Adda ti takiag ti Apo iti intero a daga; 3–6, Banag a kapatgan ti panangikasaba iti ebanghelio ken panangisalakan iti kararua."
            ],
            "verses": [
                {
                    "number": 1,
                    "text": "Dumngegka, katulongak a John, ket denggem dagiti balikas ni Jesucristo, ti Apo ken ti Mannubbotmo."
                },
                {
                    "number": 2,
                    "text": "Ta adtoy, agsaoak kenka a silalawag ken sibibileg, ta adda ti takiagko iti intero a daga."
                },
                {
                    "number": 3,
                    "text": "Ket ibagak kenka nga awan ti tao a makaammo malaksid kaniak ken sika laeng—"
                },
                {
                    "number": 4,
                    "text": "Ta namin-adun a daras a tinarigagayam kaniak nga ammuen no ania ti kapatgan kenka."
                },
                {
                    "number": 5,
                    "text": "Adtoy, mabendisionanka iti daytoy a banag, ken iti panagsaom kadagiti balikasko nga intedko kenka maipanggep kadagiti bilinko."
                },
                {
                    "number": 6,
                    "text": "Ket ita, adtoy, kunak kenka, a ti panangipakdaarmo kadagiti tao ti panagbabawi ti kapatganto kenka, tapno makayegka kaniak iti kararua, tapno kaduamto ida nga aginana iti pagarian ti Amak. Amen."
                }
            ]
        },
        "/study/scriptures/dc-testament/dc/16": {
            "uri": "/study/scriptures/dc-testament/dc/16",
            "title": "Doktrina ken Katulagan 16",
            "data_type": "chapter",
            "chapter_name": "Benneg 16",
            "chapter_summary": [
                "1–2, Adda ti takiag ti Apo iti intero a daga; 3–6, Banag a kapatgan ti panangikasaba iti ebanghelio ken panangisalakan iti kararua."
            ],
            "verses": [
                {
                    "number": 1,
                    "text": "Dumngegka, katulongak a Peter, ket denggem dagiti balikas ni Jesucristo, ti Apo ken ti Mannubbotmo."
                },
                {
                    "number": 2,
                    "text": "Ta adtoy, agsaoak kenka a silalawag ken sibibileg, ta adda ti takiagko iti intero a daga."
                },
                {
                    "number": 3,
                    "text": "Ket ibagak kenka nga awan ti tao a makaammo malaksid kaniak ken sika laeng—"
                },
                {
                    "number": 4,
                    "text": "Ta namin-adun a daras a tinarigagayam kaniak nga ammuen no ania ti kapatgan kenka."
                },
                {
                    "number": 5,
                    "text": "Adtoy, mabendisionanka iti daytoy a banag, ken iti panagsaom kadagiti balikasko nga intedko kenka maipanggep kadagiti bilinko."
                },
                {
                    "number": 6,
                    "text": "Ket ita, adtoy, kunak kenka, a ti panagipakdaarmo kadagiti tao ti panagbabawi ti kapatganto kenka, tapno makayegka kaniak iti kararua, tapno kaduamto ida nga aginana iti pagarian ti Amak. Amen."
                }
            ]
        },
        "/study/scriptures/dc-testament/dc/17": {
            "uri": "/study/scriptures/dc-testament/dc/17",
            "title": "Doktrina ken Katulagan 17",
            "data_type": "chapter",
            "chapter_name": "Benneg 17",
            "chapter_summary": [
                "1–4, Babaen ti pammati makitanto dagiti Tallo a Saksi dagiti pinanid ken sabsabali a nasagraduan a bambanag; 5–9, Mangted ni Cristo iti pammaneknek ti kinailangitan ti Libro ni Mormon."
            ],
            "verses": [
                {
                    "number": 1,
                    "text": "Adtoy, kunak kadakayo, a nasken nga agtalekkayo iti balikasko, a no aramidenyo nga addaan naan-anay a panggep ti puso, makitayonto dagiti pinanid, ken kasta met ti kalasag, ti espada ni Laban, ti Urim ken Tumim, a naited iti kabsat ni Jared iti bantay, idi nakisarita iti Apo a rupanrupa, ken dagiti datdatlag a mangiturturong a naited ken ni Lehi bayat ti kaaddana iti langalang, iti igid ti Nalabaga a Baybay."
                },
                {
                    "number": 2,
                    "text": "Ket makitayonto ida babaen ti pammatiyo, a kas iti pammati dagiti nagkauna a propeta."
                },
                {
                    "number": 3,
                    "text": "Ket kalpasan dayta a pannakagun-odyo iti pammati, ket makitayo ida kadagiti matayo, paneknekanyonto ida, babaen ti bileg ti Dios;"
                },
                {
                    "number": 4,
                    "text": "Ket daytoyto ti aramidenyo tapno ni Joseph Smith, Jun., a katulongak, saanto a madadael, tapno mayegko dagiti nalinteg a panggepko kadagiti annak ti tattao iti daytoy nga aramid."
                },
                {
                    "number": 5,
                    "text": "Ket paneknekanyonto a nakitayo ida, a kas iti katulongak a ni Joseph Smith, Jun., a nakakita kadakuada; ta nakitana ida babaen ti bilegko, ken gapu ta adda pammatina."
                },
                {
                    "number": 6,
                    "text": "Ket impatarusna ti libro, a kas iti dayta paset nga imbilinko kenkuana, ket pudno a kas iti panagbiag ti Apo ken Diosyo."
                },
                {
                    "number": 7,
                    "text": "Gapuna, naawatyo ti umasping a bileg, ken umasping a pammati, ken umasping a sagut a kas kenkuana;"
                },
                {
                    "number": 8,
                    "text": "Ket no aramidenyo dagitoy maudi a bilinko, a naitedkon kadakayo, awanto ti bael dagiti ruangan ti impierno kadakayo; ta umdas ti paraburko kadakayo, ket maitan-okkayonto iti maudi nga aldaw."
                },
                {
                    "number": 9,
                    "text": "Ket siak, ni Jesucristo, ti Apo ken ti Diosyo, nasaonan kadakayo, a mabalin a yegkonto dagiti nalinteg a panggepko kadagiti annak ti tattao. Amen."
                }
            ]
        },
        "/study/scriptures/dc-testament/dc/18": {
            "uri": "/study/scriptures/dc-testament/dc/18",
            "title": "Doktrina ken Katulagan 18",
            "data_type": "chapter",
            "chapter_name": "Benneg 18",
            "chapter_summary": [
                "1–5, Ipakita dagiti nasantuan a kasuratan no kasano a bangonen ti Simbaan; 6–8, Maluluomen ti lubong iti kinamanagbasol; 9–16, Dakkel ti kaipapanan dagiti kararua; 17–25, Tapno magun-od ti pannakaisalakan, nasken nga awaten dagiti tao ti nagan ni Cristo; 26–36, Naipalgak ti pannakaawag ken mision dagiti Sangapulo-ket-dua; 37–39, Nasken a sapulen da Oliver Cowdery ken David Whitmer dagiti Sangapulo-ket-dua; 40–47, Tapno magun-od ti pannakaisalakan, nasken nga agbabawi dagiti tao, mabuniagan, ken agtungpal kadagiti bilin."
            ],
            "verses": [
                {
                    "number": 1,
                    "text": "Ita, adtoy, gapu iti banag a tinarigagayam, katulongak nga Oliver Cowdery, a maammuan kaniak, itdek kenka dagitoy a balikas:"
                },
                {
                    "number": 2,
                    "text": "Adtoy, naipakitakon kenka, iti namin-adu a daras babaen ti Espirituk, a pudno dagiti banag nga insuratmo; gapuna ammom a pudnoda."
                },
                {
                    "number": 3,
                    "text": "Ket no ammon a pudnoda, adtoy, mangtedak kenka iti bilin, nga agpannurayka kadagiti banag a naisurat;"
                },
                {
                    "number": 4,
                    "text": "Ta kadakuada banagda amin a naisurat maipanggep iti pamuon ti simbaanko, ti ebangheliok, ken ti batok."
                },
                {
                    "number": 5,
                    "text": "Gapuna, no bangonemto ti simbaanko, iti pamuon ti ebangheliok ken ti batok, awanto ti bael dagiti ruangan ti impierno a maibusor kenka."
                },
                {
                    "number": 6,
                    "text": "Adtoy, maluluomen ti lubong iti kinamanagbasol; ket nasken unay a maallukoy dagiti annak ti tattao nga agbabawi, nga agpadpada dagiti Gentil ken kasta met ti balay ti Israel."
                },
                {
                    "number": 7,
                    "text": "Gapuna, iti pannakabuniagmon kadagiti ima ti katulongak a ni Joseph Smith, Jun., a maibatay iti dayta imbilinko kenkuana, natungpalnan ti banag nga imbilinko kenkuana."
                },
                {
                    "number": 8,
                    "text": "Ket ita, dika masdaaw no apay nga inawagak a para iti bukodko a panggep, panggep dayta nga ammok; gapuna, no nareggetto nga agtungpal kadagiti bilinko mabendisionanto iti agnanayon a biag; ket Joseph ti naganna."
                },
                {
                    "number": 9,
                    "text": "Ket ita, Oliver Cowdery, agsaoak kenka, ken kasta met ken ni David Whitmer, babaen ti wagas ti pammilin; ta, adtoy, bilinek nga agbabawi amin a tao iti sadino man, ket agsaoak kadakayo, a kas ken ni Pablo nga apostolko, ta naawagankayo a kas iti umasping iti nakaawaganna."
                },
                {
                    "number": 10,
                    "text": "Laglagipenyo a napateg dagiti kararua iti imatang ti Dios;"
                },
                {
                    "number": 11,
                    "text": "Ta, adtoy, nagsagaba ti Apo a Mannubbotyo iti patay iti lasag; gapuna sinagabana ti saem ti amin a tao, tapno mabalin nga agbabawi ti amin a tao ken umasidegda kenkuana."
                },
                {
                    "number": 12,
                    "text": "Ket nagungar manen manipud iti patay, tapno mayasidegna amin a tao kenkuana, iti kasasaad a panagbabawi."
                },
                {
                    "number": 13,
                    "text": "Ket ita nalaus ti rag-ona iti kararua nga agbabawi!"
                },
                {
                    "number": 14,
                    "text": "Gapuna, naawagankayo a mangyararaw kadagitoy a tao iti panagbabawi."
                },
                {
                    "number": 15,
                    "text": "Ket no pudno a kasapulan ti panagtrabahoyo iti unos ti panagbiagyo a mangyararaw kadagitoy a tao iti panagbabawi, ket yegyo, uray no maysa la a kararua kaniak, anianton a rag-oyo iti sibayna iti pagarian ti Amak!"
                },
                {
                    "number": 16,
                    "text": "Ket ita, no nalausto ti rag-oyo iti maysa a kararua a mayegyo kaniak iti pagarian ti Amak, anianto la ketdin a rag-oyo no mangyegkayo kaniak iti adu a kararua!"
                },
                {
                    "number": 17,
                    "text": "Adtoy, adda iti sangoyo ti ebangheliok, ken ti batok, ken ti panangisalakanko."
                },
                {
                    "number": 18,
                    "text": "Agdawatkayo iti Ama babaen ti naganko, iti pammati a sipapammati nga umawatkayonto, ken magun-odyonto ti Espiritu Santo, a mangipakita iti amin a banag a maikanada kadagiti annak ti tattao."
                },
                {
                    "number": 19,
                    "text": "Ket no awan ti pammatiyo, namnama, ken panangngaasiyo, awan ti maaramidyo."
                },
                {
                    "number": 20,
                    "text": "Dikayo makisupanget iti ania man a simbaan, malaksid iti simbaan ti sairo."
                },
                {
                    "number": 21,
                    "text": "Kupikopanyo ti nagan ni Cristo, ket sipaparbengkayo nga agsao iti pudno."
                },
                {
                    "number": 22,
                    "text": "Ket kas iti kaadu ti agbabawi ken mabuniagan iti naganko, a ni Jesucristo, ken agibtur agingga iti panungpalan, kastanto met ti maisalakan."
                },
                {
                    "number": 23,
                    "text": "Adtoy, Jesucristo ti nagan nga inted ti Ama, ket awan ti sabali a nagan a naited a pakaisalakanan ti tao;"
                },
                {
                    "number": 24,
                    "text": "Gapuna, nasken nga awaten ti amin a tao ti nagan nga inted ti Ama, ta daytanto a nagan ti pakaawaganda iti maudi nga aldaw;"
                },
                {
                    "number": 25,
                    "text": "Gapuna, no dida ammo ti nagan a pakaawaganda, saanda a maaddaan iti lugar iti pagarian ti Amak."
                },
                {
                    "number": 26,
                    "text": "Ket ita, adtoy, adda pay dagiti sabali a mangipakdaar iti ebangheliok, nga agpadpada kadagiti Gentil ken kadagiti Hudio;"
                },
                {
                    "number": 27,
                    "text": "Wen, a sangapulo-ket-dua; ket dagitinto Sangapulo-ket-dua ti disipulok, ket kupikopandanto ti naganko; ket dagitinto Sangapulo-ket-dua ti agtarigagay a mangkupikop iti naganko a sipupuso."
                },
                {
                    "number": 28,
                    "text": "Ket no tarigagayanda a kupikopan ti naganko nga addaan iti naan-anay a panggep ti puso, maawagandanto a mapan iti amin a lubong a mangikasaba iti ebangheliok iti tunggal parsua."
                },
                {
                    "number": 29,
                    "text": "Ket isuda dagiti inordenak a mamuniag iti naganko, a maibatay iti dayta a naisurat;"
                },
                {
                    "number": 30,
                    "text": "Ket adda kadakayo dayta a naisurat; gapuna, nasken nga aramidenyo a maibatay kadagiti balikas a naisurat."
                },
                {
                    "number": 31,
                    "text": "Ket ita agsaoak kadakayo, dagiti Sangapulo-ket-dua—Adtoy, umdas ti paraburko kadakayo; magnakayo a sililinteg iti sangok ket saankayo nga agbasol."
                },
                {
                    "number": 32,
                    "text": "Ket, adtoy, dakayo dagiti inordenak a mangorden kadagiti saserdote ken maestro; a mangipakdaar iti ebangheliok, a maibatay iti bileg ti Espiritu Santo nga adda kadakayo, ken maibatay kadagiti nakaawagan ken sagut ti Dios kadagiti tao;"
                },
                {
                    "number": 33,
                    "text": "Ket siak, ni Jesucristo, ti Apoyo ken ti Diosyo, nasaokon."
                },
                {
                    "number": 34,
                    "text": "Saan a balikas dagitoy dagiti tao wenno ti tao, ngem siak; gapuna, paneknekanyo a nagtaud kaniak a saan nga iti tao;"
                },
                {
                    "number": 35,
                    "text": "Ta ti timekko ti mangibagbaga kadakuada kadakayo; ta naitedda kadakayo babaen ti Espirituk, ket babaen ti bilegko mabasayo ida a saggaysa; ket no saan a gapu iti bilegko diyo koma ida maala;"
                },
                {
                    "number": 36,
                    "text": "Gapuna, mabalinyo a paneknekan a nangngegyo ti timekko, ken ammoyo dagiti balikasko."
                },
                {
                    "number": 37,
                    "text": "Ket ita, adtoy, itedko kenka, Oliver Cowdery, ken kasta met ni David Whitmer, tapno sapulenyo dagiti Sangapulo-ket-dua, nga addaan iti tarigagay iti nasaokon;"
                },
                {
                    "number": 38,
                    "text": "Ket babaen ti tarigagayda ken dagiti aramidda maam-ammoyo ida."
                },
                {
                    "number": 39,
                    "text": "Ket no masapulanyo ida ipakitayonto kadakuada dagitoy a banag."
                },
                {
                    "number": 40,
                    "text": "Ket agtamedkayonto nga agdayaw iti Ama babaen ti naganko."
                },
                {
                    "number": 41,
                    "text": "Ket nasken a mangasabakayo iti lubong, a kunayo: Nasken nga agbabawikayo ken mabuniagan, iti nagan ni Jesucristo;"
                },
                {
                    "number": 42,
                    "text": "Ta nasken nga agbabawi ken mabuniagan amin a tao, ken saan la a lallaki, ngem babbai, ken ubbing a nakadanonen iti tawen a kaadda ti sungsungbatan."
                },
                {
                    "number": 43,
                    "text": "Ket ita, kalpasan ti panangawatyo iti daytoy, nasken a tungpalenyo dagiti bilinko iti amin a banag;"
                },
                {
                    "number": 44,
                    "text": "Ket babaen dagiti imayo agaramidak iti nakakaskasdaaw nga aramid kadagiti annak ti tattao, iti panangallukoy iti adu kadagiti basolda, tapno umayda agbabawi, tapno makaumayda iti pagarian ti Amak."
                },
                {
                    "number": 45,
                    "text": "Gapuna, kangatuan iti amin a banag dagiti bendision nga itedko kadakayo."
                },
                {
                    "number": 46,
                    "text": "Ket kalpasan ti panangawatyo iti daytoy, no saanyo a tungpalen dagiti bilinko saankayonto a maisalakan iti pagarian ti Amak."
                },
                {
                    "number": 47,
                    "text": "Adtoy, siak, ni Jesucristo, ti Apo ken ti Diosyo, ken ti Mannubbotyo, nasaok babaen ti bileg ti Espirituk. Amen."
                }
            ]
        },
        "/study/scriptures/dc-testament/dc/19": {
            "uri": "/study/scriptures/dc-testament/dc/19",
            "title": "Doktrina ken Katulagan 19",
            "data_type": "chapter",
            "chapter_name": "Benneg 19",
            "chapter_summary": [
                "1–3, Adda ken ni Cristo ti amin a bileg; 4–5, Nasken nga agbabawi amin a tao wenno agsagaba; 6–12, Pannusa ti Dios ti agnanayon a pannusa; 13–20, Nagsagaba ni Cristo para iti amin, tapno saanda nga agsagaba no agbabawida; 21–28, Ikasaba ti ebanghelio ti panagbabawi; 29–41, Ipakdaar dagiti naimbag a damag."
            ],
            "verses": [
                {
                    "number": 1,
                    "text": "Siak ti Alpha ken Omega, ti Cristo nga Apo; wen, siak pay, ti punganay ken panungpalan, ti Mannubbot iti lubong."
                },
                {
                    "number": 2,
                    "text": "Siak, iti pannakaipatungpal ken pannakalpaskon iti pagayatanna a siak, a kas iti Ama, a maipanggep kaniak—iti pannakaiwakaskon iti daytoy tapno maparmekko amin a banag iti bagik—"
                },
                {
                    "number": 3,
                    "text": "A pagtalinaedek amin a bileg, uray pay iti panangdadael ken ni Satanas ken dagiti aramidna iti paggibusan ti lubong, ken iti maudi a naindaklan nga aldaw ti panangukom, nga ipaaykonto kadagiti agindeg sadiay, a kedngan ti tunggal tao a maibatay kadagiti aramidna ken dagiti aramid nga inwakasna."
                },
                {
                    "number": 4,
                    "text": "Ket awan duadua a nasken nga agbabawi ti tunggal tao wenno agsagaba, ta siak, a Dios, awan ti pagpatinggaak."
                },
                {
                    "number": 5,
                    "text": "Gapuna, diak balbaliwan dagiti pangngeddeng nga aramidekto, ngem mapasamakto ti kinaay-ay-ay, panagsangit, panagasug ken panangemkem, wen, kadagiti masarakan iti kanigid nga imak."
                },
                {
                    "number": 6,
                    "text": "Nupay kasta, saan a naisurat nga awanto ti pagpatinggaan daytoy a panagtutuok, ngem naisurat ti awan inggana a panagtutuok."
                },
                {
                    "number": 7,
                    "text": "Manen, naisurat ti agnanayon a pannakailunod; gapuna ad-adda a nayebkas ngem kadagiti sabali a nasantuan a kasuratan, a mabalin a maaramid iti puspuso dagiti annak ti tattao, amin-amin iti pakaigloriaan ti naganko."
                },
                {
                    "number": 8,
                    "text": "Gapuna, ilawlawagko kadakayo daytoy a kinadatdatlag, ta mainugot a maammuan a kas kadagiti apostolko."
                },
                {
                    "number": 9,
                    "text": "Agsaoak kadakayo a napili iti daytoy a banag, a kas maymaysa, tapno makastrekkayo iti paginanaak."
                },
                {
                    "number": 10,
                    "text": "Ta, adtoy, ti kinadatdatlag ti kinadiosan, anian a nagindaklan! Ta, adtoy, awan ti pagpatinggaak, ket ti pannusa nga itden ti imak awan pagpatinggaanna a pannusa, ta Awan Pagpatinggaanna ti naganko. Gapuna—"
                },
                {
                    "number": 11,
                    "text": "Pannusa ti Dios ti agnananayon a pannusa."
                },
                {
                    "number": 12,
                    "text": "Pannusa ti Dios ti awan patinggana a pannusa."
                },
                {
                    "number": 13,
                    "text": "Gapuna, bilinenkayo nga agbabawi, ket tungpalenyo dagiti bilin nga inawatyo kadagiti ima ti katulongak a ni Joseph Smith, Jun., iti naganko;"
                },
                {
                    "number": 14,
                    "text": "Ket naawatyo ida babaen ti nailangitan a bilegko;"
                },
                {
                    "number": 15,
                    "text": "Ngarud bilinenkayo nga agbabawi—agbabawikayo, no saan dangrankayo babaen ti panaplit ti ngiwatko, ken babaen ti pungtotko, ken babaen ti ungetko, ket nakaronto ti panagsagabayo—no kasano ti kakarona diyo ammo, no kasano ti kinain-inakana diyo ammo, wen, no kasano ti kadagsen ti imetenyo diyo ammo."
                },
                {
                    "number": 16,
                    "text": "Ta adtoy, siak, a Dios, sinagabak dagitoy a banag para iti amin, tapno saanda koma nga agsagaba no agbabawida;"
                },
                {
                    "number": 17,
                    "text": "Ngem no saanda nga agbabawi nasken nga agsagabada a kas kaniak;"
                },
                {
                    "number": 18,
                    "text": "A dayta a panagsagaba nangipaay kaniak, uray pay Dios, a kaindaklan iti amin, nga aggarigenggen gapu iti saem, ken agdara iti tunggal teterreman, ken agsagaba nga agpada ti bagi ken ti espiritu—ket kayatko a saanak koma nga uminum iti napait a kopa, ken kumsen—"
                },
                {
                    "number": 19,
                    "text": "Nupay kasta, madaydayaw koma ti Ama, ket nakiranudak ken lineppasko ti panangisaganak kadagiti annak ti tattao."
                },
                {
                    "number": 20,
                    "text": "Gapuna, bilinenkayo manen nga agbabawi, no saan pagpakumbabaenkayo iti nailangitan a bilegko; ket iti kasta ipudnoyo dagiti basolyo, no saan sagabaenyo dagitoy a pannusa a nasaokon, nga iti kabassitan, wen, uray pay iti kababaan a naramananyo iti kanito nga imbabawik ti Espirituk."
                },
                {
                    "number": 21,
                    "text": "Ket bilinenkayo nga awan ti ikasabayo malaksid ti panagbabawi, ket diyo ipakita dagitoy a banag iti lubong agingga a nakemko."
                },
                {
                    "number": 22,
                    "text": "Ta dida pay la kabaelan ti karne ita, ngem gatas pay la ti awatenda; gapuna, nasken a dida pay la maammuan dagitoy a banag, amangan no mapukawda."
                },
                {
                    "number": 23,
                    "text": "Agadalkayo kaniak, ken denggenyo dagiti balikasko; magnakayo iti kinapakumbaba ti Espirituk, ket maaddaankayonto iti kappia kaniak."
                },
                {
                    "number": 24,
                    "text": "Siak ni Jesucristo; immayak ta pagayatan ti Ama, ket aramidek ti pagayatanna."
                },
                {
                    "number": 25,
                    "text": "Ket manen, bilinenkayo a diyo paggarteman ti asawa ti kaarrubayo; wenno gandaten ti biag ti kaarrubayo."
                },
                {
                    "number": 26,
                    "text": "Ket manen, bilinenkayo a diyo paggarteman ti sanikuayo, ngem ibinglayyo a siwayawaya para iti pannakaimaldit ti Libro ni Mormon, a naglaon iti kinapudno ken ti balikas ti Dios—"
                },
                {
                    "number": 27,
                    "text": "Nga isu ti balikasko kadagiti Gentil, nga iti saan a mabayag maidanonto iti Hudio, a nabati dagiti Lamanite, tapno bareng patienda ti ebanghelio, ket saanda a sapulen ti Mesias nga umay nga immayen."
                },
                {
                    "number": 28,
                    "text": "Ket manen, bilinenkayo nga agkararag a sibabatad kasta met a naimpusuan; wen, iti sango ti lubong ken kasta met iti nalimed, iti tallaong ken kasta met nga agwaywayas."
                },
                {
                    "number": 29,
                    "text": "Ket ipakdaaryo ti naimbag a damag, wen, iwaragawagyo kadagiti kabambantayan, ken iti tunggal nangato a lugar, ken kadagiti amin a tao a pakapalubosanyo a kitaen."
                },
                {
                    "number": 30,
                    "text": "Ket aramidenyo a sipapakumbaba, nga agtalek kaniak, a diyo susiken dagiti managsusik."
                },
                {
                    "number": 31,
                    "text": "Ket saankayo nga agsao iti mayad-adal, ngem ipakdaaryo ti panagbabawi ken pammati iti Mangisalakan, ken pannakaugas ti basbasol babaen ti panagbuniag, ken babaen ti apuy, uray pay ti Espiritu Santo."
                },
                {
                    "number": 32,
                    "text": "Adtoy, daytoy ti naindaklan ken maudi a bilin nga itedko kadakayo maipanggep iti daytoy a banag; ta umdasen daytoy iti inaldaw a pannagnayo, uray pay iti ungto ti biagyo."
                },
                {
                    "number": 33,
                    "text": "Ket pagladingitanto ti awatenyo no yaleng-alengyo dagitoy a pammagbaga, wen, uray pay ti pannakadadaelyo ken ti sanikuayo."
                },
                {
                    "number": 34,
                    "text": "Mangibinglaykayo iti paset ti sanikuayo, wen, uray pay ti paset ti dagdagayo, ken amin malaksid iti pangtarakenyo iti kaamaanyo."
                },
                {
                    "number": 35,
                    "text": "Bayadanyo ti utangyo a nakitulaganyo iti agimalmaldit. Wayawayaanyo ti bagbagiyo iti pannakaadipen."
                },
                {
                    "number": 36,
                    "text": "Panawanyo ti balay ken pagtaenganyo, malaksid no tarigagayanyo a kitaen ti kaamaanyo;"
                },
                {
                    "number": 37,
                    "text": "Ket agsaokayo a siwawaya iti amin; wen, mangasabakayo, mangigunamgunamkayo, ipakdaaryo ti kinapudno, uray pay iti napigsa a timek, iti aweng nga agragragsak, agpakpakaasi—Hosanna, hosanna, madaydayaw ti nagan ti Apo a Dios!"
                },
                {
                    "number": 38,
                    "text": "Agkararagkayo a kanayon, ket ibukbokkonto ti Espirituk kadakayo, ket dakkelto ti paraburyo—wen, ad-adu pay no magun-odyo dagiti kinabaknang iti daga ken agpatingga iti pannakadadaelda."
                },
                {
                    "number": 39,
                    "text": "Adtoy, mabasayo kadi daytoy a saankayo nga agragsak ken maitag-ay ti pusoyo iti rag-o?"
                },
                {
                    "number": 40,
                    "text": "Wenno makataraykayo kadi iti at-atiddog ngem iti bulsek a bagnos?"
                },
                {
                    "number": 41,
                    "text": "Wenno makapagpakumbabakayo kadi ken naemma, ken maiturongyo ti bagbagiyo kaniak a napnuan sirib? Wen, umasidegkayo kaniak a Mangisalakanyo. Amen."
                }
            ]
        },
        "/study/scriptures/dc-testament/dc/20": {
            "uri": "/study/scriptures/dc-testament/dc/20",
            "title": "Doktrina ken Katulagan 20",
            "data_type": "chapter",
            "chapter_name": "Benneg 20",
            "chapter_summary": [
                "1–16, Paneknekan ti Libro ni Mormon ti kinailangitan ti aramid iti ud-udina nga aldaw; 17–28, Napasingkedan dagiti doktrina ti pannakaparsua, pannakatnag, pannakasubbot, ken panagbuniag; 29–37, Naituding dagiti paglintegan a mangiwanwan iti panagbabawi, pannakapalinteg, pannakapasanto, ken panagbuniag; 38–67, Nabinsabinsa dagiti pagrebbengan dagiti elder, saserdote, maestro, ken diakono; 68–74, Naipalgak dagiti pagrebbengan dagiti kameng, bendision kadagiti ubbing, ken wagas ti panagbuniag; 75–84, Naited dagiti kararag iti sakramento ken dagiti alagaden a mangiwanwan iti kinakameng ti Simbaan."
            ],
            "verses": [
                {
                    "number": 1,
                    "text": "Ti ilulutuad ti Simbaan ni Cristo kadagitoy maudi nga aldaw, iti sangaribu-ket-walo-gasut-ken-tallopulo a tawen manipud iti yaay ti Apotayo ken Mangisalakan a Jesucristo a nagtagilasag, iti umno a pannakaurnosna ken nabangon a maitutop kadagiti paglintegan ti pagiliantayo, babaen ti pagayatan ken pammilin ti Dios, iti maikapat a bulan, ken iti maikanem nga aldaw ti bulan a maawagan iti Abril—"
                },
                {
                    "number": 2,
                    "text": "A bilbilin a naited ken ni Joseph Smith, Jun., a tinudingan ti Dios, ken naordenan nga apostol ni Jesucristo, nga agbalin nga umuna nga elder daytoy a simbaan;"
                },
                {
                    "number": 3,
                    "text": "Ken ni Oliver Cowdery, a tinudingan met ti Dios, nga apostol ni Jesucristo, nga agbalin a maikadua nga elder daytoy a simbaan, ken naordenan iti imana;"
                },
                {
                    "number": 4,
                    "text": "Ket maipanggep daytoy iti parabur ti Apotayo ken Mangisalakan a Jesucristo, nga adda kenkuana amin a dayag, ita ken iti agnanayon. Amen."
                },
                {
                    "number": 5,
                    "text": "Kalpasan ti pannakaipakitana iti daytoy umuna nga elder a naawatna ti pannakaugas ti basbasolna, naipasungalngal manen kadagiti awan ti kaes-eskanna a banag iti lubong;"
                },
                {
                    "number": 6,
                    "text": "Ngem kalpasan ti panagbabawina, ken inruknoyna ti bagina a sipupudno, babaen ti pammati, insuro ti Dios kenkuana babaen ti nasantuan nga anghel, a kas iti kimat ti rimat ti rupana, ket natarnaw ken puraw dagiti pagan-anayna a mangrimbaw iti amin a kinapuraw;"
                },
                {
                    "number": 7,
                    "text": "Ket inikkanna kadagiti bilin a nangparegta kenkuana;"
                },
                {
                    "number": 8,
                    "text": "Ken inikkanna iti bileg a naggapu iti ngato, nga idi pay a naisagana, a mangipatarus iti Libro ni Mormon;"
                },
                {
                    "number": 9,
                    "text": "A naglaon iti kasuratan ti natnag a tattao, ken ti pakabuklan ti ebanghelio ni Jesucristo kadagiti Gentil ken kasta met kadagiti Hudio;"
                },
                {
                    "number": 10,
                    "text": "A naited babaen ti pammaregta, ken napatalgedan kadagiti sabali babaen ti panagserserbi dagiti anghel, ken impakdaar dagiti dadduma iti lubong—"
                },
                {
                    "number": 11,
                    "text": "A pinaneknekanda iti lubong a pudno dagiti nasantuan a kasuratan, ken pinaregta ti Dios dagiti lallaki ken tinudinganna ida iti nasantuan nga aramidna iti daytoy a tawen ken kaputotan, ken kasta met kadagiti immuna a kaputotan;"
                },
                {
                    "number": 12,
                    "text": "Ket kastoy ti panangipakitana nga isu ti Dios idi kalman, ita, ken iti agnanayon. Amen."
                },
                {
                    "number": 13,
                    "text": "Ngarud, iti kaadda ti adu a saksi, isudanto ti mangukom iti lubong, kastanto met ti kaadu ti makaammo iti daytoy nga aramid."
                },
                {
                    "number": 14,
                    "text": "Ket dagiti mangawat a sipapammati, ken agaramid iti kinalinteg, umawatdanto iti korona ti agnanayon a biag;"
                },
                {
                    "number": 15,
                    "text": "Ngem kadagiti nangpatangken iti puspusoda a di namati, ken sinupringda, agballatekto a pakadusaanda—"
                },
                {
                    "number": 16,
                    "text": "Ta nasaon ti Apo a Dios; ket datayo, nga elder ti simbaan, nangngegan ken saksiantayo dagiti balikas ti nadayag a Natan-ok iti ngato, ket maidaydayaw iti agnanayon. Amen."
                },
                {
                    "number": 17,
                    "text": "Babaen dagitoy a banag ammotayo nga adda Dios iti langit, nga awan ti patinggana ken agnanayon, manipud iti napalabas a kinaagnanayon agingga iti masakbayan a kinaagnanayon a di agbalbaliw a Dios, ti nangisakab iti langit ken daga, ken amin a banag nga adda kadakuada;"
                },
                {
                    "number": 18,
                    "text": "Ket isu a pinarsuana ti tao, lalaki ken babai, a karuprupana ken kalanglangana, pinarsuana ida;"
                },
                {
                    "number": 19,
                    "text": "Ket binilinna ida a nasken nga ayaten ken pagserbianda, ti kakaisuna a sibibiag ken pudno a Dios, ket nasken nga isu laeng ti pagdaydayawanda."
                },
                {
                    "number": 20,
                    "text": "Ngem babaen ti pannakasalungasing dagitoy nasantuan a paglintegan nagbalin ti tao a nagartem ken kasla sairo, ken nagbalin a natnag a tao."
                },
                {
                    "number": 21,
                    "text": "Gapuna, inted ti Mannakabalin a Dios ti Bugbugtong nga Anakna, kas naisurat kadagidiay nasantuan a kasuratan nga intedna."
                },
                {
                    "number": 22,
                    "text": "Naglak-am kadagiti sulisog ngem saanna a dinengngeg ida."
                },
                {
                    "number": 23,
                    "text": "Nailansa iti krus, natay, ken nagungar iti maikatlo nga aldaw;"
                },
                {
                    "number": 24,
                    "text": "Ket nagpangato iti langit, nga agtugaw iti makanawan ti Ama, tapno agturay nga addaan iti mannakabalin a bileg a maibatay iti pagayatan ti Ama;"
                },
                {
                    "number": 25,
                    "text": "Tapno kas iti kaadu ti mamati ken mabuniagan iti nasantuan a naganna, ken agtalinaed a napudno iti pammati agingga iti panungpalan, maisalakan—"
                },
                {
                    "number": 26,
                    "text": "Saan la a dagidiay namati kalpasan ti yaayna iti kangitingitan ti panawen, iti lasag, ti nasken a maaddaan iti agnanayon a biag, ngem amin dagidiay manipud idi punganay, a kas iti kaaduna sakbay nga immay, a namati kadagiti balikas dagiti nasantuan a propeta, a nagsao bayat ti panangparegta kadakuada ti sagut ti Espiritu Santo, a pudpudno a nangpaneknek kenkuana iti amin a banag."
                },
                {
                    "number": 27,
                    "text": "Kasta met dagidiay umay kalpasanna, a mamati kadagiti sagut ken pakaawagan ti Dios babaen ti Espiritu Santo, a mangpaneknek iti kasuratan ti Ama ken ti Anakna;"
                },
                {
                    "number": 28,
                    "text": "A ti Ama, Anak, ken Espiritu Santo maymaysada a Dios, awan patinggana ken agnanayon, awan paggibusanna. Amen."
                },
                {
                    "number": 29,
                    "text": "Ket ammotayo a nasken nga agbabawi amin a tao ken mamati iti nagan ni Jesucristo, ken agdaydayaw iti Ama iti naganna, ken agibtur iti pammati iti naganna agingga iti panungpalan, wenno dida maisalakan iti pagarian ti Dios."
                },
                {
                    "number": 30,
                    "text": "Ket ammotayo a ti pannakapalinteg babaen ti parabur ti Apotayo ken Mangisalakan a Jesucristo nalinteg ken pudno;"
                },
                {
                    "number": 31,
                    "text": "Ken ammotayo met, a ti pannakapasanto babaen ti parabur ti Apotayo ken Mangisalakan a Jesucristo nalinteg ken pudno, kadagiti amin a mangayat ken agserbi iti Dios iti amin a kabaelanda, panunot, ken pigsa."
                },
                {
                    "number": 32,
                    "text": "Ngem nalabit a matnag ti tao manipud iti parabur ket umadayo iti sibibiag a Dios;"
                },
                {
                    "number": 33,
                    "text": "Ngarud nasken a dumngeg ti simbaan ket kanayon nga agkararag, no saan matnagda iti sulisog;"
                },
                {
                    "number": 34,
                    "text": "Wen, ken kasta met a dumngeg dagiti napasanton."
                },
                {
                    "number": 35,
                    "text": "Ket ammotayo a pudno dagitoy a banag ken maibatay kadagiti paltiing ni Juan, a mangnayon man, wenno mangkissay manipud iti pammadto ti librona, dagiti nasantuan a kasuratan, wenno dagiti paltiing ti Dios nga umay kalpasan daytoy babaen ti sagut ken bileg ti Espiritu Santo, ti timek ti Dios, wenno dagiti agserserbi nga anghel."
                },
                {
                    "number": 36,
                    "text": "Ket nasaon ti Apo a Dios; ket maipaay ti panagdayaw, bileg ken dayag iti nasantuan a naganna, ita man ken iti agnanayon. Amen."
                },
                {
                    "number": 37,
                    "text": "Ket manen, kas bilin iti simbaan maipanggep iti wagas ti panagbuniag—Amin dagiti agpakumbaba iti Dios, ken agtarigagay a mabuniagan, ket umasidegda nga addaan iti nasneban a puso ken napnuan babawi nga espiritu, ken saksianda iti simbaan a pudpudno nga imbabawidan amin dagiti basolda, ket sitatallugodda a mangawat iti nagan ni Jesucristo, a sisasaganada nga agserbi kenkuana agingga iti panungpalan, ken pudpudno a maimatangan kadagiti aramidda nga inawatda ti Espiritu ni Cristo iti pannakaugas ti basbasolda, maawatda a mabuniagan iti simbaanna."
                },
                {
                    "number": 38,
                    "text": "Ti pagrebbengan dagiti elder, saserdote, maestro, diakono, ken kameng iti simbaan ni Cristo—Elder ti apostol, ket akemna ti mamuniag;"
                },
                {
                    "number": 39,
                    "text": "Ken mangorden kadagiti sabali nga elder, saserdote, maestro, ken diakono;"
                },
                {
                    "number": 40,
                    "text": "Ken mangannong iti tinapay ken arak—dagiti simbolo ti lasag ken dara ni Cristo—"
                },
                {
                    "number": 41,
                    "text": "Ken mamatalged kadagiti mabuniagan iti simbaan, babaen ti panangipatay kadagiti dakulap para iti pammuniag iti apuy ken iti Espiritu Santo, a maibatay kadagiti nasantuan a kasuratan;"
                },
                {
                    "number": 42,
                    "text": "Ken mangisuro, mangilawlawag, mangigunamgunam, mangbuniag, ken mangkita iti simbaan;"
                },
                {
                    "number": 43,
                    "text": "Ken mamatalged iti simbaan babaen ti panangipatay kadagiti dakulap, ken ti pannangted iti Espiritu Santo;"
                },
                {
                    "number": 44,
                    "text": "Ken mangidaulo kadagiti amin a miting."
                },
                {
                    "number": 45,
                    "text": "Dagiti elder ti mangiturong kadagiti miting iti panangiwanwan kadakuada ti Espiritu Santo, a maibatay kadagiti bilin ken paltiing ti Dios."
                },
                {
                    "number": 46,
                    "text": "Pagrebbengan ti saserdote ti mangasaba, mangisuro, mangilawlawag, mangigunamgunam, ken mangbuniag, ken mangannong iti sakramento."
                },
                {
                    "number": 47,
                    "text": "Ken mangsarungkar iti balay ti tunggal kameng, ket igunamgunamna kadakuada nga agkararag a sibabatad ken iti nalimed ken mangasikaso iti amin a pagrebbengan iti kaamaan."
                },
                {
                    "number": 48,
                    "text": "Ken mabalinna met ti mangorden kadagiti sabali a saserdote, maestro, ken diakono."
                },
                {
                    "number": 49,
                    "text": "Ken isu ti mangidaulo kadagiti miting no awan ti sisasagana nga elder;"
                },
                {
                    "number": 50,
                    "text": "Ngem no adda sisasagana nga elder, mangasaba laeng, mangisuro, mangilawlawag, mangigunamgunam, ken mamuniag."
                },
                {
                    "number": 51,
                    "text": "Ken mangsarungkar iti balay ti tunggal kameng, mangigunamgunam kadakuada nga agkararag a sibabatad ken iti nalimed ken mangasikaso iti amin a pagrebbengan iti kaamaan."
                },
                {
                    "number": 52,
                    "text": "Maipanggep kadagitoy a pagrebbengan tumulong pay ti saserdote iti elder no kasapulan."
                },
                {
                    "number": 53,
                    "text": "Pagrebbengan ti maestro ti mangkitkita a kanayon iti simbaan, a makipulapol ken mangpapigsa kadakuada;"
                },
                {
                    "number": 54,
                    "text": "Ken kitaenna nga awan ti basol iti simbaan, wenno kinasukir iti tunggal maysa, wenno panagulbod, panagsasao iti liklikudan, wenno dakes a panagsasao;"
                },
                {
                    "number": 55,
                    "text": "Ken kitaenna a masansan ti panagmimiting ti simbaan, ken kasta met a kitaenna nga aramiden amin dagiti kameng ti pagrebbenganda."
                },
                {
                    "number": 56,
                    "text": "Ken idauluanna dagiti miting no awan ti elder wenno saserdote—"
                },
                {
                    "number": 57,
                    "text": "Ken kanayon a tulongan, kadagiti amin a pagrebbenganna iti simbaan, dagiti diakono, no kasapulan."
                },
                {
                    "number": 58,
                    "text": "Ngem awan ti turay dagiti maestro wenno diakono a mamuniag, mangannong iti sakramento, wenno mangipatay iti dakulap."
                },
                {
                    "number": 59,
                    "text": "Isuda, nupay kasta, ti mangballaag, mangilawlawag, mangigunamgunam, ken mangisuro, ken mangawis iti amin nga umasideg ken ni Cristo."
                },
                {
                    "number": 60,
                    "text": "Maordenan ti tunggal elder, saserdote, maestro, wenno diakono a maibatay kadagiti sagut ken pakaawagan ti Dios kenkuana; ket maordenan babaen ti bileg ti Espiritu Santo, nga adda iti mangorden kenkuana."
                },
                {
                    "number": 61,
                    "text": "Agtataripnong ti sumagmamano nga elder a mangbukel iti daytoy a simbaan ni Cristo iti maminsan iti tallo a bulan, wenno masansan nga iturong wenno ilatang dagiti nasao a taripnong;"
                },
                {
                    "number": 62,
                    "text": "Ket aramiden ti nasao a taripnong ti ania man a kasapulan ti simbaan a nasken a maaramid iti dayta a kanito."
                },
                {
                    "number": 63,
                    "text": "Awaten dagiti elder ti lisensiada manipud kadagiti sabali nga elder, babaen ti butos ti simbaan a pakaibilanganda, wenno manipud kadagiti taripnong."
                },
                {
                    "number": 64,
                    "text": "Mabalin nga alaen ti tunggal saserdote, maestro, wenno diakono, nga inordenan ti saserdote, ti sertipiko manipud kenkuana iti dayta met la a kanito, sertipiko a, no idatag iti elder, mapalubosan a maaddaan iti lisensia, a mangted kenkuana iti karbengan a mangipatungpal kadagiti pagrebbenganna iti akemna, wenno mabalinna nga awaten iti taripnong."
                },
                {
                    "number": 65,
                    "text": "Awan ti tao a maordenan iti ania man a pagtakeman iti daytoy a simbaan, nga addaan iti naan-anay a nabukel a sangana, nga awan ti butos dayta a simbaan;"
                },
                {
                    "number": 66,
                    "text": "Ngem addaan dagiti mangimaton nga elder, agbambaniaga nga obispo, nangato a mamalbalakad, nangato a saserdote, ken elder, iti kalintegan a mangorden, no awan ti sanga ti simbaan a pakaangayan ti panagbutos."
                },
                {
                    "number": 67,
                    "text": "Maordenan ti tunggal presidente ti nangato a saserdote (wenno mangimaton nga elder), obispo, nangato a mamalbalakad, ken nangato a saserdote, babaen ti panangiturong ti nangato a mamalbalakad wenno iti sapasap a taripnong."
                },
                {
                    "number": 68,
                    "text": "Ti pagrebbengan dagiti kameng kalpasan ti pannakaawatda babaen ti panagbuniag.—Nasken nga addaan dagiti elder wenno saserdote iti naan-anay a panawen a mangilawlawag kadagiti amin a banag maipanggep iti simbaan ni Cristo iti pannakaawatda, sakbay ti pannakiranudda iti sakramento ken napatalgedandan babaen ti pannakaipatay ti dakulap dagiti elder, tapno maaramid amin a banag a siuurnos."
                },
                {
                    "number": 69,
                    "text": "Ket ipakita dagiti kameng iti simbaan, kasta met kadagiti elder, babaen ti nadiosan a pannagna ken panagsasarita, a maikarida iti daytoy, tapno adda dagiti aramid ken pammati a mayalubog kadagiti nasantuan a kasuratan—a magna iti amin a kinasanto iti imatang ti Apo."
                },
                {
                    "number": 70,
                    "text": "Idatag ti tunggal kameng ti simbaan ni Cristo dagiti annakda kadagiti elder iti simbaan, a mangipatay kadagiti dakulapda kadakuada iti nagan ni Jesucristo, ket bendisionanda ida iti naganna."
                },
                {
                    "number": 71,
                    "text": "Awan ti maawat iti simbaan ni Cristo malaksid no nakagtengen iti tawen a mabalinnan ti agsungbat iti Dios, ken kabaelannan ti agbabawi."
                },
                {
                    "number": 72,
                    "text": "Maannong ti panagbuniag iti sumaganad a wagas kadagiti amin nga agbabawi—"
                },
                {
                    "number": 73,
                    "text": "Mapan ti tao a tinudingan ti Apo ken addaan iti turay a naggapu ken ni Jesucristo a mangbuniag, iti danum a kaduana ti tao a nangidatag iti bagina a mabuniagan, ket kunana, nga awaganna iti naganna: Babaen ti pannakabalin nga inted ni Jesucristo kaniak, buniaganka iti nagan ti Ama, ken ti Anak, ken ti Espiritu Santo. Amen."
                },
                {
                    "number": 74,
                    "text": "Sa iraremna iti danum, sana met la ilung-aw."
                },
                {
                    "number": 75,
                    "text": "Mayalubog unay ti masansan a panagmimiting ti simbaan tapno makiranud iti tinapay ken danum a panglagip ken ni Apo a Jesus;"
                },
                {
                    "number": 76,
                    "text": "Ket annongen ti elder wenno saserdote daytoy; ket kastoy a wagas ti panangannongna iti daytoy—nasken nga agparintumeng iti simbaan ket awaganna ti Ama iti napasnek a kararag, a kunana:"
                },
                {
                    "number": 77,
                    "text": "O Dios, Agnanayon nga Ama, dawatenmi kenka iti nagan ti Anakmo, ni Jesucristo, a bendisionan ken pasantuem daytoy a tinapay kadagiti kararua dagiti amin a mairanud iti daytoy; tapno lak-amenda a silalagip iti bagi ti Anakmo, ken paneknekanda kenka, O Dios, Agnanayon nga Ama, tapno siaayatda a mangawat iti nagan ti Anakmo, ken kanayon a laglagipenda, ken tungpalenda dagiti bilin nga intedna kadakuada, tapno kanayon nga agtaeng kadakuada ti Espirituna. Amen."
                },
                {
                    "number": 78,
                    "text": "Ti wagas a panangannong ti danum—alaenna met ti kopa, ket kunana:"
                },
                {
                    "number": 79,
                    "text": "O Dios, Agnanayon nga Ama, dawatenmi kenka, iti nagan ti Anakmo, ni Jesucristo, a bendisionan ken pasantuem daytoy a danum kadagiti kararua dagiti amin nga uminum iti daytoy, tapno aramidenda a silalagip iti dara ti Anakmo, a nagsayasay gapu kadakuada; tapno paneknekanda kenka, O Dios, Agnanayon nga Ama, tapno kanayon a laglagipenda, tapno agtaeng kadakuada ti Espirituna. Amen."
                },
                {
                    "number": 80,
                    "text": "Asino man a kameng ti simbaan ni Cristo a naglabsing, wenno nagbiddut, maasikaso kas iturong ti nasantuan a kasuratan."
                },
                {
                    "number": 81,
                    "text": "Pagrebbengan ti sumagmamano a simbaan, ti mangibaon iti maysa wenno ad-adu kadagiti maestroda a makitaripnong iti iwayat dagiti elder ti simbaan."
                },
                {
                    "number": 82,
                    "text": "Iti listaan ti nagnagan dagiti sumagmamano a kameng a nagkaykaysa iti simbaan manipud iti naudi a taripnong; wenno imbaon ti sumagmamano a saserdote, tapno iti kasta maikabil ti maysa kadagiti elder iti umno a listaan ti amin a nagan ti sangabukel a simbaan, nga asino man a tudinganto dagiti sabali nga elder iti naituding a panawen;"
                },
                {
                    "number": 83,
                    "text": "Ken kasta met, a no asino man ti naikkat iti simbaan, tapno iti kasta mapunas ti naganda iti sapasap a listaan ti simbaan iti nagnagan."
                },
                {
                    "number": 84,
                    "text": "Mabalin ti amin a kameng a pumanaw iti simbaan a pagindeganda, no mapanda iti simbaan nga awan ti makaam-ammo kadakuada, ti mangala iti surat a mangpaneknek a kamengda ken nasayaat ti pakasasawanda, a sertipiko a pirmaan ti asino man nga elder wenno saserdote no am-ammo ti kameng nga umawat iti surat ti elder wenno saserdote, wenno pirmaan ti maestro wenno diakono ti simbaan."
                }
            ]
        },
        "/study/scriptures/dc-testament/dc/21": {
            "uri": "/study/scriptures/dc-testament/dc/21",
            "title": "Doktrina ken Katulagan 21",
            "data_type": "chapter",
            "chapter_name": "Benneg 21",
            "chapter_summary": [
                "1–3, Natudingan ni Joseph Smith a mammadto, agipatarus, propeta, apostol, ken elder; 4–8, Iturong ti balikasna ti pagimbagan ti Zion; 9–12, Mamatinto dagiti Santo kadagiti balikasna bayat ti panagsaona babaen ti Mangliwliwa."
            ],
            "verses": [
                {
                    "number": 1,
                    "text": "Adtoy, addanto kasuratan nga italimengyo; ket iti daydiay maawagankanto iti mammadto, iti agipatpatarus, iti propeta, iti apostol ni Jesucristo, iti elder ti simbaan babaen ti pagayatan ti Dios nga Ama, ken ti parabur ti Apoyo a Jesucristo."
                },
                {
                    "number": 2,
                    "text": "A pinaregta ti Espiritu Santo a mangibaskag ditoy iti pamuon, ken mangbangon iti daytoy iti kasantuan a pammati."
                },
                {
                    "number": 3,
                    "text": "A simbaan a nabukel ken naipasdek iti tawen ti Apom a sangapulo-ket-walo-gasut ken tallopulo, iti maikapat a bulan, ken iti maikanem nga aldaw iti bulan a maawagan iti Abril."
                },
                {
                    "number": 4,
                    "text": "Gapuna, kayatna a sawen ti simbaan, imdengamto amin a balikasna ken bilbilinna nga itednanto kenka bayat ti panangawatna kadakuada, a magna iti amin a kinasanto iti imatangko;"
                },
                {
                    "number": 5,
                    "text": "Ta maawatmonto ti balikasna, a kasla agtaud iti ngiwatko, iti amin a kinaanus ken pammati."
                },
                {
                    "number": 6,
                    "text": "Ta babaen ti panangaramidmo kadagitoy a banag saanto nga agballigi kenka dagiti ruangan ti impierno; wen, ket paksiatento ti Apo a Dios dagiti bileg ti kasipngetan iti imatangmo, ket padayyegennanto dagiti langit nga agpaay iti pagimbagam, ken iti dayag ti naganna."
                },
                {
                    "number": 7,
                    "text": "Ta kastoy ti kuna ti Apo a Dios: Pinaregtak nga aggunay iti pagsayaatan ti Zion iti naindaklan a bileg a para iti pagimbagan, ket ammok ti kinaregtana, ken nangngegko dagiti kararagna."
                },
                {
                    "number": 8,
                    "text": "Wen, nakitak ti panagsangitna para iti Zion, ket aramidek a saanton a lumdaang gapu kenkuana; ta dumteng dagiti aldaw a panagrag-ona iti pannakaugas ti basbasolna, ken ti pannakaipakita dagiti bendisionko kadagiti aramidna."
                },
                {
                    "number": 9,
                    "text": "Ta, adtoy, bendisionakto amin dagiti agtrabaho iti bangkagko iti naindaklan a bendision, ket mamatidanto kadagiti balikasna, a naited kenkuana babaen kaniak babaen ti Mangliwliwa, a nangipakita a nailansa ni Jesus babaen dagiti managbasol a lallaki para kadagiti basol ti lubong, wen, para iti pannakaugas ti basbasol iti napnuan babawi a puso."
                },
                {
                    "number": 10,
                    "text": "Gapuna a nasken unay kaniak a maordenan babaen kenka, Oliver Cowdery nga apostolko;"
                },
                {
                    "number": 11,
                    "text": "Gapu ta daytoy ti ordinansa a para kenka, nga elderka iti babaen ti imana, isu nga immun-una ngem sika, tapno agbalinka nga elder iti daytoy a simbaan ni Cristo, a nakaaramatan ti naganko—"
                },
                {
                    "number": 12,
                    "text": "Ken ti umuna a mangaskasaba daytoy a simbaan iti simbaan, ken iti lubong, wen, kadagiti Gentil; wen, ket kinuna ti Apo a Dios, adtoy, adtoy! kadagiti met Hudio. Amen."
                }
            ]
        },
        "/study/scriptures/dc-testament/dc/22": {
            "uri": "/study/scriptures/dc-testament/dc/22",
            "title": "Doktrina ken Katulagan 22",
            "data_type": "chapter",
            "chapter_name": "Benneg 22",
            "chapter_summary": [
                "1, Baro ken agnanayon a katulagan ti panagbuniag; 2–4, Kasapulan ti panagbuniag nga akmen dagiti umno nga agrebbeng."
            ],
            "verses": [
                {
                    "number": 1,
                    "text": "Adtoy, kunak kadakayo nga ibilinko nga aggibus amin dagiti daan a katulagan iti daytoy a banag; ket daytoy ti baro ken agnanayon a katulagan, a nangrugi manipud pay idi punganay."
                },
                {
                    "number": 2,
                    "text": "Gapuna, uray pay no maminggasut a mabuniagan ti tao awan ti maganabna, ta saankayo a makastrek iti nailet a ruangan babaen ti paglintegan ni Moises, wenno babaen dagiti natay nga aramidyo."
                },
                {
                    "number": 3,
                    "text": "Ta dagiti natay nga aramidyo ti nakaigapuan nga imbilinko daytoy maudi a katulagan ken mabangon daytoy a simbaan kaniak, a kas kadagiti nagkauna nga aldaw."
                },
                {
                    "number": 4,
                    "text": "Gapuna, sumrekkayo iti dayta a ruangan, a kas imbilinko, ket diyo panggepen a bagbagaan ti Diosyo. Amen."
                }
            ]
        },
        "/study/scriptures/dc-testament/dc/23": {
            "uri": "/study/scriptures/dc-testament/dc/23",
            "title": "Doktrina ken Katulagan 23",
            "data_type": "chapter",
            "chapter_name": "Benneg 23",
            "chapter_summary": [
                "1–7, Natudingan dagitoy nagkauna a disipulo a mangasaba, mangigunamgunam, ken mangpapigsa iti Simbaan."
            ],
            "verses": [
                {
                    "number": 1,
                    "text": "Adtoy, agsaoak kenka, Oliver, iti sumagmamano a balikas. Adtoy, nagasatka, ket awan ti pakakedngam. Ngem annadam ti kinapalangguad, di la ket mamin-ano ta maikursongka iti sulisog."
                },
                {
                    "number": 2,
                    "text": "Ipakaammom ti rebbengem iti simbaan, ken kasta met iti lubong, ket maluktanto ti pusom a mangikasaba iti kinapudno manipud ita ken iti agnanayon. Amen."
                },
                {
                    "number": 3,
                    "text": "Adtoy, agsaoak kenka, Hyrum, iti sumagmamano a balikas; ta awan met ti pakakedngam, ket naluktan ti pusom, ken napalukay ti dilam; ken ti mangigunamgunam ti rebbengem, ken ti agtultuloy a panangpapigsam iti simbaan. Gapuna adda iti simbaan ti pagrebbengam iti agnanayon, ket gapu daytoy iti kaamaam. Amen."
                },
                {
                    "number": 4,
                    "text": "Adtoy, agsaoak iti sumagmamano a balikas kenka, Samuel; ta awan met ti pakakedngam, ket rebbengem ti mangigunamgunam, ken mangpapigsa iti simbaan; ken saanka pay a natudingan a mangasaba iti imatang ti lubong. Amen."
                },
                {
                    "number": 5,
                    "text": "Adtoy, agsaoak iti sumagmamano a balikas kenka, Joseph; ta awan met ti pakakedngam, ken mangigunamgunam met ti rebbengem, ken mangpapigsa iti simbaan; ket daytoy ti pagrebbengam ita ken iti agnanayon. Amen."
                },
                {
                    "number": 6,
                    "text": "Adtoy, ipakitak kenka, Joseph Knight, babaen dagitoy a balikas, a nasken nga ibaklaymo ti krusmo, a nasken nga agkararagka a sibabatad iti imatang ti lubong ken kasta met iti nalimed, ken iti kaamaam, ken kadagiti gayyemmo, ken iti amin a lugar."
                },
                {
                    "number": 7,
                    "text": "Ket, adtoy, pagrebbengam ti makikaysa iti pudno a simbaan, ken itdem ti pagsasaom iti agtultuloy a panangigunamgunam, tapno maawatmo ti gunggona ti agtartrabaho. Amen."
                }
            ]
        },
        "/study/scriptures/dc-testament/dc/24": {
            "uri": "/study/scriptures/dc-testament/dc/24",
            "title": "Doktrina ken Katulagan 24",
            "data_type": "chapter",
            "chapter_name": "Benneg 24",
            "chapter_summary": [
                "1–9, Natudingan ni Joseph Smith nga agipatarus, mangasaba, ken mangilawlawag iti nasantuan a kasuratan; 10–12, Natudingan ni Oliver Cowdery a mangikasaba iti ebanghelio; 13–19, Naipalgak ti paglintegan a mainugot kadagiti milagro, panangilunod, panangipagpag iti tapok dagiti dapan, ken ipapan nga awanan iti petaka wenno supot."
            ],
            "verses": [
                {
                    "number": 1,
                    "text": "Adtoy, natudingan ken napilika a mangisurat iti Libro ni Mormon, ken iti panagserbik; ket intag-ayka manipud iti rigrigatmo, ken binagbagaanka, a maisalakanka kadagiti amin a kabusormo, ken maisalakanka kadagiti bileg ni Satanas ken iti kasipngetan!"
                },
                {
                    "number": 2,
                    "text": "Nupay kasta, saanka a maidaddaduma kadagiti pagbasolam; nupay kasta, mapankan ket saankan nga agbasol."
                },
                {
                    "number": 3,
                    "text": "Ipategmo ti akemmo; ket kalpasan ti panangsukaymo iti kataltalonam ken nataripatom idan, mapanka a dagus iti simbaan nga adda iti Colesville, Fayette, ken Manchester, ket tulongandakanto; ket bendisionakto ida iti naespirituan ken naindagaan;"
                },
                {
                    "number": 4,
                    "text": "Ngem no saandaka nga awaten, itdek kadakuada ti lunod imbes a bendision."
                },
                {
                    "number": 5,
                    "text": "Ket ituloymo ti agkararag iti Dios iti naganko, ken isuratmonto dagiti banag nga ited kenka ti Mangliwliwa, ket ilawlawagmo amin dagiti nasantuan a kasuratan iti simbaan."
                },
                {
                    "number": 6,
                    "text": "Ket maitedto kenka iti dayta met la a kanito ti ania man a sawen ken isuratmo, ket mangngegdanto, wenno itdekto kadakuada ti lunod imbes a bendision."
                },
                {
                    "number": 7,
                    "text": "Ta ipaaymonto amin a serbisiom iti Zion; ket iti daytoy maaddaankanto iti pigsa."
                },
                {
                    "number": 8,
                    "text": "Aganuska kadagiti rigrigatmo, ta adunto ti lak-amem; ngem ibturam ida, ta, adtoy, addaak kenka, agingga iti gibus dagiti aldawmo."
                },
                {
                    "number": 9,
                    "text": "Ket awanto ti pigsam kadagiti naindagaan a trabaho, ta saan a daytoy ti naituding kenka. Sanguem ti naituding kenka ket maaddaankanto iti takem a patgen, ken mangilawlawag kadagiti amin a nasantuan a kasuratan, ket ituloymo nga ipatay dagiti dakulapmo ken mangpatalged kadagiti simbaan."
                },
                {
                    "number": 10,
                    "text": "Ket ituloyto ni kabsatmo nga Oliver a paneknekan ti naganko iti lubong, ken kasta met iti simbaan. Ket dinanto ipagarup a makapagsao iti umdas a para kaniak; ket adtoy, addaakto kenkuana agingga iti panungpalan."
                },
                {
                    "number": 11,
                    "text": "Maaddaanto iti dayag kaniak, a saan ketdi a kenkuana, iti man kinakapsut wenno iti kinapigsa, iti man pannakabalud wenno iti pannakawayawaya;"
                },
                {
                    "number": 12,
                    "text": "Ket iti amin a kanito, ken iti amin a lugar, luktannanto ti ngiwatna ket ipakdaarnanto ti ebangheliok a kas iti aweng ti trumpeta, iti aldaw ken iti rabii. Ket ikkakto iti pigsa a di ammo dagiti tao."
                },
                {
                    "number": 13,
                    "text": "Dikayo agsapul iti milagro, malaksid no bilinenkayo, malaksid iti panangpaksiat iti sairo, panagagas iti masakit, ken pangbusor kadagiti nagita nga uleg, ken maibusor kadagiti makapatay a sabidong;"
                },
                {
                    "number": 14,
                    "text": "Ket saanyo nga aramiden dagitoy a banag, malaksid no kasapulan kadakayo dagiti agtarigagay, tapno maipatungpal dagiti nasantuan a kasuratan; ta aramidenyo a maibatay iti naisurat."
                },
                {
                    "number": 15,
                    "text": "Ket iti sadino man a lugar a serkanyonto, ket saandakayo nga awaten iti naganko, mangibatikayo iti lunod imbes a bendision, babaen ti panangpagpagyo iti tapok dagiti dapanyo a maibusor kadakuada a kas pammaneknek, ken panangdalusyo kadagiti dapanyo iti igid ti dalan."
                },
                {
                    "number": 16,
                    "text": "Ket mapasamakto nga asino man a mangdangran kadakayo, bilinenyo a masaplit iti naganko; ken, adtoy, saplitekto ida a maibatay iti balikasyo, iti naituding a panawenko."
                },
                {
                    "number": 17,
                    "text": "Ket asino man a mangisaklang kenka iti linteg mailunodto babaen ti paglintegan."
                },
                {
                    "number": 18,
                    "text": "Ket saankanto a mangitugot iti petaka wenno supot, wenno alikamen, wenno dua a pagimeng, ta ikkannakanto ti simbaan iti kanito a masapulmo ti taraon ken aruaten, ken sapatos ken kuarta, ken supot."
                },
                {
                    "number": 19,
                    "text": "Ta natudinganka a mangpukis iti bangkagko iti naindaklan a panangpukis, wen, agingga iti maudi a kanito; wen, ken kasta met dagiti amin nga inordenam, ket aramidendanto a maibatay iti daytoy a pagtuladan. Amen."
                }
            ]
        },
        "/study/scriptures/dc-testament/dc/25": {
            "uri": "/study/scriptures/dc-testament/dc/25",
            "title": "Doktrina ken Katulagan 25",
            "data_type": "chapter",
            "chapter_name": "Benneg 25",
            "chapter_summary": [
                "1–6, Natudingan ni Emma Smith, ti napili a babai, a mangtarabay ken mangliwliwa iti asawana; 7–11, Natudingan pay nga agsurat, a mangilawlawag kadagiti nasantuan a kasuratan, ken mangpili kadagiti himno; 12–14, Kararag iti Apo ti kanta dagiti nalinteg; 15–16, Mayannatup iti amin dagiti pagbatayan ti kinatulnog iti daytoy a paltiing."
            ],
            "verses": [
                {
                    "number": 1,
                    "text": "Dumngegka iti timek ti Apo a Diosmo, bayat ti panagsaok kenka, Emma Smith, anakko; ta pudno kunak kenka, annak a lallaki ken babbai iti pagariak amin dagiti umawat iti ebangheliok."
                },
                {
                    "number": 2,
                    "text": "Ikkanka iti paltiing maipanggep iti pagayatak; ket no napudnoka ken magnaka kadagiti dana ti saguday iti sangok, taginayonek ti biagmo, ken umawatka iti tawid iti Zion."
                },
                {
                    "number": 3,
                    "text": "Adtoy, pinakawannan dagiti basolmo, ket sika ti napili a babai, a tinudingak."
                },
                {
                    "number": 4,
                    "text": "Dika agdayamudom gapu kadagiti banag a dimo nakita, gapu ta di naipakita kenka ken iti lubong, gapu ta nakemko para iti dumteng a panawen."
                },
                {
                    "number": 5,
                    "text": "Ket naituding kenka a takem ti mangliwliwa iti katulongak a ni Joseph Smith, Jun., nga asawam, iti rigrigatna, babaen dagiti makaliwliwa a balikas, iti espiritu ti kinaemma."
                },
                {
                    "number": 6,
                    "text": "Ket sumurotka kenkuana iti panawen a papanna, ket agbalinka a para suratna, bayat ti kaawan ti para suratna, tapno mabalin nga ibaonko ti katulongak, ni Oliver Cowdery, iti kaano man a pagayatak."
                },
                {
                    "number": 7,
                    "text": "Ket maordenankanto babaen ti imana a mangilawlawag kadagiti nasantuan a kasuratan, ken mangigunamgunam iti simbaan, a maibatay iti maited kenka babaen ti Espirituk."
                },
                {
                    "number": 8,
                    "text": "Ta ipataynanto dagiti dakulapna kenka, ket awatemto ti Espiritu Santo, ket maitedto ti panawenmo nga agsurat, ken agadal iti adu."
                },
                {
                    "number": 9,
                    "text": "Ket saan a nasken nga agbutengka, ta tarabayennakanto ti asawam iti simbaan; ta para kadakuadanto ti nakaitudinganna, ta mabalin a maipalgakto amin a banag kadakuada, ania man a pagayatak, a maibatay iti pammatida."
                },
                {
                    "number": 10,
                    "text": "Ket pudno kunak kenka nga iwaksimto dagiti banag a nailubongan, ket sapulem dagiti banag a nasaysayaat."
                },
                {
                    "number": 11,
                    "text": "Ket maitedto kenka, met, ti panagpili kadagiti sagrado a himno, a kas iti pannakaitedto kenka, a makaay-ayo kaniak, nga addanto iti simbaanko."
                },
                {
                    "number": 12,
                    "text": "Ta maragsakan ti kararuak iti kanta ti puso; wen, kararag kaniak ti kanta dagiti nalinteg, ket masungbatanto babaen ti bendision kadagiti uloda."
                },
                {
                    "number": 13,
                    "text": "Gapuna, itag-ayyo ti pusoyo ket agrag-okayo, ket kumpetkayo kadagiti katulagan nga inaramidyo."
                },
                {
                    "number": 14,
                    "text": "Ituloymo ti espiritu ti kinaemma, ket agannadka iti kinapalangguad. Paragsakem ti kararuam iti asawam, ken iti dayag a dumtengto kenkuana."
                },
                {
                    "number": 15,
                    "text": "Ituloymo ti agtungpal kadagiti bilinko, ket umawatkanto iti korona ti kinalinteg. Ket malaksid no aramidem daytoy, iti yanko dikanto makaumay."
                },
                {
                    "number": 16,
                    "text": "Ket pudno, pudno, kunak kenka, a daytoy ti timekko nga agpaay iti amin. Amen."
                }
            ]
        },
        "/study/scriptures/dc-testament/dc/26": {
            "uri": "/study/scriptures/dc-testament/dc/26",
            "title": "Doktrina ken Katulagan 26",
            "data_type": "chapter",
            "chapter_name": "Benneg 26",
            "chapter_summary": [
                "1, Naiwanwanda a mangadal ken mangikasaba kadagiti nasantuan a kasuratan; 2, Napaneknekan ti paglintegan nga inanamongan ti kaaduan."
            ],
            "verses": [
                {
                    "number": 1,
                    "text": "Adtoy, kunak kadakayo nga ipaayyo ti panawenyo a mangadal kadagiti nasantuan a kasuratan, ken mangikasaba, ken mangpapigsa iti simbaan iti Colesville, ken iti panangaramidyo kadagiti trabahoyo iti daga, a kas kasapulan, agingga iti papanyo iti laud a mangangay iti sumaruno a taripnong; kalpasanna maipakaammonto ti aramidenyo."
                },
                {
                    "number": 2,
                    "text": "Ket maaramidto amin a banag babaen ti sapasap a pammalubos iti simbaan, babaen ti napasnek a kararag ken pammati, ta maawatyo amin a banag babaen ti pammati. Amen."
                }
            ]
        },
        "/study/scriptures/dc-testament/dc/27": {
            "uri": "/study/scriptures/dc-testament/dc/27",
            "title": "Doktrina ken Katulagan 27",
            "data_type": "chapter",
            "chapter_name": "Benneg 27",
            "chapter_summary": [
                "1–4, Naisagana dagiti simbolo a maaramat iti pannakiranud iti sakramento; 5–14, Nasken a makiranud iti sakramento ni Cristo ken dagiti katulonganna manipud iti amin a dispensasion; 15–18, Isuotyo ti sangabukel a kabal ti Dios."
            ],
            "verses": [
                {
                    "number": 1,
                    "text": "Denggem ti timek ni Jesucristo, ti Apom, ti Diosmo, ken ti Mannubbotmo, a napartak ken mannakabalin ti balikasna."
                },
                {
                    "number": 2,
                    "text": "Ta, adtoy, kunak kenka, a saan a napateg no ania man ti kanem wenno ania man ti inumem no makiranudka iti sakramento, no la ketdi ta aramidem a naitalimudok ti imatangmo iti gloriak—a manglaglagip iti Amak iti bagik a naipaay kadakayo, ken ti nagsayasay a darak a para iti pannakaugas dagiti basolyo."
                },
                {
                    "number": 3,
                    "text": "Gapuna, bilinenka, a dika gumatang iti arak wenno naingel a mainum dagiti kabusormo;"
                },
                {
                    "number": 4,
                    "text": "Gapuna, makiranudka iti awan sabali no di ti baro kenka; wen, iti daytoy ti pakabangonanto ti pagarian ti Amak iti daga."
                },
                {
                    "number": 5,
                    "text": "Adtoy, nainsiriban daytoy kaniak; gapuna, dika masdaaw, ta dumteng ti oras a makiinumakto kenka iti bunga ti ubas iti daga, ken ni Moroni, nga imbaonko kenka a mangipalgak iti Libro ni Mormon, a naglaon iti pakabuklan ti agnanayon nga ebangheliok, a nangitalkak kadagiti tulbek ti kasuratan maipanggep iti kasuratan ni Efraim;"
                },
                {
                    "number": 6,
                    "text": "Ken kasta met ken ni Elias, a nangitalkak kadagiti tulbek ti pannakaipatungpal ti pannakaisubli dagiti amin a banag a nagaon iti ngiwat dagiti amin a nasantuan a propeta manipud idi punganay ti lubong, a maipanggep kadagiti maudi nga aldaw;"
                },
                {
                    "number": 7,
                    "text": "Ken kasta met ken ni Juan nga anak ni Zacarias, a ni Zacarias sinarungkaran (ni)(ni Elias) ken nangikarianna a maaddaanto iti anak a lalaki, a Juan ti nagannanto, ket mapnonto iti espiritu ni Elias;"
                },
                {
                    "number": 8,
                    "text": "A ni Juan imbaonko kadakayo, dagiti katulongak, a Joseph Smith, Jun., ken Oliver Cowdery, a mangorden kadakayo iti umuna a kinasaserdote nga inawatyo, tapno matudingan ken maordenankayo a kas ken ni Aaron;"
                },
                {
                    "number": 9,
                    "text": "Ken kasta met ni Elias a propeta, a nangitalkak kadagiti tulbek ti bileg a mangisubli kadagiti puso dagiti amma kadagiti annak, ken dagiti puso dagiti annak kadagiti amma, tapno saan a masaplit ti sangabukel a lubong iti lunod;"
                },
                {
                    "number": 10,
                    "text": "Ken kasta met ken ni Jose, ken ni Jacob, ken ni Isaac, ken ni Abraham, dagiti ammayo, a nagtalinaedan dagiti kari;"
                },
                {
                    "number": 11,
                    "text": "Ken kasta met ken ni Miguel, wenno ni Adan, ti ama ti amin, ti prinsipe ti amin, ti Sibibiag iti Agnanayon."
                },
                {
                    "number": 12,
                    "text": "Ken kasta met ken ni Pedro, ken ni Santiago, ken ni Juan, nga imbaonko kadakayo, a nangordenak kadakayo ken namatalgedak kadakayo nga agbalin a kas apostol, ken naisangsangayan a saksi iti naganko, ken nangiggem kadagiti tulbek ti panagserbiyo ken kadagiti banag met laeng nga impalgakko kadakuada;"
                },
                {
                    "number": 13,
                    "text": "A nangtedak kadagiti tulbek ti pagariak, ken ti dispensasion ti ebanghelio kadagiti maudi a panawen; ken iti pannakatungpal dagiti panawen, a pangummongakto kadagiti amin a banag, dagiti adda iti langit, ken dagiti adda iti daga;"
                },
                {
                    "number": 14,
                    "text": "Ken kasta met kadagiti amin nga inted kaniak ti Ama iti ruar ti lubong."
                },
                {
                    "number": 15,
                    "text": "Gapuna, itag-ayyo ti puspusoyo ket agrag-okayo, ken patibkerenyo dagiti lomoyo, ket alaenyo ti sibubukel a kabalko, tapno madaeranyo ti dakes nga aldaw, iti pannakaaramidyo iti amin, tapno makatakderkayo."
                },
                {
                    "number": 16,
                    "text": "Agtakderkayo, ngarud, a napatibker dagiti lomoyo iti kinapudno, nga adda iti kabal ti kinalinteg, ken naitapar iti dapanyo ti pannakaisagana ti ebanghelio ti kappia, a nangibaonak kadagiti anghelko a maipakumit kadakayo;"
                },
                {
                    "number": 17,
                    "text": "A mangala iti kalasag ti pammati tapno kabaelanyonto a sanggaen amin dagiti nakaam-amak a pana dagiti nadangkes;"
                },
                {
                    "number": 18,
                    "text": "Ken alaenyo ti bistukol ti pannakaisalakan, ken ti espada ti Espirituk, nga ibukbokkonto kadakayo, ken ti balikasko nga ipalgakko kadakayo, ken nakanunongan a mangsagid kadagiti amin a banag a dawatenyo kaniak, ken agtalinaedkayo a napudno agingga nga umayak, ket maitag-aykayonto, tapno sadino man a yanko addakayonto met. Amen."
                }
            ]
        },
        "/study/scriptures/dc-testament/dc/28": {
            "uri": "/study/scriptures/dc-testament/dc/28",
            "title": "Doktrina ken Katulagan 28",
            "data_type": "chapter",
            "chapter_name": "Benneg 28",
            "chapter_summary": [
                "1–7, Iggem ni Joseph Smith dagiti tulbek dagiti kinadatdatlag, ket isu laeng ti makaawat kadagiti paltiing a para iti Simbaan; 8–10, Nasken a kasabaan ni Oliver Cowdery dagiti Lamanite; 11–16, Inallilaw ni Satanas ni Hiram Page ket inikkanna iti sinsinan a paltiing."
            ],
            "verses": [
                {
                    "number": 1,
                    "text": "Adtoy, ibagak kenka, Oliver, a maitedto kenka a mangngegnakanto ti simbaan iti amin a banag nga isuromto kadakuada babaen ti Mangliwliwa, maipanggep kadagiti paltiing ken bilin nga intedko."
                },
                {
                    "number": 2,
                    "text": "Ngem, adtoy, pudno, pudno, kunak kenka, awan ti asino man a matudinganto nga umawat kadagiti bilin ken paltiing iti daytoy a simbaan malaksid iti katulongak a ni Joseph Smith, Jun., ta inawatna ida a kas ken ni Moises."
                },
                {
                    "number": 3,
                    "text": "Ket natulnogkanto koma kadagiti banag nga itedkonto kenkuana, a kas ken ni Aaron, a mangipakdaar a sipapammati kadagiti bilin ken paltiing, nga addaan iti bileg ken turay iti simbaan."
                },
                {
                    "number": 4,
                    "text": "Ket no iturongnaka ti Mangliwliwa iti ania man nga oras nga agsao wenno mangisuro, wenno iti amin nga oras babaen ti bilin iti simbaan, aramidemto."
                },
                {
                    "number": 5,
                    "text": "Ngem saankanto nga agsurat babaen ti bilin, ngem babaen ti sirib;"
                },
                {
                    "number": 6,
                    "text": "Ken saanmonto a bilinen ti adda iti ulom, ken ti adda iti ulo ti simbaan;"
                },
                {
                    "number": 7,
                    "text": "Ta intedko kenkuana dagiti tulbek ti kinadatdatlag, ken dagiti paltiing a naitalimeng, agingga nga itudingkonto kadakuada ti panangsukatda kenkuana."
                },
                {
                    "number": 8,
                    "text": "Ket ita, adtoy, kunak kenka a mapanka kadagiti Lamanite ket ikasabam ti ebangheliok kadakuada; ket no awatenda la ketdi ti pannursurona ibilinmo ti pannakaipasdek ti simbaanko kadakuada; ket maaddaanka iti paltiing, ngem dimo isurat ida babaen ti bilin."
                },
                {
                    "number": 9,
                    "text": "Ket ita, adtoy, kunak kenka a saan a naipalgak, ket awan ti tao a makaammo iti pakabangonan ti siudad ti Zion, ngem maitedto iti masakbayan. Adtoy, kunak kenka nga itinto nagbedngan dagiti Lamanite."
                },
                {
                    "number": 10,
                    "text": "Dimonto panawan daytoy a lugar agingga a malpas ti taripnong; ket matudinganto ti katulongak a ni Joseph a mangiturong iti taripnong babaen ti timekda, ket no ania ti ibagana kenka ibagam."
                },
                {
                    "number": 11,
                    "text": "Ket manen, alaem ti kabsatmo, ni Hiram Page, iti nagbaetanyo laeng, ket ibagam kenkuana a saan a nagtaud kaniak dagiti insuratna manipud iti dayta a bato ken kasta met nga inallilaw ni Satanas;"
                },
                {
                    "number": 12,
                    "text": "Ta, adtoy, saan a naituding kenkuana dagitoy a banag, wenno awan ti ania man a natudingan iti daytoy a simbaan a maisuppiat kadagiti katulagan ti simbaan."
                },
                {
                    "number": 13,
                    "text": "Ta nasken a naurnos ti pannakaaramid dagiti amin a banag, ken babaen ti sapasap a pammalubos iti simbaan, babaen ti kararag ti pammati."
                },
                {
                    "number": 14,
                    "text": "Ket tumulongkanto a mangrisut kadagitoy a banag, a maibatay kadagiti katulagan ti simbaan, sakbay ti panagdaliasatmo a mapan kadagiti Lamanite."
                },
                {
                    "number": 15,
                    "text": "Ket maitedto kenka iti panawen a papanmo, agingga iti panawen a panagsublimto, no ania ti aramidem."
                },
                {
                    "number": 16,
                    "text": "Ket nasken nga ungapemto ti ngiwatmo iti amin nga oras, iti panangipakdaarmo iti ebangheliok iti timek a mangidirdir-i. Amen."
                }
            ]
        },
        "/study/scriptures/dc-testament/dc/29": {
            "uri": "/study/scriptures/dc-testament/dc/29",
            "title": "Doktrina ken Katulagan 29",
            "data_type": "chapter",
            "chapter_name": "Benneg 29",
            "chapter_summary": [
                "1–8, Ummongen ni Cristo dagiti pilina; 9–11, Mangrugi ti Millennium iti yaayna; 12–13, Ukomento dagiti Sangapulo-ket-dua amin nga Israel; 14–21, Mapasamak dagiti tanda, angol, ken kinaliday sakbay ti Maikadua a Yaay; 22–28, Sumaruno ti maudi a panagungar ken ti kaudian a panangukom iti Millennium; 29–35, Naespirituan amin a banag iti Apo; 36–39, Napapanaw ti sairo ken ti buyotna iti langit tapno mangsulisog iti tao; 40–45, Yeg ti Pannakatnag ken Pannakasubbot ti pannakaisalakan; 46–50, Masubbot dagiti babassit nga ubbing babaen ti Pannubbot."
            ],
            "verses": [
                {
                    "number": 1,
                    "text": "Denggenyo ti timek ni Jesucristo, ti Mannubbotyo, ti Naindaklan a Siak, a ti takiag ti kaasina ti nangsubbot kadagiti basolyo;"
                },
                {
                    "number": 2,
                    "text": "A mangummongto kadagiti taona a kas iti panangummong ti pamusian kadagiti piekna iti sirok dagiti payakna, a kas iti kaadunto ti dumngeg iti timekko ken ipakumbaba ti bagbagida iti sangok, ken mangawag kaniak babaen ti nabileg a kararag."
                },
                {
                    "number": 3,
                    "text": "Adtoy, pudno, pudno, kunak kadakayo, nga iti daytoy a kanito napakawanen dagiti basolyo, ngarud awatenyo dagitoy a banag; ngem laglagipenyo a saankayon nga agbasol, no saan umay dagiti peggad kadakayo."
                },
                {
                    "number": 4,
                    "text": "Pudno, kunak kadakayo a napilikayo iti lubong a mangipakdaar iti ebangheliok iti timek a mangidirdir-i, a kas iti aweng ti trumpeta."
                },
                {
                    "number": 5,
                    "text": "Itag-ayyo ti puspusoyo ket agragsakkayo, ta addaak iti tengngayo, ket siak ti mangibabaet kadakayo iti Ama; ket pagayatanna nga ited kadakayo ti pagarian."
                },
                {
                    "number": 6,
                    "text": "Ket, kas naisurat—Ania man ti dawatenyonto a sipapammati, iti panagkaykaysayo iti kararag a maibatay iti bilinko, maawatyonto."
                },
                {
                    "number": 7,
                    "text": "Ket natudingankayo a mangipatungpal iti panaguummong dagiti pilik; ta denggen dagiti pilik ti timekko ken saanda a patangkenen ti puspusoda;"
                },
                {
                    "number": 8,
                    "text": "Gapuna nangted ti Ama iti paulog nga aguummongdanto iti maysa a lugar iti rabaw ti daga, a mangisagana iti puspusoda ken agsagana iti amin a banag a para iti aldaw a pannakayeg ti panagtutuok ken pannakadadael kadagiti nadangkes."
                },
                {
                    "number": 9,
                    "text": "Ta asidegen ti oras ken magawgaw-aten ti aldaw a pannakaluom ti daga; ket agbalinto a kasla punget amin dagiti napalangguad ken isuda nga agar-aramid iti kinadangkes; ket puorakto ida, kinuna ti Apo ti Pangen, tapno mapukaw ti kinadangkes iti daga;"
                },
                {
                    "number": 10,
                    "text": "Ta asidegen ti oras, ket nasken a matungpalto ti imbaga dagiti apostolko; ta no imbagada mapasamakto;"
                },
                {
                    "number": 11,
                    "text": "Ta ipalgakkonto ti bagik manipud iti langit nga addaan bileg ken naindaklan a dayag, nga adda amin dagiti pangen sadiay, ket makipagnaed iti kinalinteg kadagiti tao iti daga iti sangaribu a tawen, ket saanto a tumakder dagiti nadangkes."
                },
                {
                    "number": 12,
                    "text": "Ket manen, pudno, pudno, kunak kadakayo, ket naited ti natibker a paulog, babaen ti pagayatan ti Ama, a dagiti apostolko, dagiti Sangapulo-ket-dua a kaduak iti panagserbik idiay Jerusalem, agtakderdanto iti makanawanko iti aldaw a yaayko iti kasla adigi nga apuy, a sikakawes iti roba ti kinalinteg, nga addaan iti korona kadagiti uloda, a nadayag a kas kaniak, a mangukom iti sangabukel a balay ti Israel, a kas iti kaadu ti nangayat kaniak ken nangtungpal kadagiti bilinko, ket awanen ti sabali."
                },
                {
                    "number": 13,
                    "text": "Ta aguninto ti trumpeta iti nabayag ken napigsa, a kas iti Bantay Sinai, ket aggingginedto iti intero a daga, ket umasidegdanto—wen, uray pay dagiti natay a natay kaniak, nga umawat iti korona ti kinalinteg, ken makawesan, a kas kaniak, a kumuyog kaniak, tapno sangsangkamaysakami."
                },
                {
                    "number": 14,
                    "text": "Ngem, adtoy, kunak kadakayo a sakbay a dumteng daytoy naindaklan nga aldaw agsipngetto ti init, ket agarindaraento ti bulan, ken agtinnagto dagiti bituen manipud iti langit, ken addanto dagiti nain-indaklan a tanda iti langit iti ngato ken iti daga iti baba;"
                },
                {
                    "number": 15,
                    "text": "Ket addanto sangsangit ken anug-og kadagiti pangen ti tattao;"
                },
                {
                    "number": 16,
                    "text": "Ket addanto maibaon a napigsa a bagyo ti uraro a mangdadael kadagiti mula iti daga."
                },
                {
                    "number": 17,
                    "text": "Ket mapasamakto, gapu iti kinadangkes ti lubong, a balsekto dagiti nadangkes, ta saandanto nga agbabawi; ta napnon ti kopa ti pungtotko; ta adtoy, saanto nga ugasan ti darak ida no saandak a denggen."
                },
                {
                    "number": 18,
                    "text": "Gapuna, siak nga Apo a Dios mangibaonakto iti adu a ngilaw iti rabaw ti daga, a mangtengngel kadagiti agindeg sadiay, ken mangan iti lasagda, ken mangigges kadakuada;"
                },
                {
                    "number": 19,
                    "text": "Ket sumkilto dagiti dilada tapno saanda a makapagsao iti maibusor kaniak; ket marupsanto ti lasagda kadagiti tulangda, ken dagiti matada kadagiti abutda;"
                },
                {
                    "number": 20,
                    "text": "Ket mapasamakto a lamutento ida dagiti ayup iti kabakiran ken dagiti tumatayab iti tangatang."
                },
                {
                    "number": 21,
                    "text": "Ket ti dakkel ken makarimon a simbaan, nga isu ti pannakiabig iti intero a daga, duprakento ti mangrunot nga apuy, a maibatay iti nagaon iti ngiwat ni Ezekiel a propeta, a nangisao kadagitoy a balikas, a saan la a mapasamak ngem awan duadua a nasken, bayat ti kaaddak, ta saanto nga agturay dagiti makarimon nga aramid."
                },
                {
                    "number": 22,
                    "text": "Ket manen, pudno, pudno, kunak kadakayo nga inton aggibus ti sangaribu a tawen, ket rugian manen dagiti tao a pagindidiammuan ti Diosda, isalakankonto ti daga ngem iti bassit a panawen;"
                },
                {
                    "number": 23,
                    "text": "Ket dumtengto ti kanibusanan, ket marunotto ken mapukaw ti langit ken ti daga, ket addanto baro a langit ken baro a daga."
                },
                {
                    "number": 24,
                    "text": "Ta mapukawto amin a daan a banag, ket agbalinto a baro amin dagiti banag, uray pay ti langit ken ti daga, ken amin nga adda kadagitoy, tattao man ken dagiti ayup, dagiti tumatayab iti tangatang, ken dagiti ikan iti baybay;"
                },
                {
                    "number": 25,
                    "text": "Ket awan uray maysa a buok, wenno kabassitan a banag, ti mapukawto, ta aramid ti imak."
                },
                {
                    "number": 26,
                    "text": "Ngem, adtoy, pudno kunak kadakayo, sakbay a mapukawto ti daga, puyotento ni Miguel, ti arkanghelko, ti trumpetana, kalpasanna bumangonto amin dagiti natay, ta aglukatto dagiti tanemda, ket rummuardanto—wen, isuda amin."
                },
                {
                    "number": 27,
                    "text": "Ket maummongto dagiti nalinteg iti makanawanko iti agnanayon a biag; ket ibainkonto iti Ama dagiti nadangkes iti makanigidko;"
                },
                {
                    "number": 28,
                    "text": "Gapuna kunakto kadakuada—Adaywandak, dakayo a nailunod, mapankayo iti agnanayon nga apuy, a naisagana para iti sairo ken dagiti anghelna."
                },
                {
                    "number": 29,
                    "text": "Ket ita, adtoy, kunak kadakayo, pulos iti ania man a panawen nga impakdaarko manipud ti bukodko a ngiwat a nasken nga agsublida, ta saanda a makaumay iti yanko, ta awan ti bilegda."
                },
                {
                    "number": 30,
                    "text": "Ngem laglagipenyo a saan a naited amin a pangngeddengko kadagiti tao; ken iti panagaon dagiti balikas iti ngiwatko kasta met ti pannakatungpalda, a ti umunanto ti maudi, ken ti maudi ti umunanto iti amin a banag ania man a pinarsuak babaen ti balikas ti bilegko, nga isu ti bileg ti Espirituk."
                },
                {
                    "number": 31,
                    "text": "Ta babaen ti bileg ti Espirituk pinarsuak ida; wen, amin a banag a naespirituan wenno naindagaan—"
                },
                {
                    "number": 32,
                    "text": "Umuna ti naespirituan, maikadua ti naindagaan, nga isu ti pangrugian ti aramidko; ket manen, umuna ti naindagaan, ket maikadua ti naespirituan, nga isu ti maudi iti aramidko—"
                },
                {
                    "number": 33,
                    "text": "Agsasaoak kadakayo tapno gagangay ti pannakaawatyo; ngem iti bagik awan ti patinggana dagiti aramidko, wenno pangrugianda; ngem naited kadakayo tapno maawatanyo, gapu ta dinawatyo kaniak ken naited."
                },
                {
                    "number": 34,
                    "text": "Gapuna, pudno kunak kadakayo a naespirituan amin a banag kaniak, ket saan iti ania man a kanito a nangtedak kadakayo iti paglintegan a naindagaan; wenno asino man a tao, wenno dagiti annak ti tattao; wenno ken ni Adan, nga amayo, a pinarsuak."
                },
                {
                    "number": 35,
                    "text": "Adtoy, intedko kenkuana a nasken ti panagbalinna nga agtignay iti bagina; ket nangtedak kenkuana iti bilin, ngem awan ti intedko a naindagaan a bilin kenkuana, ta naespirituan dagiti bilinko; saanda a gagangay wenno naindagaan, wenno nailubongan wenno nagartem."
                },
                {
                    "number": 36,
                    "text": "Ket napasamak a ni Adan, iti pannakasulisogna iti sairo—ta, adtoy, immun-una ti sairo ngem ni Adan, ta nagsukir kaniak, a kinunana, Itdem kaniak ti dayawmo, nga isu ti bilegko; ken kasta met ti apagkatlo ti pangen iti langit inyadayona kaniak gapu iti kinawayada nga agpili;"
                },
                {
                    "number": 37,
                    "text": "Ket napatapuakda, ket kasta ti yaay ti sairo ken dagiti anghelna;"
                },
                {
                    "number": 38,
                    "text": "Ket, adtoy, adda lugar a naisagana kadakuada manipud pay idi damo, lugar nga isu ti impierno."
                },
                {
                    "number": 39,
                    "text": "Ket nasken unay a sulisogen ti sairo dagiti annak ti tattao, wenno saanda nga agtignay iti bagbagida; ta no dida koma nakaraman iti pait dida ammo ti nasam-it—"
                },
                {
                    "number": 40,
                    "text": "Gapuna, napasamak a sinulisog ti sairo ni Adan, ket nangan iti maiparit a bunga ket naglabsing iti bilin, a pinaituray iti pagayatan ti sairo, gapu ta simmuko iti sulisog."
                },
                {
                    "number": 41,
                    "text": "Gapuna, siak, ti Apo a Dios, imbilinko a nasken a mapapanaw iti Minuyongan ti Eden, manipud iti imatangko, gapu iti panaglabsingna, a nagbalinanna a natay iti naespirituan, nga isu ti immuna nga ipapatay, a kas iti dayta met la nga ipapatay nga isu ti maudi nga ipapatay a naespirituan, a maibaganto kadagiti nadangkes inton kunak: Umadayokayo, dakayo a nailunod."
                },
                {
                    "number": 42,
                    "text": "Ngem, adtoy, kunak kadakayo a, siak, ti Apo a Dios, intedko ken ni Adan ken iti bukelna, a nasken a saanda a matay a kas iti naindagaan nga ipapatay, agingga a siak, ti Apo a Dios, nasken a mangibaonak kadagiti anghel a mangipakdaar kadakuada iti panagbabawi ken pannakasubbot, babaen ti pammati iti nagan ti Bugbugtong nga Anakko."
                },
                {
                    "number": 43,
                    "text": "Ket kasta ti panangtudingko siak, nga Apo a Dios, iti tao kadagiti aldaw a pannakapadasna—tapno babaen ti gagangay nga ipapatayna agungarto iti saan nga ipapatay iti agnanayon a biag, a kas iti kaadu ti mamati;"
                },
                {
                    "number": 44,
                    "text": "Ket isuda a di mamati iti agnanayon a pannakailunod; ta saandanto a masubbot manipud iti naespirituan a pannakatnagda, gapu ta saanda nga agbabawi;"
                },
                {
                    "number": 45,
                    "text": "Ta kaykayatda ti kinasipnget ngem ti lawag, ken dakes dagiti aramidda, ken awatenda dagiti tangdanda iti inlistada a surotenda."
                },
                {
                    "number": 46,
                    "text": "Ngem adtoy, kunak kadakayo, a masubbot dagiti babassit nga ubbing manipud iti pamuon ti lubong babaen ti Bugbugtongko;"
                },
                {
                    "number": 47,
                    "text": "Gapuna, saanda a makapagbasol, ta saan a naikkan ni Satanas iti bileg a mangsulisog kadagiti babassit nga ubbing, agingga a mangrugida nga agbalin nga adda sungsungbatanda kaniak;"
                },
                {
                    "number": 48,
                    "text": "Ta naited kadakuada a kas pagayatak, a maibatay iti pakaragsakak, a mabalin a magun-od dagiti naindaklan a banag iti ima dagiti ammada."
                },
                {
                    "number": 49,
                    "text": "Ket, manen, kunak kadakayo, nga asino man nga addaan iti pannakaammo, diak kadi imbilin nga agbabawi?"
                },
                {
                    "number": 50,
                    "text": "Ket isu nga awanan iti pannakaawat, agtalinaed kaniak nga agaramid a maibatay iti naisurat. Ket ita awanen ti ipakdaarko kadakayo iti daytoy a kanito. Amen."
                }
            ]
        },
        "/study/scriptures/dc-testament/dc/30": {
            "uri": "/study/scriptures/dc-testament/dc/30",
            "title": "Doktrina ken Katulagan 30",
            "data_type": "chapter",
            "chapter_name": "Benneg 30",
            "chapter_summary": [
                "1–4, Nadusa ni David Whitmer iti dina panagserbi a sireregta; 5–8, Kuyogen ni Peter Whitmer, Jr., ni Oliver Cowdery nga agmision kadagiti Lamanite; 9–11, Natudingan ni John Whitmer a mangikasaba iti ebanghelio."
            ],
            "verses": [
                {
                    "number": 1,
                    "text": "Adtoy, kunak kenka, David, a nagbutengka iti tao ket saanka a nagtalek kaniak iti pigsa a kinalikagumam."
                },
                {
                    "number": 2,
                    "text": "Ngem naitalimudok ti panunotmo kadagiti banag iti daga nga ad-adda ngem kadagiti banag nga adda kaniak, ti Namarsuam, ken iti panagserbi a nakaitudingam; ket saanka a dimngeg iti Espirituk, ken kadagiti naituding kenka, ngem naaritka kadagiti diak imbilin."
                },
                {
                    "number": 3,
                    "text": "Gapuna, nabatika nga agsaludsod iti bagim iti imak, ken agamiris kadagiti banag nga inawatmo."
                },
                {
                    "number": 4,
                    "text": "Ket agnaedkanto iti balay ti amam, agingga nga ikkanka iti ad-adu pay a bilin. Ket makiramankanto iti panagserbi iti simbaan, ken iti imatang ti lubong, ken kadagiti luglugar iti aglawlaw. Amen."
                },
                {
                    "number": 5,
                    "text": "Adtoy, kunak kenka, Peter, nga agdaliasatkayo iti kabsatmo a ni Oliver; ta dimtengen ti panawen a nasken unay kaniak nga ungapemto ti ngiwatmo a mangipakdaar iti ebangheliok; ngarud, dika agbuteng, ngem denggem dagiti balikas ken pammagbaga ti kabsatmo, nga itednanto kenka."
                },
                {
                    "number": 6,
                    "text": "Ket rigatmonto amin dagiti rigatna, nga iti panangitag-aymo iti pusom kaniak iti kararag ken pammati, para iti pannakaisalakanyo; ta intedko ti bileg kenkuana a mangbangon iti simbaanko kadagiti Lamanite;"
                },
                {
                    "number": 7,
                    "text": "Ket awan ti tinudingak nga agbalin a mamagbagana iti simbaan, maipanggep kadagiti banag ti simbaan, malaksid ti kabsatna, ni Joseph Smith, Jun."
                },
                {
                    "number": 8,
                    "text": "Gapuna, denggem dagitoy a banag ket agregtaka a mangtungpal kadagiti bilinko, ket maparaburankanto iti agnanayon a biag. Amen."
                },
                {
                    "number": 9,
                    "text": "Adtoy, kunak kenka, katulongak a John, nga irugimto manipud iti daytoy a kanito nga ipakdaar ti ebangheliok, a kas iti aweng ti trumpeta."
                },
                {
                    "number": 10,
                    "text": "Ket agtrabahokanto ken ni kabsatmo a Philip Burrough, ken iti aglawlaw ti lugar, wen, iti sadino man a pakangngegan kenka, agingga a bilinenka a pumanaw."
                },
                {
                    "number": 11,
                    "text": "Ket ti sibubukel a trabahom addanto iti Zion, iti amin a kararuam, manipud ita; wen, ungapemto ti ngiwatmo para kaniak, a saan nga agbuteng iti mabalin nga aramiden ti tao, ta addaak kenka. Amen."
                }
            ]
        },
        "/study/scriptures/dc-testament/dc/31": {
            "uri": "/study/scriptures/dc-testament/dc/31",
            "title": "Doktrina ken Katulagan 31",
            "data_type": "chapter",
            "chapter_name": "Benneg 31",
            "chapter_summary": [
                "1–6, Natudingan ni Thomas B. Marsh a mangikasaba iti ebanghelio ken naipanamnama kenkuana ti pagimbagan ti kaamaanna; 7–13, Nabagbagaan nga aganus, kanayon nga agkararag, ken sumurot iti Mangliwliwa."
            ],
            "verses": [
                {
                    "number": 1,
                    "text": "Thomas, anakko, mabendisionanka gapu iti pammatim iti aramidko."
                },
                {
                    "number": 2,
                    "text": "Adtoy, naaddaanka iti adu a rigat gapu iti kaamaam; nupay kasta, bendisionankanto ken ti kaamaam, wen, dagiti annakmo a babassit; ket dumtengto ti aldaw a mamati ken maammuanda ti pudno ket makikaysadanto kenka iti simbaanko."
                },
                {
                    "number": 3,
                    "text": "Itag-aymo ti pusom ket agrag-oka, ta dimtengen ti oras ti misionmo; ket lumukayton ti dilam, ket ipakdaarmonto ti naimbag a damag ti naindaklan a rag-o iti daytoy a kaputotan."
                },
                {
                    "number": 4,
                    "text": "Ipakdaarmonto dagiti banag a naipalgak iti katulongak, a ni Joseph Smith, Jun. Rugiamon ti mangasaba manipud iti daytoy a kanito, wen, ti agani iti kataltalonan a purawen tapno mapuoran."
                },
                {
                    "number": 5,
                    "text": "Ngarud, ipakanmo ti kumpaymo iti amin a kararuam, ket mapakawanka kadagiti basolmo, ket agbaklaykanto iti binettek, ta maikari ti agtartrabaho iti tangdanna. Gapuna, agbiagto ti kaamaam."
                },
                {
                    "number": 6,
                    "text": "Adtoy, pudno kunak kenka, umadayoka kadakuada iti apagbiit laeng a panawen, ket ipakdaarmo ti balikasko, ket isaganakto ti lugar a para kadakuada."
                },
                {
                    "number": 7,
                    "text": "Wen, luktakto ti puspuso dagiti tao, ket awatendakanto. Ket ipasdekkonto ti simbaan babaen ti imam;"
                },
                {
                    "number": 8,
                    "text": "Ket patibkeremto ida ken isaganam ida iti kanito a panaguummongdanto."
                },
                {
                    "number": 9,
                    "text": "An-anusam dagiti rigat, dimo idanem dagiti agidanem. Iturongmo ti balaymo babaen ti kinaemma, ken agtalinaedka a natibker."
                },
                {
                    "number": 10,
                    "text": "Adtoy, kunak kenka nga agbalinkanto a mangngagas iti simbaan, ngem saan nga iti lubong, ta didakanto awaten."
                },
                {
                    "number": 11,
                    "text": "Mapanka iti sadino man a pagayatak, ket itedto kenka ti Mangliwliwa ti aramidem ken no sadino ti papanam."
                },
                {
                    "number": 12,
                    "text": "Agkararagka a kanayon, amangan ta maikursongka iti sulisog ket mapukawmo ti gunggonam."
                },
                {
                    "number": 13,
                    "text": "Agbalinka a napudno agingga iti panungpalan, ket iti kasta, addaak kenka. Saan a naggapu iti tao wenno kadagiti tao dagitoy a balikas, ngem kaniak, uray pay ni Jesucristo, ti Mannubbotmo, babaen ti pagayatan ti Ama. Amen."
                }
            ]
        },
        "/study/scriptures/dc-testament/dc/32": {
            "uri": "/study/scriptures/dc-testament/dc/32",
            "title": "Doktrina ken Katulagan 32",
            "data_type": "chapter",
            "chapter_name": "Benneg 32",
            "chapter_summary": [
                "1–3, Natudingan da Parley P. Pratt ken Ziba Peterson a mangasaba kadagiti Lamanite ken mangkuyog kada Oliver Cowdery ken Peter Whitmer, Jr.; 4–5, Nasken nga agkararagda tapno maawatanda dagiti nasantuan a kasuratan."
            ],
            "verses": [
                {
                    "number": 1,
                    "text": "Ket ita maipanggep iti katulongak a ni Parley P. Pratt, adtoy, kunak kenkuana a bayat ti kaaddak pagayatak nga ipakdaarnanto ti ebangheliok ken adalennak, ken agbalin a naemma ken napakumbaba ti panagpuspusona."
                },
                {
                    "number": 2,
                    "text": "Ket dayta nga intudingko kenkuana a sumurot kadagiti katulongak, a da Oliver Cowdery ken Peter Whitmer, Jun., a mapan kadagiti Lamanite iti langalang."
                },
                {
                    "number": 3,
                    "text": "Ket sumurotto met kadakuada ni Ziba Peterson; ken sumurotakto met kadakuada ket addaak iti tengngada; ket siak ti mangibabaet kadakuada iti Ama, ket awanto ti agballigi a bumusor kadakuada."
                },
                {
                    "number": 4,
                    "text": "Ket imutektekandanto dayta a naisurat, ket agpammarangdanto nga awan ti sabali a paltiing; ket kanayonto nga agkararagda tapno ipakitak ti isu met laeng para iti pannakaawatda."
                },
                {
                    "number": 5,
                    "text": "Ket imutektekandanto dagitoy a balikas ket saanda a pagduaduaan, ket bendisionakto ida. Amen."
                }
            ]
        },
        "/study/scriptures/dc-testament/dc/33": {
            "uri": "/study/scriptures/dc-testament/dc/33",
            "title": "Doktrina ken Katulagan 33",
            "data_type": "chapter",
            "chapter_name": "Benneg 33",
            "chapter_summary": [
                "1–4, Maawagan dagiti agtartrabaho a mangipakdaar iti ebanghelio iti maikasangapulo-ket-maysa nga oras; 5–6, Maipasdek ti Simbaan, ket maummong dagiti pili; 7–10, Agbabawikayo, ta asidegen ti pagarian ti langit; 11–15, Mabangon ti Simbaan iti panuli ti ebanghelio; 16–18, Agsaganakayo iti yaay ti Nobio."
            ],
            "verses": [
                {
                    "number": 1,
                    "text": "Adtoy, kunak kadakayo, katulongak nga Ezra ken Northrop, luktanyo dagiti lapayagyo ket denggenyo ti timek ti Apo a Diosyo, a ti balikasna napartak ken nabileg, natadtadem ngem ti dua ti tademna nga espada, a mamagsisina kadagiti susuop ken pata, kararua ken espiritu; ken isu ti mannukod kadagiti panunot ken panggep ti puso."
                },
                {
                    "number": 2,
                    "text": "Ta pudno, pudno, kunak kadakayo a naawagankayo a mangipigsa iti timekyo a kas iti aweng ti trumpeta, a mangipakdaar iti ebangheliok kadagiti killo ken barusngi a kaputotan."
                },
                {
                    "number": 3,
                    "text": "Ta adtoy, purawen ti kataltalonan a pagapitan; ken maikasangapulo-ket-maysan nga oras, ken ti maudi a gundaway a panagayabko iti agtrabaho iti bangkagko."
                },
                {
                    "number": 4,
                    "text": "Ket nadadaelen a namimpinsan ti bangkagko; ket sumagmamano laeng ti agar-aramid iti nasayaat; ket nagbiddutda iti namin-adu a gundaway gapu kadagiti panaginsasaserdote, nga addaan amin iti narugit a pampanunot."
                },
                {
                    "number": 5,
                    "text": "Ket pudno, pudno, kunak kadakayo, nga impasdekko daytoy a simbaan ken inyawagko manipud iti langalang."
                },
                {
                    "number": 6,
                    "text": "Ken kasta met nga ummongek dagiti pilik manipud iti uppat a suli ti daga, a kas iti kaadu ti mamatinto kaniak, ken dumngeg iti timekko."
                },
                {
                    "number": 7,
                    "text": "Wen, pudno, pudno, kunak kadakayo, a purawen ti kataltalonan a pagapitan; gapuna, ipakanyo dagiti kumpayyo, ket aganikayo iti amin a kabaelan, panunot ken pigsayo."
                },
                {
                    "number": 8,
                    "text": "Ungapenyo dagiti ngiwatyo ket mapunnodanto, ket agbalinkayonto a kas iti daydi nagkauna a Nephi, a nagdaliasat iti langalang manipud iti Jerusalem."
                },
                {
                    "number": 9,
                    "text": "Wen, ungapenyo dagiti ngiwatyo ket saankayo nga aggudeng, ket agbaklaykayonto iti binettek, ta ngarud, addaak kadakayo."
                },
                {
                    "number": 10,
                    "text": "Wen, ungapenyo dagiti ngiwatyo ket mapunnodanto, nga agkuna: Agbabawikayo, agbabawikayo, ket isaganayo ti dalan nga agturong iti Apo, ket aramidenyo a nalinteg dagiti danana; ta asidegen ti pagarian ti langit;"
                },
                {
                    "number": 11,
                    "text": "Wen, agbabawi ken agpabuniagkayo, tunggal maysa kadakayo, para iti pannakaugas ti basbasolyo; wen, agpabuniagkayo iti danum, sa kalpasanna umay ti pannakabuniag iti apuy ken iti Espiritu Santo."
                },
                {
                    "number": 12,
                    "text": "Adtoy, pudno, pudno, kunak kadakayo, daytoy ti ebangheliok; ket laglagipenyo a mamatidanto kaniak wenno awanto a pulos ti pannakaisalakanda;"
                },
                {
                    "number": 13,
                    "text": "Ket iti daytoy a bato bangonekto ti simbaanko; wen, iti daytoy a bato ti bangonenkayo, ket no agtultuloykayo, saanto nga agballigi kadakayo dagiti ruangan ti impierno."
                },
                {
                    "number": 14,
                    "text": "Ket malagipyonto dagiti sinurat ken katulagan ti simbaan a tungpalenyo."
                },
                {
                    "number": 15,
                    "text": "Ket asino man nga addaan iti pammati patalgedanyonto iti simbaanko, babaen ti panangipatay kadagiti dakulap, ket isagutkonto kadakuada ti sagut ti Espiritu Santo."
                },
                {
                    "number": 16,
                    "text": "Ket intedko ti Libro ni Mormon ken dagiti nasantuan a kasuratan a mangiwanwan kadakayo; ket tignayen ti bileg ti Espirituk amin a banag."
                },
                {
                    "number": 17,
                    "text": "Gapuna, agbalinkayo a napudno, a kanayon nga agkararag, a sigagangat ken agdardarang dagiti silawyo, ken seddenyo, tapno sisasaganakayo iti yaay ti Nobio—"
                },
                {
                    "number": 18,
                    "text": "Ta adtoy, pudno, pudno, kunak kadakayo, nga umayakto a di agtantan. Pudno a kasta. Amen."
                }
            ]
        },
        "/study/scriptures/dc-testament/dc/34": {
            "uri": "/study/scriptures/dc-testament/dc/34",
            "title": "Doktrina ken Katulagan 34",
            "data_type": "chapter",
            "chapter_name": "Benneg 34",
            "chapter_summary": [
                "1–4, Agbalin nga annak ti Dios dagiti napudno babaen ti Pannubbot; 5–9, Isagana ti pannakaikasaba ti ebanghelio ti dana para iti Maikadua a Yaay; 10–12, Umay ti padto babaen ti bileg ti Espiritu Santo."
            ],
            "verses": [
                {
                    "number": 1,
                    "text": "Anakko nga Orson, imdengan ken denggem ken imutektekam no ania, Siak, nga Apo a Dios, a kas ken ni Jesucristo a Mannubbotmo, ti sawekto kenka;"
                },
                {
                    "number": 2,
                    "text": "Ti silaw ken ti biag ti lubong, ti silaw nga agrimat iti kasipngetan ken saan a maawatan ti kasipngetan;"
                },
                {
                    "number": 3,
                    "text": "Isu a nangayat iti lubong a nangtedanna iti bukodna a biag, tapno kas iti kaadu ti mamati makapagbalinda nga annak ti Dios. Gapuna sika ti anakko;"
                },
                {
                    "number": 4,
                    "text": "Ket mabendisionanka gapu ta namatika;"
                },
                {
                    "number": 5,
                    "text": "Ket ad-adda pay a mabendisionanka gapu ta inawaganka a mangikasaba iti ebangheliok—"
                },
                {
                    "number": 6,
                    "text": "A mangipigsa iti timekmo a kas iti aweng ti trumpeta, iti nabayag ken napigsa, ket yararawmo ti panagbabawi kadagiti killo ken barusngi a kaputotan, a mangisagsagana iti dalan ti Apo iti maikadua a yaayna."
                },
                {
                    "number": 7,
                    "text": "Ta adtoy, pudno, pudno, kunak kenka, ta asidegen ti panawen a yaayko a mabungon iti ulep nga addaan bileg ken naindaklan a dayag."
                },
                {
                    "number": 8,
                    "text": "Ket naindaklanto nga aldaw ti panawen a yaayko, ta agarigenggento amin a pagilian."
                },
                {
                    "number": 9,
                    "text": "Ngem sakbay ti yaay dayta naindaklan nga aldaw, agsipngetto ti init, ken agarindaraento ti bulan; ket ipaidamto dagiti bituen ti rimatda, ket addanto pay matnag, ket nakaronto a pannakadadael ti agur-uray kadagiti nadangkes."
                },
                {
                    "number": 10,
                    "text": "Gapuna, ipigsamto ti timekmo ket dimo medmedan, ta nasaon ti Apo a Dios; ngarud mamadtoka, ket maitedto babaen ti bileg ti Espiritu Santo."
                },
                {
                    "number": 11,
                    "text": "Ket no napudnoka, adtoy, addaakto kenka agingga iti yaayko—"
                },
                {
                    "number": 12,
                    "text": "Ket pudno, pudno, kunak kenka, umayakto a di agtantan. Siak ti Apo ken Mannubbotmo. Pudno a kasta. Amen."
                }
            ]
        },
        "/study/scriptures/dc-testament/dc/35": {
            "uri": "/study/scriptures/dc-testament/dc/35",
            "title": "Doktrina ken Katulagan 35",
            "data_type": "chapter",
            "chapter_name": "Benneg 35",
            "chapter_summary": [
                "1–2, Kasano nga agbalin dagiti tao nga annak ti Dios; 3–7, Natudingan ni Sidney Rigdon a mamuniag ken mangitalek iti Espiritu Santo; 8–12, Gutugoten ti pammati dagiti tanda ken milagro; 13–16, Ipilianto dagiti katulongan ti Apo dagiti pagilian babaen ti bileg ti Espiritu; 17–19, Iggem ni Joseph Smith dagiti tulbek ti kinadatdatlag; 20–21, Agtungpalto ti napili iti aldaw a yaay ti Apo; 22–27, Maisalakanto ti Israel."
            ],
            "verses": [
                {
                    "number": 1,
                    "text": "Denggenyo ti timek ti Apo a Diosyo, nga isu ti Alpha ken Omega, ti pangrugian ken ti panungpalan, a maysa nga inggana a panagrikus ti turongna, isu met laeng ita idi kalman, ken iti agnanayon."
                },
                {
                    "number": 2,
                    "text": "Siak ni Jesucristo, ti Anak ti Dios, a nailansa iti krus para kadagiti basol ti lubong, a kas iti kaadu ti mamatinto iti naganko, tapno agbalinda nga annak ti Dios, nga agmaymaysada kaniak a kas iti kinamaymaysami iti Ama, a kas iti kinamaymaysa ti Ama kaniak, tapno maymaysakami."
                },
                {
                    "number": 3,
                    "text": "Adtoy, pudno, pudno, kunak kenka katulongak a Sidney, naimutektekankan ken dagiti aramidmo. Nangngegkon dagiti kararagmo, ket insaganakan iti ad-adu nga aramid."
                },
                {
                    "number": 4,
                    "text": "Mabendisionanka, ta agaramidkanto iti naindaklan a bambanag. Adtoy naibaonka, a kas ken ni Juan, a mangisagana iti dalan ti yaayko, ken ti yaay ni Elias a propeta nga umay, a dimo ammo."
                },
                {
                    "number": 5,
                    "text": "Namuniagka iti danum iti panagbabawi, ngem dida inawat ti Espiritu Santo;"
                },
                {
                    "number": 6,
                    "text": "Ngem ita itedko kenka ti bilin, a mamuniagkanto iti danum, ket umawatdanto iti Espiritu Santo babaen ti panangipatay kadagiti dakulap, a kas kadagiti nagkauna nga apostol."
                },
                {
                    "number": 7,
                    "text": "Ket mapasamakto nga addanto naindaklan nga aramid iti daga, uray pay kadagiti Gentil, ta maipakitanto ti kinabaribar ken dagiti makarimon nga aramidda kadagiti amin a tao."
                },
                {
                    "number": 8,
                    "text": "Ta siak ti Dios, ket saan a mapaababa ti takiagko; ket mangipakitaakto kadagiti milagro, tanda, ken pagsidsiddaawan, kadagiti amin a mamati iti naganko."
                },
                {
                    "number": 9,
                    "text": "Ket asino man a dumawatto iti naganko a sipapammati, paksiatendanto dagiti sairo; paimbagendanto dagiti masaksakit; aramidendanto a makakita dagiti bulsek, ken dagiti tuleng a makangngeg, ken dagiti umel a makapagsao, ken dagiti pilay a makapagna."
                },
                {
                    "number": 10,
                    "text": "Ket napardasto ti yaay ti panawen tapno maipakitanto dagiti naindaklan a banag kadagiti annak ti tattao;"
                },
                {
                    "number": 11,
                    "text": "Ngem awanto ti ania man a banag ti maipakita no awan ti pammati malaksid ti pannakadadael ti Babilonia, a kas met laeng iti naaramid iti amin a pagilian nga uminum iti arak ti pungtotna gapu iti kinaderrepna."
                },
                {
                    "number": 12,
                    "text": "Ket awan ti agaramid iti naimbag malaksid dagiti sisasagana nga umawat iti pakabuklan ti ebangheliok, nga impatulodko iti daytoy a kaputotan."
                },
                {
                    "number": 13,
                    "text": "Gapuna, ayabak dagiti nakapsut a banag iti lubong, dagiti saan a nakaadal ken maab-abi, a mangummong kadagiti pagilian babaen ti bileg ti Espirituk;"
                },
                {
                    "number": 14,
                    "text": "Ket takiagkonto dagiti takiagda, ket siakto ti kalasag ken barikesda; ket patibkerekto dagiti lomoda, ket makirupakdanto a simamaingel gapu kaniak; ket ilupekdanto dagiti kabusorda; ket ipaluboskonto nga agdisso dagiti espada para iti pagimbaganda, ket taginayonekto ida babaen ti apuy ti pungtotko."
                },
                {
                    "number": 15,
                    "text": "Ket maikasabanto ti ebanghelio kadagiti nakurapay ken naemma, ket ur-urayendanto ti panawen a yaayko, ta asidegen—"
                },
                {
                    "number": 16,
                    "text": "Ket maadaldanto ti pangngarig ti igos, ta uray ita asidegen ti kalgaw."
                },
                {
                    "number": 17,
                    "text": "Ket impatulodkon ti pakabuklan ti ebangheliok babaen ti ima ti katulongak a ni Joseph; ket binendisionak ti pagkapsutanna;"
                },
                {
                    "number": 18,
                    "text": "Ket intedko kenkuana dagiti tulbek ti kinadatdatlag dagidiay naitalimeng a banag, a kas kadagiti banag manipud iti pamuon ti lubong, ken dagiti banag a dumtengto manipud itoy a kanito agingga iti panawen a yaayko, no tungpalennak, ket no saan, mangimulaakto iti sabali a sukatna."
                },
                {
                    "number": 19,
                    "text": "Gapuna, siputam tapno saan a kumapsut ti pammatina, ket maitedto babaen ti Mangliwliwa, ti Espiritu Santo, a makaammo iti amin a banag."
                },
                {
                    "number": 20,
                    "text": "Ket itedko kenka ti bilin—nga isuratam; ket maitedto dagiti nasantuan a kasuratan, a kas iti kaaddada iti barukongko, iti pannakaisalakan dagiti pilik;"
                },
                {
                    "number": 21,
                    "text": "Ta denggendanto ti timekko, ken makitadakto, ket saandanto a matmaturog, ket agtungpalda iti aldaw a yaayko; ta mapatarnawdanto, a kas iti kinatarnawko."
                },
                {
                    "number": 22,
                    "text": "Ket ita kunak kenka, kaduaem ket agdaliasat a kaduanaka; dimo baybay-an, ket awan duadua a matungpal dagitoy a banag."
                },
                {
                    "number": 23,
                    "text": "Ket no la ket saanka nga agsursurat, adtoy, maitedto kenkuana nga ipadtona; ket ikasabamto ti ebangheliok ken awagam dagiti nasantuan a propeta a mangpaneknek kadagiti balikasna, a kas maiteddanto kenkuana."
                },
                {
                    "number": 24,
                    "text": "Tungpalem amin dagiti bilin ken katulagan a nakaikariam; ket aramidekto ti pannakadayyeg ti langit a para iti pagimbagam, ket agtigergerto ni Satanas ket agrag-onto ti Zion kadagiti turod ket rumang-ayto;"
                },
                {
                    "number": 25,
                    "text": "Ket maisalakanto ti Israel iti naituding a panawenko; ket maiturongdanto babaen dagiti tulbek nga intedko, ket awanton ti matikaw."
                },
                {
                    "number": 26,
                    "text": "Itag-ayyo dagiti pusoyo ket agragsakkayo, asidegen ti pannakasubbotyo."
                },
                {
                    "number": 27,
                    "text": "Saankayo nga agbuteng, babassit nga arban, kukuayo ti pagarian agingga nga umayak. Adtoy, umayak a di agtantan. Pudno a kasta. Amen."
                }
            ]
        },
        "/study/scriptures/dc-testament/dc/36": {
            "uri": "/study/scriptures/dc-testament/dc/36",
            "title": "Doktrina ken Katulagan 36",
            "data_type": "chapter",
            "chapter_name": "Benneg 36",
            "chapter_summary": [
                "1–3, Ipatay ti Apo dagiti dakulapna ken ni Edward Partridge babaen dagiti dakulap ni Sidney Rigdon; 4–8, Nasken a matudingan ti tunggal lalaki nga umawat iti ebanghelio ken iti kinasaserdote a mapan mangasaba."
            ],
            "verses": [
                {
                    "number": 1,
                    "text": "Kastoy ti kinuna ti Apo a Dios, ti Naindaklan ti Israel: Adtoy, kunak kenka, katulongak nga Edward, a mabendisionanka, ket napakawankan kadagiti basolmo, ket matudinganka a mangikasaba iti ebangheliok a kas iti aweng ti trumpeta;"
                },
                {
                    "number": 2,
                    "text": "Ket ipatayko dagiti dakulapko kenka babaen dagiti dakulap ti katulongak a ni Sidney Rigdon, ket awatem ti Espirituk, ti Espiritu Santo, a kas iti Mangliwliwa, a mangisuro kenka kadagiti makapatalna a banag iti pagarian;"
                },
                {
                    "number": 3,
                    "text": "Ket ipakdaarmo iti napigsa a timek, a kunam: Hosanna, madaydayaw koma ti nagan ti kangatuan a Dios."
                },
                {
                    "number": 4,
                    "text": "Ket ita itedko kenka daytoy nga akem ken bilin maipanggep iti amin a tao—"
                },
                {
                    "number": 5,
                    "text": "A kas iti kaadu ti umasideg kadagiti katulongak a da Sidney Rigdon ken Joseph Smith, Jun., a mangawat iti daytoy nga akem ken bilin, maordenan ken maibaon a mangikasaba iti agnanayon nga ebanghelio kadagiti pagilian—"
                },
                {
                    "number": 6,
                    "text": "A mangyararaw iti panagbabawi, nga agkuna: Isalakanyo ti bagbagiyo iti daytoy di mangikankano a kaputotan, ket rummuarkayo iti apuy, a makagura uray pay ti pagan-anay a namansaan iti lasag."
                },
                {
                    "number": 7,
                    "text": "Ket maitedto daytoy a bilin kadagiti elder ti simbaanko, a tunggal tao nga umawat iti daytoy a sipupuso mabalin a maordenan ken maibaon, a kas iti nasaokon."
                },
                {
                    "number": 8,
                    "text": "Siak ni Jesucristo, ti Anak ti Dios; gapuna, patibkerenyo dagiti lomoyo ket kellaatto nga umayak iti templok. Pudno a kasta. Amen."
                }
            ]
        },
        "/study/scriptures/dc-testament/dc/37": {
            "uri": "/study/scriptures/dc-testament/dc/37",
            "title": "Doktrina ken Katulagan 37",
            "data_type": "chapter",
            "chapter_name": "Benneg 37",
            "chapter_summary": [
                "1–4, Naawagan dagiti Santo nga aguummong iti Ohio."
            ],
            "verses": [
                {
                    "number": 1,
                    "text": "Adtoy, kunak kadakayo a saan nga umdas kaniak nga agipataruskayo pay laeng agingga a mapankayo iti Ohio, ket gapu daytoy iti kabusor ken iti pagimbaganyo."
                },
                {
                    "number": 2,
                    "text": "Ket manen, kunak kadakayo a saankayo a mapan agingga a maikasabayo ti ebangheliok kadagidiay a paset, ken mapapigsa ti simbaan iti sadino man a pakasarakan, ken kangrunaanna iti Colesville; ta, adtoy, agkararagda kaniak a sipapammati."
                },
                {
                    "number": 3,
                    "text": "Ket manen, mangtedak iti bilin iti simbaan, a nasken kaniak nga aguummongda iti Ohio, iti panawen sakbay nga agsubli ti katulongak a ni Oliver Cowdery kadakuada."
                },
                {
                    "number": 4,
                    "text": "Adtoy, nainsiriban daytoy, ket bay-anyo nga agpili ti tunggal tao para kenkuana agingga nga umayak. Pudno a kasta. Amen."
                }
            ]
        },
        "/study/scriptures/dc-testament/dc/38": {
            "uri": "/study/scriptures/dc-testament/dc/38",
            "title": "Doktrina ken Katulagan 38",
            "data_type": "chapter",
            "chapter_name": "Benneg 38",
            "chapter_summary": [
                "1–6, Pinarsua ni Cristo amin a banag; 7–8, Adda iti tengnga dagiti Santona, a makakitanton kenkuana; 9–12, Agrupsa amin a lasag iti imatangna; 13–22, Inlatangna ti naikari a daga para kadagiti Santona ita ken iti agnanayon; 23–27, Nabilin dagiti Santo nga agkaykaysa ket agpipinnategda iti tunggal maysa a kasla agkakabsat; 28–29, Naipadles dagiti gubat; 30–33, Maikkan dagiti Santo iti bileg manipud iti ngato ket mapanda kadagiti amin a pagilian; 34–42, Mabilin ti Simbaan a mangtaripato kadagiti nakurapay ken agkasapulan ken mangtunton iti agnanayon a kinabaknang."
            ],
            "verses": [
                {
                    "number": 1,
                    "text": "Kastoy ti kinuna ti Apo a Diosyo, uray pay ni Jesucristo, ti Naindaklan a Siak, nga Alpha ken Omega, ti pangrugian ken ti panungpalan, nga isu met laeng ti nangkita iti nakayaplagan ti kinaagnanayon, ken amin dagiti kasla serafin a pangen iti langit, sakbay ti pannakaaramid ti lubong;"
                },
                {
                    "number": 2,
                    "text": "Isu met laeng ti makaammo iti amin a banag, ta maimatangak amin a banag;"
                },
                {
                    "number": 3,
                    "text": "Siak met laeng ti nagsao, ket naaramid ti lubong, ket pinataudko amin a banag."
                },
                {
                    "number": 4,
                    "text": "Siak met laeng ti nangappupo iti Zion ni Enoc; ket adtoy, kunak, a kas iti kaadu ti namati iti naganko, ta siak ni Cristo, ket iti naganko, babaen ti dara nga imbuyatko, indawdawatko ida iti Ama."
                },
                {
                    "number": 5,
                    "text": "Ngem adtoy, inkadenak iti kasipngetan ti nabati kadagiti nadangkes agingga iti panangukom iti naindaklan nga aldaw, a dumtengto iti panungpalan ti daga;"
                },
                {
                    "number": 6,
                    "text": "Ken kasta met nga ibilinko ti pannakaitalimeng dagiti nadangkes, a di dumngeg iti timekko ngem pinatangkenda ketdi ti puspusoda, ket ay-ay, ay-ay, ay-ay pay ti gasatda."
                },
                {
                    "number": 7,
                    "text": "Ngem adtoy, pudno, pudno, kunak kadakayo a sipsiputankayo. Addaak iti tengngayo ngem didak makita;"
                },
                {
                    "number": 8,
                    "text": "Ngem asidegen ti aldaw a pannakakitayo kaniak, ket ammoyonto a siak; ta mawaknitton ti belo ti kinasipnget, ket isu a saan a mapatarnaw saannanto a matungpal ti aldaw."
                },
                {
                    "number": 9,
                    "text": "Gapuna, patibkerenyo dagiti lomoyo ket agsaganakayo. Adtoy, kukuayo ti pagarian, ket saanto a marimbawan ti kabusor."
                },
                {
                    "number": 10,
                    "text": "Pudno kunak kadakayo, nadaluskayo, ngem saan nga amin; ket awanen ti sabali a pakaay-aywak;"
                },
                {
                    "number": 11,
                    "text": "Ta agrupsa amin a lasag iti imatangko; ket agturayto ti bileg ti kasipngetan iti daga, kadagiti annak ti tattao, iti imatang ti amin a pangen ti langit—"
                },
                {
                    "number": 12,
                    "text": "A mamagturay iti ulimek, ket agtutuokto ti amin nga agnanayon, ket ur-urayen dagiti anghel ti naindaklan a bilin nga agapit iti daga, a mangurnong kadagiti ruot tapno mapuoranda; ket, adtoy, nagtitipon dagiti kabusor."
                },
                {
                    "number": 13,
                    "text": "Ket ita ipakitak kadakayo ti kinadatdatlag, ti banag a mapaspasamak iti nalimed a siled, a para iti pakadadaelanyo iti apagkanito, ket diyo ammo;"
                },
                {
                    "number": 14,
                    "text": "Ngem ibagak ita kadakayo, ket mabendisionankayo, saan a gapu iti basolyo, wenno ti kinaawan ti naimpusuan a pammatiyo; ta pudno a sumagmamano kadakayo ti nagbasol kaniak, ngem manangngaasiak kadagiti pagkapsutanyo."
                },
                {
                    "number": 15,
                    "text": "Ngarud, agbalinkayo koma a napigsa manipud ita; dikayo agbuteng, ta kukuayo ti pagarian."
                },
                {
                    "number": 16,
                    "text": "Ket para iti pannakaisalakanyo itedko kadakayo ti bilin, ta nangngegko dagiti kararagyo, ket immasug kaniak dagiti nakurapay, ket inaramidko dagiti nabaknang, ket kukuak amin a lasag, ket awan ti idaddadumak a tattao."
                },
                {
                    "number": 17,
                    "text": "Ket pinabaknangko ti daga, ket adtoy isu ti pagbatayak, gapuna, agtakderak manen iti daytoy."
                },
                {
                    "number": 18,
                    "text": "Ket idiayak ken kalikagumak ti mangted kadakayo iti ad-adu a kinabaknang, a kas iti naikari a daga, ti daga a pagayusan ti gatas ken diro, a ditoy awan ti lunod inton umay ti Apo;"
                },
                {
                    "number": 19,
                    "text": "Ket itedkonto kadakayo ti daga a tawidenyo, no kalikagumanyo a sipupuso."
                },
                {
                    "number": 20,
                    "text": "Ket daytoyto ti katulagak kadakayo, a maalayonto a daga a tawidenyo, ken tawidento dagiti annakyo iti agnanayon, bayat ti kaadda ti daga, ket tagikuaenyonto manen iti agnanayon, nga awanen ti patinggana."
                },
                {
                    "number": 21,
                    "text": "Ngem, pudno kunak kadakayo nga iti apagkanito maawanankayonto iti ari wenno agturay, ta siakto ti ariyo ken mangaywan kadakayo."
                },
                {
                    "number": 22,
                    "text": "Gapuna, denggenyo ti timekko ket surotendak, ket agbalinkayonto a nawaya a tattao, ket awanto ti lintegyo malaksid dagiti lintegko inton umayak, ta siak ti agit-ited iti lintegyo, ta asino ti manglapped iti imak?"
                },
                {
                    "number": 23,
                    "text": "Ngem, pudno kunak kadakayo, isuroyo ti tunggal maysa a maibatay iti takem nga intudingko kadakayo;"
                },
                {
                    "number": 24,
                    "text": "Ket nasken nga ipateg ti tunggal tao ti kabsatna a kas iti bagina, ket agaramid iti kinasaguday ken kinasanto iti imatangko."
                },
                {
                    "number": 25,
                    "text": "Ket manen kunak kadakayo, nasken nga ipateg ti tunggal tao ti kabsatna a kas iti bagina."
                },
                {
                    "number": 26,
                    "text": "Ta ania a tao kadakayo ti addaan iti sangapulo-ket-dua nga annak a lallaki, ket saanna ida nga idaddaduma, ket pagserbianda a situtulnog, ket kunana iti maysa: Agaruatka iti roba ket agtugawka ditoy; ket iti sabali: Agaruatka iti rutrot ket agtugawka ditoy—sa kumita kadagiti annakna ket kunana awan ti ipangpangrunak?"
                },
                {
                    "number": 27,
                    "text": "Adtoy, intedko daytoy kadakayo a kasla pangngarig, ket kasla siak daytoy. Kunak kadakayo, agkaykaysakayo; ket no saankayo nga agkaykaysa saankayo a kukua."
                },
                {
                    "number": 28,
                    "text": "Ket manen, kunak kadakayo a gandaten ti kabusor iti nalimed a siled ti biagyo."
                },
                {
                    "number": 29,
                    "text": "Mangngegyo dagiti gubat kadagiti adayo a pagilian, ket kunayo nga addanto dadakkel a gubat kadagiti adayo a pagilian, ngem diyo ammo ti kaunggan dagiti tao iti mismo a dagayo."
                },
                {
                    "number": 30,
                    "text": "Ibagak kadakayo dagitoy a banag gapu kadagiti kararagyo; gapuna, ipategyo ti pagsiriban iti kaungganyo, amangan ta ipalgak ti kinadangkes dagiti tao dagitoy a banag kadakayo babaen ti kinadangkesda, iti wagas a maibaga kadakayo iti timek a napigpigsa ngem iti mamagkintayeg iti daga; ngem no nakasaganakayo saankayo nga agbuteng."
                },
                {
                    "number": 31,
                    "text": "Ken tapno malibasanyo ti bileg ti kabusor, ket maummongkayo kaniak a nalinteg a tattao, nga awanan iti mulit wenno pakababalawanna—"
                },
                {
                    "number": 32,
                    "text": "Gapuna, gapu iti daytoy itedko kadakayo ti bilin a mapan iti Ohio; ket sadiay itedko kadakayo ti paglintegak; ket sadiay matalugadingankayo iti bileg manipud iti ngato;"
                },
                {
                    "number": 33,
                    "text": "Ket manipud dita, asino man a pagayatak mapan iti amin a pagilian, ket maibaganto kadakuada ti aramidenda; ta adda napateg nga aramidko nga agur-uray, ta maisalakanto ti Israel, ket idauluakto ida iti ania man a pagayatak, ket awan ti bileg a manglapped iti imak."
                },
                {
                    "number": 34,
                    "text": "Ket ita, itedko iti simbaan kadagitoy a paset ti bilin, a sumagmamano a tao kadakuada ti matudinganto babaen ti timek ti simbaan;"
                },
                {
                    "number": 35,
                    "text": "Ket kitaendanto dagiti nakurapay ken makasapul, ket tarabayendanto ida tapno saanda nga agsagaba; ket ibaonda ida iti lugar nga imbilinko kadakuada;"
                },
                {
                    "number": 36,
                    "text": "Ket daytoyto ti aramidda, a mangimaton kadagiti aramid ti kukua ti simbaan."
                },
                {
                    "number": 37,
                    "text": "Ket isuda nga addaan iti pagmumulaan a saan a malako, bay-anyo a mabatida wenno maupaan a kas iti namnamaenda a pagsayaatanda."
                },
                {
                    "number": 38,
                    "text": "Kitaenyo a mataginayon amin a banag; ket no matalugadingan dagiti tao iti bileg nga aggapu iti ngato ket maibaonda, amin dagitoy a banag maummongda iti uneg ti simbaan."
                },
                {
                    "number": 39,
                    "text": "Ket no gamgamenyo ti kinabaknang a pagayatan ti Ama nga ited kadakayo, dakayonto ti kabaknangan kadagiti amin a tao, ta addanto kadakayo ti kinabaknang ti kinaagnanayon; ket nasken unay a siak ti mangted iti kinabaknang ti daga; ngem agannadkayo iti kinapalangguad, amangan ta agbalinkayo a kas kadagiti nagkauna a Nephite."
                },
                {
                    "number": 40,
                    "text": "Ket manen, kunak kadakayo, itedko kadakayo ti bilin, a tunggal tao, agpapada dagiti elder, saserdote, maestro ken kasta met ti kameng a mapan iti amin a kabaelanna, iti aramid dagiti imana, a mangisagana ken mangipatungpal kadagiti banag nga imbilinko."
                },
                {
                    "number": 41,
                    "text": "Ket bay-anyo a ti panangaskasabayo ti agbalin a timek a mamallaag, tunggal tao iti padana a tao, a siaalumamay ken sipapakumbaba."
                },
                {
                    "number": 42,
                    "text": "Ket suminakayo kadagiti nadangkes. Isalakanyo ti bagbagiyo. Agtalinaedkayo a nadalus a mangimet iti pagikkan ti Apo. Pudno a kasta. Amen."
                }
            ]
        },
        "/study/scriptures/dc-testament/dc/39": {
            "uri": "/study/scriptures/dc-testament/dc/39",
            "title": "Doktrina ken Katulagan 39",
            "data_type": "chapter",
            "chapter_name": "Benneg 39",
            "chapter_summary": [
                "1–4, Adda bileg dagiti Santo nga agbalin nga annak ti Dios; 5–6, Ti yaawat iti ebanghelio yaawat ken ni Cristo; 7–14, Mabilin ni James Covill nga agpabuniag ken agtrabaho iti bangkag ti Apo; 15–21, Ikasaba dagiti katulongan ti Apo ti ebanghelio sakbay ti Maikadua a Yaay; 22–24, Maummongto dagiti umawat iti ebanghelio ita ken iti agnanayon."
            ],
            "verses": [
                {
                    "number": 1,
                    "text": "Imdengan ken denggem ti timekna manipud iti agnanayon agingga iti agnanayon, ti Naindaklan a Siak, uray pay ni Jesucristo—"
                },
                {
                    "number": 2,
                    "text": "Ti silaw ken ti biag ti lubong; ti silaw nga agrimat iti kasipngetan ket saan a maawatan ti sipnget;"
                },
                {
                    "number": 3,
                    "text": "Kaarngi ti immay iti kangitingitan ti panawen dagiti bukodko, ket didak inawat dagiti bukodko;"
                },
                {
                    "number": 4,
                    "text": "Ngem kas iti kaadu ti immawat kaniak, inikkak iti bileg nga agbalin nga annakko; ket kas iti kaadu ti inikkak ti kaadu ti immawat kaniak, iti bileg nga agbalin nga annakko."
                },
                {
                    "number": 5,
                    "text": "Ket pudno, pudno, kunak kenka, isu nga umawat iti ebangheliok awatennak; ket isu a di umawat iti ebangheliok dinak awaten."
                },
                {
                    "number": 6,
                    "text": "Ket daytoy ti ebangheliok—panagbabawi ken panagbuniag babaen iti danum, kalpasanna umay ti panagbuniag iti apuy ken ti Espiritu Santo, nga isu ti Mangliwliwa, a mangipakita iti amin a banag, ken mangisuro kadagiti makapatalna a banag iti pagarian."
                },
                {
                    "number": 7,
                    "text": "Ket ita, adtoy, kunak kenka, katulongak a James, kinitak dagiti aramidmo ket am-ammoka."
                },
                {
                    "number": 8,
                    "text": "Ket pudno kunak kenka, a nalinteg ita ti pusom kaniak iti daytoy a kanito; ket, adtoy, insagutak ti ulom kadagiti naindaklan a bendision;"
                },
                {
                    "number": 9,
                    "text": "Nupay kasta, naimatangam ti nakaro a leddaang, ta sinupringnak iti namin-adu a daras gapu iti kinapalangguad ken panaggamgammo iti lubong."
                },
                {
                    "number": 10,
                    "text": "Ngem, adtoy, dimtengen dagiti aldaw a pannakaisalakanmo, no dumngegka iti timekko, nga agkuna kenka: Bumangonka ket agpabuniagka, ket ugasam dagiti basolmo, umawagka iti naganko, ket maawatmonto ti Espirituk, ken ti bendision a naindaklan a dimo pay pulos naam-ammuan."
                },
                {
                    "number": 11,
                    "text": "Ket no aramidem daytoy, insaganaka iti nain-indaklan nga aramid. Ikasabam ti pakabuklan ti ebangheliok, nga impatulodko kadagitoy maudi nga aldaw, ti katulagan nga impatulodko a mangtunton kadagiti taok, nga adda iti balay ti Israel."
                },
                {
                    "number": 12,
                    "text": "Ket mapasamakto a maitedto kenka ti bileg; maaddaankanto iti napigsa a pammati, ket addaakto kenka ken mapanakto iti sangom."
                },
                {
                    "number": 13,
                    "text": "Natudinganka nga agtrabaho iti bangkagko, ken mangbangon iti simbaanko, ken mangyeg iti Zion, ket agrag-onto kadagiti turod ken rumang-ay."
                },
                {
                    "number": 14,
                    "text": "Adtoy, pudno, pudno, kunak kenka, saanka a natudingan a mapan kadagiti pagilian iti dumaya, ngem natudinganka a mapan iti Ohio."
                },
                {
                    "number": 15,
                    "text": "Ket no la ket ummongento dagiti taok ti bagbagida iti Ohio, nangisaganaak iti bendision a di ammo dagiti annak ti tattao, ket maibukbokto kadagiti uloda. Ket manipud dita mapanto dagiti tao iti amin a pagilian."
                },
                {
                    "number": 16,
                    "text": "Adtoy, pudno, pudno, kunak kenka, nga inawagandak dagiti tao iti Ohio a napnuan pammati, a pampanunotenda a yetnagkonto ti panangukomko kadagiti pagilian, ngem diak matallikudan ti balikasko."
                },
                {
                    "number": 17,
                    "text": "Gapuna rugianyo ti agtrabaho iti kabaelanyo ken ayabanyo dagiti napudno nga agtrabaho iti bangkagko, tapno magaikan iti maudi a gundaway."
                },
                {
                    "number": 18,
                    "text": "Ket no la ket agbabawi ken awatenda ti pakabuklan ti ebangheliok, ket mapasantoda, pengdakto ti imak a mangukom."
                },
                {
                    "number": 19,
                    "text": "Gapuna, mapanka, a mangyararaw iti napigsa a timek, nga agkuna: Asidegen ti pagarian ti langit; a mangyararaw: Hosanna! madaydayaw ti nagan ti Kangatuan a Dios."
                },
                {
                    "number": 20,
                    "text": "Mapanka a mamuniag iti danum, a mangisagana iti dalan iti sangok para iti panawen a yaayko;"
                },
                {
                    "number": 21,
                    "text": "Ta asidegen ti panawen; saan nga ammo ti tao ti aldaw wenno oras; ngem awan duadua nga umay."
                },
                {
                    "number": 22,
                    "text": "Ket isu a mangawat kadagitoy a banag awatennak; ket maummongdanto kaniak ita ken iti agnanayon."
                },
                {
                    "number": 23,
                    "text": "Ket manen, mapasamakto a kas iti kaadu ti buniagam iti danum, ipataymonto dagiti dakulapmo, ket awatendanto ti sagut ti Espiritu Santo, ket ur-urayendanto dagiti tanda ti yaayko, ken ammodakto."
                },
                {
                    "number": 24,
                    "text": "Adtoy, umayak a di agtantan. Pudno a kasta. Amen."
                }
            ]
        },
        "/study/scriptures/dc-testament/dc/40": {
            "uri": "/study/scriptures/dc-testament/dc/40",
            "title": "Doktrina ken Katulagan 40",
            "data_type": "chapter",
            "chapter_name": "Benneg 40",
            "chapter_summary": [
                "1–3, Pinataud ti buteng a maidadanes ken panagessem iti lubong ti itatallikud iti ebanghelio."
            ],
            "verses": [
                {
                    "number": 1,
                    "text": "Adtoy, pudno kunak kadakayo, a napudno kaniak ti puso ti katulongak a ni James Covill, ta nakitulag kaniak a tungpalenna ti balikasko."
                },
                {
                    "number": 2,
                    "text": "Ket siraragsak a nangawat iti balikas, ngem dagus a sinulisog ni Satanas; ket pinataud ti butengna a maidadanes ken panagessemna iti lubong ti itatallikudna iti balikas."
                },
                {
                    "number": 3,
                    "text": "Gapuna linabsingna ti katulagak, ket adda kaniak a mangaramid kenkuana iti namnamaek a pagsayaatan. Amen."
                }
            ]
        },
        "/study/scriptures/dc-testament/dc/41": {
            "uri": "/study/scriptures/dc-testament/dc/41",
            "title": "Doktrina ken Katulagan 41",
            "data_type": "chapter",
            "chapter_name": "Benneg 41",
            "chapter_summary": [
                "1–3, Iturong dagiti elder ti Simbaan babaen ti espiritu ti pammaltiing; 4–6, Awaten ken salimetmetanto dagiti pudno a disipulo ti paglintegan ti Apo; 7–12, Nainaganan ni Edward Partridge nga obispo iti Simbaan."
            ],
            "verses": [
                {
                    "number": 1,
                    "text": "Imdengan ken denggenyo, O tattaok, kinuna ti Apo ken Diosyo, dakayo a pakaragsakak a bendisionan iti kaindaklanan amin a bendision, dakayo a dumngeg kaniak; ket ilunodko dagiti di dumngeg kaniak, a nangibaga a mamati iti naganko, iti kadagsenan iti amin a lunod."
                },
                {
                    "number": 2,
                    "text": "Imdenganyo, O dakayo nga elder ti simbaanko a tinudingak, adtoy, itedko kadakayo ti bilin, nga ummongenyo ti bagbagiyo nga agkaykaysa iti balikasko;"
                },
                {
                    "number": 3,
                    "text": "Ket babaen ti kararag ti pammatiyo awatenyonto ti paglintegak, tapno ammoyo ti mangituray iti simbaanko ket adda ti amin nga umno iti imatangko."
                },
                {
                    "number": 4,
                    "text": "Ket siakto ti agturayyo no umayak; ket adtoy, umayak a di agtaktak, ket makitayonto ti pannakaitalimeng ti paglintegak."
                },
                {
                    "number": 5,
                    "text": "Isu a mangawat iti paglintegak ken mangaramid, isu ti disipulok; ket isu nga agkuna nga immawat ngem dina aramiden, isu ti diak disipulo, ket mapapanawto kadakayo;"
                },
                {
                    "number": 6,
                    "text": "Ta saan nga umno a maited dagiti banag nga agpaay kadagiti ubbing ti pagarian kadagiti saan a maikari, wenno kadagiti aso, wenno dagiti perlas a maipuruak kadagiti baboy."
                },
                {
                    "number": 7,
                    "text": "Ket manen, umno a ti katulongak a ni Joseph Smith, Jun., maibangonan iti balay, a pagyanan ken pagipatarusanna."
                },
                {
                    "number": 8,
                    "text": "Ket manen, umno nga agyan ti katulongak a ni Sidney Rigdon no ipapanna a pagsayaatanna, no la ketdi ta tungpalenna dagiti bilinko."
                },
                {
                    "number": 9,
                    "text": "Ket manen, tinudingak ti katulongak a ni Edward Partridge; ket itedko ti bilin, a nasken a matudingan babaen ti timek ti simbaan, ket maordenan nga obispo iti simbaan, a mangpanaw iti pamastrekanna ket ibubosna ti amin a panawenna nga agtrabaho iti simbaan;"
                },
                {
                    "number": 10,
                    "text": "A mangkita iti amin a banag kas ituding kenkuana dagiti paglintegak iti aldaw a pannangtedko kadakuada."
                },
                {
                    "number": 11,
                    "text": "Ket gapu daytoy iti kinatarnaw ti pusona kaniak, ta kasla iti daydi nagkauna a Natanael, nga awan kenkuana ti kinasikap."
                },
                {
                    "number": 12,
                    "text": "Naited kadakayo dagitoy a balikas, ket natarnawda kaniak; gapuna, agannadkayo iti panangimetyo, ta sungbatanto ida dagiti kararuayo iti aldaw a panangukom. Pudno a kasta. Amen."
                }
            ]
        },
        "/study/scriptures/dc-testament/dc/42": {
            "uri": "/study/scriptures/dc-testament/dc/42",
            "title": "Doktrina ken Katulagan 42",
            "data_type": "chapter",
            "chapter_name": "Benneg 42",
            "chapter_summary": [
                "1–10, Matudingan dagiti elder a mangikasaba iti ebanghelio, mangbuniag kadagiti mapasurot, ken mangbangon iti Simbaan; 11–12, Nasken a matudingan ken maordenanda ken mangisuro kadagiti pagbatayan ti ebanghelio a masarakan kadagiti nasantuan a kasuratan; 13–17, Mangisuro ken mangipadtoda babaen ti bileg ti Espiritu; 18–29, Nabilin dagiti Santo a saan a mamapatay, agtakaw, agulbod, agdederrep, makiabig, wenno agsao iti dakes a maibusor iti sabali; 30–39, Dagiti paglintegan a maaramid a mangsakup iti pannangted-pateg iti sanikua; 40–42, Makedngan ti kinapalangguad ken kinasadut; 43–52, Maagasan dagiti masakit babaen ti panangannurot kadagiti alagaden ken babaen ti pammati; 53–60, Iwanwan dagiti nasantuan a kasuratan ti Simbaan ken nasken a maiwaragawag iti lubong; 61–69, Maipalgakto ti disso ti Baro a Jerusalem ken dagiti kinadatdatlag iti pagarian; 70–73, Nasken a maaramat dagiti naikkan-pateg a sanikua a pangtulong kadagiti agrebbeng ti Simbaan; 74–93, Naaramid dagiti paglintegan a mangsakup iti panagdederrep, pannakiabig, panagpapatay, panagtakaw, ken panangipudno kadagiti basol."
            ],
            "verses": [
                {
                    "number": 1,
                    "text": "Imdenganyo, O dakayo nga elder ti simbaanko, a nangummong iti bagbagiyo iti naganko, nga isu ni Jesucristo nga Anak ti sibibiag a Dios, ti Mangisalakan iti lubong; no la ketdi mamatikayo iti naganko ken tungpalenyo dagiti bilinko."
                },
                {
                    "number": 2,
                    "text": "Manen kunak kadakayo, imdengan ken denggen ken tungpalenyo ti paglintegan nga itedko kadakayo."
                },
                {
                    "number": 3,
                    "text": "Ta pudno kunak, nga iti panangummongyo iti bagbagiyo a maibatay iti bilin nga intedko kadakayo, ket nagnanaminganyo ti maipanggep iti daytoy a banag, ket dinawatyo iti Ama iti naganko, ket iti kasta maawatyonto."
                },
                {
                    "number": 4,
                    "text": "Adtoy, pudno kunak kadakayo, itedko kadakayo daytoy umuna a bilin, a mapankayo babaen ti naganko, tunggal maysa kadakayo, malaksid kadagiti katulongak a da Joseph Smith, Jun., ken Sidney Rigdon."
                },
                {
                    "number": 5,
                    "text": "Ket itedko ti bilin kadakuada a mapan iti ababa a panawen, ket maitedto babaen ti bileg ti Espiritu no kaano ti panagsublida."
                },
                {
                    "number": 6,
                    "text": "Ket mapankayo babaen ti bileg ti Espirituk, a mangikasaba iti ebangheliok, a sagdudua, babaen ti naganko, nga ingatoyo ti timekyo a kas iti aweng ti trumpeta, a mangipakdaar iti balikasko a kas kadagiti anghel ti Dios."
                },
                {
                    "number": 7,
                    "text": "Ket mapankayo a mamuniag iti danum, a kunayo: Agbabawikayo, agbabawikayo, ta asidegen ti pagarian ti langit."
                },
                {
                    "number": 8,
                    "text": "Ket manipud iti daytoy a lugar mapankayo kadagiti paset iti laud; ket no la ketdi masarakanyo dagiti umawat kadakayo bangonenyo ti simbaanko iti tunggal paset—"
                },
                {
                    "number": 9,
                    "text": "Agingga a dumteng ti panawen a maibutaktak kadakayo manipud iti ngato, inton maisaganan ti siudad ti Baro a Jerusalem, a pannakaummongyo a sangsangkamaysa, tapno agbalinkayo a taok ket siak ti Diosyo."
                },
                {
                    "number": 10,
                    "text": "Ket manen, kunak kadakayo, nga agakemto ti katulongak a ni Edward Partridge iti akem nga intudingko kenkuana. Ket mapasamakto, a no agbasol addanto sabali a matudingan a mangsukat kenkuana. Pudno a kasta. Amen."
                },
                {
                    "number": 11,
                    "text": "Manen kunak kadakayo, a saan a maited iti asino man a mapan mangikasaba iti ebangheliok, wenno mangbangon iti simbaanko, malaksid no ordenan ti addaan iti turay, ken ammo ti simbaan nga addaan iti turay ken gagangay nga inordenan dagiti dadaulo ti simbaan."
                },
                {
                    "number": 12,
                    "text": "Ket manen, dagiti elder, saserdote ken maestro daytoy a simbaan nasken nga isuroda dagiti pagbatayan ti ebangheliok, nga adda iti Biblia ken ti Libro ni Mormon, nga isu ti pakabuklan ti ebanghelio."
                },
                {
                    "number": 13,
                    "text": "Ket tungpalenda dagiti katulagan ken kasuratan ti simbaan, ket dagitoy ti isuroda, kas panangiturong kadakuada ti Espiritu."
                },
                {
                    "number": 14,
                    "text": "Ket maitedto kadakayo ti Espiritu babaen ti kararag ti pammati; ket no diyo maawat ti Espiritu saankayo a mangisuro."
                },
                {
                    "number": 15,
                    "text": "Ket tungpalenyo amin dagitoy kas imbilinko maipanggep iti panangisuroyo, agingga a maited ti pakabuklan dagiti nasantuan a kasuratak."
                },
                {
                    "number": 16,
                    "text": "Ket iti panangingatoyo iti timekyo babaen ti Mangliwliwa, agsao ken mangipadtokayonto no namnamaek a pagsayaatan;"
                },
                {
                    "number": 17,
                    "text": "Ta, adtoy, ammo ti Mangliwliwa ti amin a banag, ket paneknekanna ti kasuratan a maipanggep iti Ama ken iti Anak."
                },
                {
                    "number": 18,
                    "text": "Ket ita, adtoy, agsaoak iti simbaan. Saankayo a mamapatay; ket isu a mamapatay awanto ti pakapakawananna iti daytoy a lubong, wenno iti umay a lubong."
                },
                {
                    "number": 19,
                    "text": "Ket manen, kunak, saankayo a mamapatay; ngem isu a mamapatay matayto."
                },
                {
                    "number": 20,
                    "text": "Saankayo nga agtakaw; ket isu nga agtakaw ken saan nga agbabawi mapapanawto."
                },
                {
                    "number": 21,
                    "text": "Saankayo nga agulbod; ket isu nga agulbod ken saan nga agbabawi mapapanawto."
                },
                {
                    "number": 22,
                    "text": "Ayatenyo ti asawayo a naimpusuan, ket makinaigkayo kenkuana laeng ket awanen ti sabali."
                },
                {
                    "number": 23,
                    "text": "Ket isu a mangmatmat iti maysa a babai tapno gartemanna ilibakna ti pammati, ket mapukawna ti Espiritu; ket no saan nga agbabawi mapapanawto."
                },
                {
                    "number": 24,
                    "text": "Saankayo a makiabig; ket isu a nakiabig, ket saan nga agbabawi mapapanawto."
                },
                {
                    "number": 25,
                    "text": "Ngem isu a nakiabig ken nagbabawi a naimpusuan, ket lipatennan, ken saannan a sunotan pay, mapakawanto;"
                },
                {
                    "number": 26,
                    "text": "Ngem no aramidennanto manen, saanton a mapakawan pay, ngem mapapanawto."
                },
                {
                    "number": 27,
                    "text": "Saanyo a pagsawan iti dakes ti kaarrubayo, wenno dangran."
                },
                {
                    "number": 28,
                    "text": "Ammuenyo a dagitoy a paglintegan maipanggep kadagitoy a banag naitedda kadagiti nasantuan a kasuratak; isu a nagbasol ket saan nga agbabawi mapapanawto."
                },
                {
                    "number": 29,
                    "text": "No ay-ayatendak pagserbiandak ken tungpalenyo amin a bilinko."
                },
                {
                    "number": 30,
                    "text": "Ket adtoy, laglagipenyo dagiti nakurapay, ket idatonyo dagiti sanikuayo a pangtulong kadakuada, babaen ti katulagan ken kari a di malabsing."
                },
                {
                    "number": 31,
                    "text": "Ket no la ketdi mangibinglaykayo iti kinabaknangyo kadagiti nakurapay, aramidenyonto kaniak; ket maidatagda iti obispo ti simbaanko ken kadagiti mamagbagana, dua kadagiti elder, wenno nangato a saserdote, no asino ti tudingannanto wenno natudingan ken pasingkedanna iti dayta a panggep."
                },
                {
                    "number": 32,
                    "text": "Ket mapasamakto, a kalpasan ti pannakaidatagda iti obispo ti simbaanko, ken kalpasan ti pannakaawatna kadagitoy a pammaneknek maipanggep iti pannakaited-pateg kadagiti sanikua ti simbaan, a saanda a maala manipud iti simbaan, a mainugot kadagiti bilinko, adda sungsungbatan ti tunggal tao kaniak, nga agbantay iti sanikuana, wenno iti dayta naawatna babaen ti pannangted-pateg, nga umdas nga agpaay kenkuana ken iti kaamaanna."
                },
                {
                    "number": 33,
                    "text": "Ket manen, no adda dagiti sanikua iti ikub ti simbaan, wenno asino man a tao, nga ad-adu ngem iti kasapulanda kalpasan daytoy immuna a pannakaidaton, a nabati iti maidaton iti obispo, maidulinto daytoy a maipaay kadagiti awanan, no dadduma, a tunggal tao nga agkasapulan mabalin a maikkan a sibubuslon ket umawat a maibatay iti kayatna."
                },
                {
                    "number": 34,
                    "text": "Ngarud, maidulin iti pagidulinak ti nabati, a maited kadagiti nakurapay ken makasapul, a kas intuding ti nangato a konseho ti simbaan, ken ti obispo ken ti konsehona;"
                },
                {
                    "number": 35,
                    "text": "Ken para iti panggep a panaggatang kadagiti daga para iti pagimbagan ti kaaduan iti simbaan, ken pangpabangon kadagiti balay a pagkararagan, ken pangbangon iti Baro a Jerusalem a maipalgakto kalpasan daytoy—"
                },
                {
                    "number": 36,
                    "text": "Tapno aguummongto dagiti natulagan a taok iti dayta nga aldaw a yaayko iti templok. Ket aramidek daytoy para iti pannakaisalakan dagiti taok."
                },
                {
                    "number": 37,
                    "text": "Ket mapasamakto, nga isu a nagbasol ken saan nga agbabawi mapapanawto iti simbaan, ket saannanton a mapasubli manen ti inikkan-pategna kadagiti nakurapay ken agkasapulan iti simbaanko, wenno iti sabali a pannao, kaniak—"
                },
                {
                    "number": 38,
                    "text": "Ta no la ket aramidenyo iti kabassitan kadagitoy, aramidenyo kaniak."
                },
                {
                    "number": 39,
                    "text": "Ta mapasamakto, a maipatungpalto ti imbagak babaen ti ngiwat dagiti propetak; ta ikkak-pategto ti kinabaknang dagiti umawat iti ebangheliok kadagiti Gentil kadagiti nakurapay a taok nga adda iti balay ti Israel."
                },
                {
                    "number": 40,
                    "text": "Ket manen, saankayo koma nga agpannakkel iti pusoyo; aramidenyo a nalinis amin a pagan-anayyo, ket ti pintasda pintas ti aramid dagiti imayo;"
                },
                {
                    "number": 41,
                    "text": "Ket aramidenyo amin a banag a nadalus iti imatangko."
                },
                {
                    "number": 42,
                    "text": "Saankayo nga agsadsadut; ta ti managsadsadut saanto a mangan iti tinapay wenno agkawes iti pagan-anay ti trabahador."
                },
                {
                    "number": 43,
                    "text": "Ket asino man kadakayo ti agsakit, ket awan ti pammatina a maimbagan, ngem mamati, mataraonanto a sidudungngo, iti bulbulong ken nalukneng a taraon, ken saan a babaen ti ima ti kabusor."
                },
                {
                    "number": 44,
                    "text": "Ket dagiti elder ti simbaan, dua wenno ad-adu, matudingandanto, ket agkararagda ken ipatayda dagiti dakulapda kadakuada iti naganko; ket no matayda matayda kaniak, ket no agbiagda agbiagda kaniak."
                },
                {
                    "number": 45,
                    "text": "Agbiagkayo a sangsangkamaysa iti ayat, iti kasta lumdaangkayo iti isisina ti matay, ken kangrunaanna kadagiti awan iti namnamada iti nadayag a panagungar."
                },
                {
                    "number": 46,
                    "text": "Ket no mapasamakto a dagiti matay kaniak didanto maramanan ti patay, ta nasam-itto para kadakuada;"
                },
                {
                    "number": 47,
                    "text": "Ket isuda a matay a saan a kaniak, ay-ayda pay, ta napait ti ipapatayda."
                },
                {
                    "number": 48,
                    "text": "Ket manen, mapasamakto nga isu nga addaan iti pammati kaniak a maimbagan, ken saan a maituding a matay, maimbaganto."
                },
                {
                    "number": 49,
                    "text": "Isu nga addaan iti pammati a makakita makakitanto."
                },
                {
                    "number": 50,
                    "text": "Isu nga addaan iti pammati a makangngeg makangngegto."
                },
                {
                    "number": 51,
                    "text": "Ti pilay nga addaan iti pammati a makalagto makalagtonto."
                },
                {
                    "number": 52,
                    "text": "Ket isuda nga awanan iti pammati a makaaramid kadagitoy, ngem mamatida kaniak, addaanda iti bileg nga agbalin nga annakko; ket no la ketdi ta dida aglabsing kadagiti paglintegak tulonganyo ida kadagiti an-annayenda."
                },
                {
                    "number": 53,
                    "text": "Agtakderkayo iti lugar a pagrebbenganyo."
                },
                {
                    "number": 54,
                    "text": "Diyo alaen ti pagan-anay ti kabsatyo; bayadanyo ti awatenyo iti kabsatyo."
                },
                {
                    "number": 55,
                    "text": "Ket no magun-odyo ti ad-adu ngem iti kasapulanyo, itedyo iti pagidulinak, tapno maaramid amin a banag a maibatay iti imbagak."
                },
                {
                    "number": 56,
                    "text": "Dumawatkayo, ket maitedto dagiti nasantuan a kasuratak a kas intudingko, ket maitalimengdanto a maaywanan;"
                },
                {
                    "number": 57,
                    "text": "Ket nasken unay a tenglenyo ti riknayo maipanggep kadakuada, ket saanyo nga isuro ida agingga a maawatyo ida a sibubukel."
                },
                {
                    "number": 58,
                    "text": "Ket itdek kadakayo ti bilin a kalpasanna isuroyonto ida iti amin a tao; ta maisurodanto iti amin a pagilian, kakabsat, pagsasao ken tattao."
                },
                {
                    "number": 59,
                    "text": "Alaenyo dagiti banag nga inawatyo, a naited kadakayo kadagiti nasantuan a kasuratak para iti paglintegan, nga agbalin a paglintegak a mangiwanwan iti simbaanko;"
                },
                {
                    "number": 60,
                    "text": "Ket isu a mangaramid a maibatay kadagitoy a banag maisalakanto, ket isu a di mangaramid kadakuada mailunodto no agtultuloy a kasta."
                },
                {
                    "number": 61,
                    "text": "No agdawatkayo, umawatkayo iti paltiing iti kada paltiing, pagsiriban iti kada pagsiriban, tapno maammuanyo dagiti datdatlag ken makapatalingenngen a banag—a mangyeg iti ragsak, a mangyeg iti agnanayon a biag."
                },
                {
                    "number": 62,
                    "text": "Agdamagkayo, ket maibutaktakto kadakayo iti naituding a panawenko a pakabangonan ti Baro a Jerusalem."
                },
                {
                    "number": 63,
                    "text": "Ket adtoy, mapasamakto a maibaon dagiti katulongak iti daya ken iti laud, iti amianan ken iti abagatan."
                },
                {
                    "number": 64,
                    "text": "Ket uray ita, bay-anyo a ti mapan iti daya isurona ida tapno mapasurotda a mapan iti laud, ket daytoy banag ti umay iti daga, ken iti nalimed a kinnunsabo."
                },
                {
                    "number": 65,
                    "text": "Adtoy, tungpalenyo amin dagitoy a banag, ket dakkelto ti gunggonayo; ta maitedto kadakayo ti pannakaammo kadagiti datdatlag iti pagarian, ngem saanto a maammuan ti lubong ida."
                },
                {
                    "number": 66,
                    "text": "Tungpalenyo dagiti paglintegan nga inawatyo ket agtalinaedkayo a napudno."
                },
                {
                    "number": 67,
                    "text": "Ket awatenyo kalpasan daytoy dagiti katulagan ti simbaan, a kas iti umdas a pangrugianyo, ditoy man wenno iti Baro a Jerusalem."
                },
                {
                    "number": 68,
                    "text": "Ngarud, isu nga agkurkurang iti pagsiriban, bay-anyo nga agdawat kaniak, ket itedko kenkuana a siwawaya ket saanko a pabainan."
                },
                {
                    "number": 69,
                    "text": "Itag-ayyo dagiti pusoyo ket agrag-okayo, ta para kadakayo ti pagarian, wenno iti sabali a pannao, naiteden dagiti tulbek ti simbaan. Pudno a kasta. Amen."
                },
                {
                    "number": 70,
                    "text": "Addanto pagrebbengan dagiti saserdote ken maestro, a kas kadagiti kameng."
                },
                {
                    "number": 71,
                    "text": "Ket dagiti elder wenno nangato a saserdote natudingan a mangtarabay iti obispo a kas mamalbalakad iti amin a banag, matulonganto dagiti kaamaanda manipud iti sanikua a naikkan-pateg ti obispo, a para iti pagimbagan dagiti nakurapay, ken sabali pay a pagpaayan, kas naibagan;"
                },
                {
                    "number": 72,
                    "text": "Wenno umawatdanto iti umno a tangdan para iti amin a serbisioda, iti man pagrebbenganda wenno ania man, a mabalin a napanunot wenno inkeddeng dagiti mamalbalakad ken obispo."
                },
                {
                    "number": 73,
                    "text": "Ket ti obispo, met, umawat met iti tulong, wenno iti umno a tangdan iti amin a serbisiona iti simbaan."
                },
                {
                    "number": 74,
                    "text": "Adtoy, pudno kunak kadakayo, nga asino man kadakayo, a mangisina iti kasimpungalanna gapu iti panagdederrep, wenno iti sabali a pannao, no paneknekanda kadakayo a sipapakumbaba a daytoy ti gapu, diyo ida papanawen kadakayo;"
                },
                {
                    "number": 75,
                    "text": "Ngem no makakitakayo iti nangpanaw iti kasimpungalanna gapu iti pannakiabig, ket isuda a mismo ti naglabsing, ket sibibiag ti kasimpungalanda, mapapanawda kadakayo."
                },
                {
                    "number": 76,
                    "text": "Ket manen, kunak kadakayo, nga agsiput ken agannadkayo, iti amin a damag, nga awan ti maawatyo a kasta kadakayo no siaasawada;"
                },
                {
                    "number": 77,
                    "text": "Ket no saanda a siaasawa, agbabawida iti amin a basolda wenno saanyo ida nga awaten."
                },
                {
                    "number": 78,
                    "text": "Ket manen, tunggal tao a kameng iti daytoy a simbaan ni Cristo, nasken a tungpalenda amin a bilin ken katulagan ti simbaan."
                },
                {
                    "number": 79,
                    "text": "Ket mapasamakto, nga asino man kadakayo ti pumatayto maidatag ken makedngandanto a maibatay kadagiti paglintegan ti daga; ta laglagipenyo nga awan ti pakapakawananna; ket mapaneknekanto a maibatay kadagiti paglintegan ti daga."
                },
                {
                    "number": 80,
                    "text": "Ket no asino man a lalaki wenno babai ti makiabigto, mausigto iti sango ti dua nga elder ti simbaan, wenno ad-adu, ket maiparang amin a balikas a maibusor iti lalaki wenno babai babaen ti dua a saksi ti simbaan, a saan a ti kabusor; ngem nasaysayaat pay no ad-adu ngem dua ti saksi."
                },
                {
                    "number": 81,
                    "text": "Ngem makedngan ti lalaki wenno babai babaen ti agtaud iti ngiwat ti dua a saksi; ket idatag dagiti elder ti kaso iti simbaan, ket itag-ayto ti simbaan dagiti imada a maibusor iti lalaki wenno babai, tapno makednganda a maibatay iti paglintegan ti Dios."
                },
                {
                    "number": 82,
                    "text": "Ket no mabalin, nasken nga adda met a mangimatang ti obispo."
                },
                {
                    "number": 83,
                    "text": "Ket kastanto ti aramidenyo iti amin a kaso a dumteng kadakayo."
                },
                {
                    "number": 84,
                    "text": "Ket no agsipdut ti lalaki wenno babai, maidatagto ti lalaki wenno babai iti paglintegan ti daga."
                },
                {
                    "number": 85,
                    "text": "Ket no agtakaw ti lalaki wenno babai, maidatagto ti lalaki wenno babai iti paglintegan ti daga."
                },
                {
                    "number": 86,
                    "text": "Ket no agulbod ti lalaki wenno babai, maidatagto ti lalaki wenno babai iti paglintegan ti daga."
                },
                {
                    "number": 87,
                    "text": "Ket no agaramid ti lalaki wenno babai iti ania man a pagbasolan, maidatagto ti lalaki wenno babai iti paglintegan, uray pay iti Dios."
                },
                {
                    "number": 88,
                    "text": "Ket no agbasol kadakayo ti kabsatyo a lalaki wenno babai, agsinnangokayonto laeng; ket no agpudno ti lalaki wenno babai agkinnaawatankayonto."
                },
                {
                    "number": 89,
                    "text": "Ket no saan nga agpudno ti lalaki wenno babai idatagyo ti lalaki wenno babai iti simbaan, saan a kadagiti kameng, ngem kadagiti elder. Ket maaramidto iti miting, ket saan nga iti sango ti lubong."
                },
                {
                    "number": 90,
                    "text": "Ket no agbasol iti adu ti kabsatyo a lalaki wenno babai, madusanto iti kaaduan."
                },
                {
                    "number": 91,
                    "text": "Ket no asino man ti agbasol a sibabatad, maungtanto iti tallaong, tapno mapabainan. Ket no saan nga agpudno ti lalaki wenno babai, maidatag ti lalaki wenno babai iti paglintegan ti Dios."
                },
                {
                    "number": 92,
                    "text": "No asino man ti agbasolto iti nalimed, maungtanto ti lalaki wenno babai iti nalimed, tapno maaddaan ti lalaki wenno babai iti gundaway nga agpudno a sililimed iti lalaki wenno babai a nagbasolan ti lalaki wenno babai, ken iti Dios, tapno saan unay a babalawen ti simbaan ti lalaki wenno babai."
                },
                {
                    "number": 93,
                    "text": "Ket kasta ti panangiturongyonto iti amin a banag."
                }
            ]
        },
        "/study/scriptures/dc-testament/dc/43": {
            "uri": "/study/scriptures/dc-testament/dc/43",
            "title": "Doktrina ken Katulagan 43",
            "data_type": "chapter",
            "chapter_name": "Benneg 43",
            "chapter_summary": [
                "1–7, Dumteng laeng dagiti paltiing ken bilin babaen ti maysa a natudingan; 8–14, Mapasanto dagiti Santo babaen ti nasantuan a panagtignayda iti imatang ti Apo; 15–22, Naibaon dagiti elder a mangyararaw iti panagbabawi ken mangisagana kadagiti tao iti naindaklan nga aldaw ti Apo; 23–28, Awagan ti Apo dagiti tao babaen ti timekna ken babaen dagiti bileg ti nakaparsuaan; 29–35, Dumtengto ti Millennium ken ti pannakaigalut ni Satanas."
            ],
            "verses": [
                {
                    "number": 1,
                    "text": "O imdenganyo, dakayo nga elder ti simbaanko, ket denggenyo dagiti balikas nga ibagak kadakayo."
                },
                {
                    "number": 2,
                    "text": "Ta adtoy, pudno, pudno, kunak kadakayo, a naawatyon ti bilin a para iti paglintegan ti simbaanko, babaen kenkuana a tinudingak kadakayo a mangawat kadagiti bilin ken paltiing manipud iti imak."
                },
                {
                    "number": 3,
                    "text": "Ket maipanamnama a maammuanyonto daytoy—nga awan ti sabali a natudingan kadakayo nga umawat kadagiti bilin ken paltiing agingga a maala, no agtungpal kaniak."
                },
                {
                    "number": 4,
                    "text": "Ngem pudno, pudno, kunak kadakayo, nga awan ti sabali a matudingan iti daytoy a sagut malaksid no babaen kenkuana; ta no maala manipud kenkuana awanto ti bilegna malaksid ti panangtudingna iti sabali a mangisaup kenkuana."
                },
                {
                    "number": 5,
                    "text": "Ket daytoy ti paglintegan kadakayo, a diyo awaten dagiti pannursuro ti asino man nga umasideg kadakayo a kas kadagiti paltiing ken bilin;"
                },
                {
                    "number": 6,
                    "text": "Ket itedko daytoy kadakayo tapno saankayo a maallilaw, tapno maammuanyo dagiti saan a naggapu kaniak."
                },
                {
                    "number": 7,
                    "text": "Ta pudno kunak kadakayo, ta isu nga inordenak sumrekto iti ruangan ket maordenanto a kas iti imbagak idi kadakayo, a mangisuro kadagiti paltiing nga inawatyo ken awatenyonto babaen kenkuana a tinudingak."
                },
                {
                    "number": 8,
                    "text": "Ket ita, adtoy, itedko kadakayo ti bilin, a no aguummongkayo a sangsangkamaysa iwanwan ken itandudoyo ti tunggal maysa, tapno maammuanyo no kasano ti panagtignayyo ken panangiwanwanyo iti simbaanko, no kasano ti panagtignayyo a maibatay kadagiti alagaden ti paglintegan ken bilinko, a naitedkon."
                },
                {
                    "number": 9,
                    "text": "Ket kasta ti pannakaiwanwanyo iti paglintegan ti simbaanko, ket mapasantokayo iti inawatyo, ket ikumityo ti bagbagiyo nga agtignay a nasantuan iti imatangko—"
                },
                {
                    "number": 10,
                    "text": "A no la ketdi aramidenyo daytoy, mainayonto ti gloria iti pagarian a naawatyon. No diyo aramiden daytoy, maibabawinto daytoy, uray pay dayta naawatyon."
                },
                {
                    "number": 11,
                    "text": "Ikkatenyo ti kinamanagbasol nga adda kadakayo; pasantuenyo ti bagbagiyo iti imatangko;"
                },
                {
                    "number": 12,
                    "text": "Ket no tarigagayanyo dagiti gloria iti pagarian, tudinganyo ti katulongak a ni Joseph Smith, Jun., ket itandudoyo iti imatangko babaen ti kararag ti pammati."
                },
                {
                    "number": 13,
                    "text": "Ket manen, kunak kadakayo, a no tarigagayanyo dagiti datdatlag iti pagarian, ikkanyo iti taraon ken aruaten, ken ania man a banag a kasapulanna iti panangipatungpalna iti imbilinko kenkuana;"
                },
                {
                    "number": 14,
                    "text": "Ket no diyo aramiden agtalinaed kadakuada a nangawat kenkuana, tapno maisaganaak ti bagik kadagiti natarnaw a tao iti imatangko."
                },
                {
                    "number": 15,
                    "text": "Kunak manen, imdenganyo dakayo nga elder ti simbaanko, a tinudingak: Saankayo a naibaon tapno pasursuruan, ngem tapno mangisuro kadagiti annak ti tattao iti bambanag nga impaimak kadakayo babaen ti bileg ti Espirituk;"
                },
                {
                    "number": 16,
                    "text": "Ket maisurokayo manipud iti ngato. Pasantuenyo ti bagbagiyo ket matalugadingankayo iti bileg, tapno maitedyo ti kas iti imbagak kadakayo."
                },
                {
                    "number": 17,
                    "text": "Imdenganyo, ta, adtoy, asidegen ti naindaklan nga aldaw ti Apo."
                },
                {
                    "number": 18,
                    "text": "Ta dumteng ti aldaw a yebkasto ti Apo ti timekna manipud iti langit; agkintayegto ti langit ken agarigenggento ti daga, ket umawengto ti trumpeta ti Dios iti atiddog ken napigsa, ket kunananto kadagiti matmaturog a pagilian: Bumangon ken agbiagkayo a sasanto; agtalinaedkayo a managbasol ken maturogkayo agingga nga umawagakto manen."
                },
                {
                    "number": 19,
                    "text": "Gapuna patibkerenyo dagiti lomoyo di la ket mamin-ano ta mairamankayo kadagiti nadangkes."
                },
                {
                    "number": 20,
                    "text": "Agtimekkayo iti napigsa ket dikayo agpangngadua. Awaganyo dagiti pagilian nga agbabawida, nataengan man wenno ubbing, sibabalud man wenno siwawaya, a kunayo: Isaganayo ti bagbagiyo para iti naindaklan nga aldaw ti Apo;"
                },
                {
                    "number": 21,
                    "text": "Ta no siak, a maysa a tao, agtimekak iti napigsa ket awagankayo nga agbabawi, ket kaguradak, anianto ti kunayo no dumteng ti aldaw a gumluong dagiti gurruod iti amin a suli ti daga, a makisao kadagiti amin a sibibiag, a kunana—Agbabawikayo, ket agsaganakayo para iti naindaklan nga aldaw ti Apo?"
                },
                {
                    "number": 22,
                    "text": "Wen, ket manen, inton maisaplit dagiti kimat manipud iti daya nga agpalaud, ket manabsiit ti timekda kadagiti amin a sibibiag, ken mangtitileng kadagiti lapayag dagiti makangngeg, a mangibaga kadagitoy a balikas—Agbabawikayo, ta dumtengen ti naindaklan nga aldaw ti Apo?"
                },
                {
                    "number": 23,
                    "text": "Ket manen, yebkasto ti Apo ti timekna manipud iti langit, nga agkuna: Imdenganyo, O dakayo a pagilian iti daga, ket denggenyo dagiti balikas dayta Dios a nangparsua kadakayo."
                },
                {
                    "number": 24,
                    "text": "O, dakayo a pagilian iti daga, kasano ti kasansan ti panangummongko kadakayo a sangsangkamaysa a kas iti panangummong ti pamusian kadagiti piekna iti sirok ti payakna, ngem dakayo saan!"
                },
                {
                    "number": 25,
                    "text": "Kasano ti kasansan ti panangawagko kadakayo babaen ti ngiwat dagiti katulongak, ken ti panagserserbi dagiti anghel, ken ti timekko a mismo, ken ti dulluog dagiti gurruod, ken dagiti manabsiit a kimat, ken ti banesbes dagiti bagyo, ken ti dalagudog dagiti ginggined, ken dagiti napigsa a tudo ti uraro, ken ti asug dagiti gawat ken angol iti tunggal kita, ken ti napigsa nga aweng ti trumpeta, ken babaen ti timek ti pangngeddeng, ken babaen ti timek ti panangngaasi iti agmalmalem, ken babaen ti timek ti kinadayag ken dayaw ken dagiti kinabaknang ti agnanayon a biag, ket maisalakankayo iti awan inggana a pannakaisalakan, ngem dakayo saan!"
                },
                {
                    "number": 26,
                    "text": "Adtoy, dimtengen ti aldaw, a napnon ti kopa ti pungtot iti gurak."
                },
                {
                    "number": 27,
                    "text": "Adtoy, pudno kunak kadakayo, a dagitoy ti balikas ti Apo a Diosyo."
                },
                {
                    "number": 28,
                    "text": "Gapuna, agtrabahokayo, agtrabahokayo iti bangkagko iti maudi a gundaway—iti maudi a gundaway awaganyo dagiti agindeg iti daga."
                },
                {
                    "number": 29,
                    "text": "Ta iti naikeddeng a panawenko umayakto iti daga a mangukom, ket masubbotto dagiti taok ket agturaydanto iti daga a kaduak ida."
                },
                {
                    "number": 30,
                    "text": "Ta ti naindaklan a Millennium, a nasaok babaen ti ngiwat dagiti katulongak, umayto."
                },
                {
                    "number": 31,
                    "text": "Ta maigalutto ni Satanas, ket inton makaruk-at manen agturayto laeng iti ababa a panawen, sa kalpasanna dumtengton ti panungpalan ti daga."
                },
                {
                    "number": 32,
                    "text": "Ket isu nga agbibiag iti kinalinteg agbalbaliwto iti apagkirem, ket mapukawto ti daga a kasla lamuten ti apuy."
                },
                {
                    "number": 33,
                    "text": "Ket pumanawto dagiti nadangkes nga agturong iti di maiddep nga apuy, ket awan ti tao a makaammo iti paggibusanda iti daga, wenno makaammonto, agingga nga umayda kaniak a maukom."
                },
                {
                    "number": 34,
                    "text": "Imdenganyo dagitoy a balikas. Adtoy, Siak ni Jesucristo, ti Mangisalakan iti lubong. Italimengyo dagitoy a banag iti puspusoyo, ket pagtalinaedenyo iti panunotyo dagiti kinangayed ti agnanayon."
                },
                {
                    "number": 35,
                    "text": "Agparbengkayo. Tungpalenyo ti amin a bilinko. Pudno a kasta. Amen."
                }
            ]
        },
        "/study/scriptures/dc-testament/dc/44": {
            "uri": "/study/scriptures/dc-testament/dc/44",
            "title": "Doktrina ken Katulagan 44",
            "data_type": "chapter",
            "chapter_name": "Benneg 44",
            "chapter_summary": [
                "1–3, Nasken nga aguummong dagiti elder iti taripnong, 4–6, Nasken a maurnosda a maibatay kadagiti paglintegan ti daga ken mataripatoda dagiti nakurapay."
            ],
            "verses": [
                {
                    "number": 1,
                    "text": "Adtoy, kasta ti kuna ti Apo kadakayo a katulongak, nasken iti panagkunak nga aguummong dagiti elder ti simbaanko, manipud iti daya ken iti laud, ken manipud iti amianan ken iti abagatan, babaen ti surat wenno ania man a wagas."
                },
                {
                    "number": 2,
                    "text": "Ket mapasamakto, a no la ketdi napudnoda, ken aramatenda ti pammatida kaniak, ibukbokkonto ti Espirituk kadakuada iti aldaw a panaguummongda a sangsangkamaysa."
                },
                {
                    "number": 3,
                    "text": "Ket mapasamakto a mapandanto kadagiti disso iti aglawlaw, ket ikasabada ti panagbabawi kadagiti tao."
                },
                {
                    "number": 4,
                    "text": "Ket adunto ti mapasurot, no la ketdi ta makagun-oddanto iti bileg a mangurnos iti bagbagida a maibatay kadagiti paglintegan ti tao;"
                },
                {
                    "number": 5,
                    "text": "Tapno saandakayo a marimbawan dagiti kabusoryo; tapno mataginayonkayo iti amin a banag; tapno kabaelanyo a tungpalen dagiti paglintegak; tapno mapekka amin a begkes a gandaten ti kabusor a mangdadael kadagiti taok."
                },
                {
                    "number": 6,
                    "text": "Adtoy, kunak kadakayo, a nasken a sarungkaranyo dagiti nakurapay ken makasapul ket ipaayyo ti kasapulanda, tapno mataginayonda agingga a maiwakas ti amin a maibatay iti paglintegak nga inawatyo. Amen."
                }
            ]
        },
        "/study/scriptures/dc-testament/dc/45": {
            "uri": "/study/scriptures/dc-testament/dc/45",
            "title": "Doktrina ken Katulagan 45",
            "data_type": "chapter",
            "chapter_name": "Benneg 45",
            "chapter_summary": [
                "1–5, Ni Cristo ti Mangibabaet kadatayo iti Ama; 6–10, Ti ebanghelio ti mensahero a mangisagana iti dana sakbay ti Apo; 11–15, Ti Apo a mismo ti nangawat kada Enoc ken dagiti kabsatna; 16–23, Impalgak ni Cristo dagiti tanda ti yaayna a kas naited iti Bantay ti Olibo; 24–38, Maisublinto ti ebanghelio, matungpalto ti panawen dagiti Gentil, ket agsaknapto iti daga ti makadadael a sakit; 39–47, Mayappengto dagiti tanda, pagsidsiddaawan, ken ti Panagungar iti Maikadua a Yaay; 48–53, Agtakderto ni Cristo iti Bantay ti Olibo, ket makitanto dagiti Hudio dagiti sugat kadagiti dakulap ken dapanna; 54–59, Agturayto ti Apo bayat ti Millennium; 60–62, Naiwanwan ti Propeta a mangirugi iti pannakaipatarus ti Baro a Tulag, babaen ti napateg a pakaammo a maipakaammonto; 63–75, Nabilin dagiti Santo a mangummong ken mangbangon iti Baro a Jerusalem, nga umayanto dagiti tao manipud iti amin a pagilian."
            ],
            "verses": [
                {
                    "number": 1,
                    "text": "Imdenganyo, O dakayo a tao ti simbaanko, a nakaitedan ti pagarian; imdenganyo ken denggenyo ti nangipatakder iti pamuon ti daga, a nangaramid iti langit ken amin a pangen sadiay, ken nakaaramidan amin a banag a sibibiag, ken aggaraw, ken naparsua."
                },
                {
                    "number": 2,
                    "text": "Ket kunak manen, imdenganyo ti timekko, di la ket mamin-ano ta makamakamnakayo ni patay; iti oras a panangpanunotyo a saan a lumabas ti kalgaw, ken aggibus ti panagapit, ken saan a maisalakan dagiti kararuayo."
                },
                {
                    "number": 3,
                    "text": "Denggenyo ti mangibabaet iti Ama, a mangipakpakaasi kenkuana iti pagimbaganyo—"
                },
                {
                    "number": 4,
                    "text": "A kunkunana: Ama, kitaem ti panagrigrigat ken ipapatayna a saan a nagbasol, iti nakaay-aywam unay; kitaem ti dara ti Anakmo a nagsayasay, ti dara nga intedmo tapno maidaydayawka;"
                },
                {
                    "number": 5,
                    "text": "Gapuna, Ama, ispalem dagitoy kabsatko a mamati iti naganko, tapno umasidegda kaniak ket maaddaanda iti awan inggana a biag."
                },
                {
                    "number": 6,
                    "text": "Imdenganyo, O tattao ti simbaanko, ket dumngegkayo a sangsangkamaysa nga elder, ket denggenyo ti timekko ita a maibagbaga, ket diyo patangkenen ti puspusoyo;"
                },
                {
                    "number": 7,
                    "text": "Ta pudno kunak kadakayo a siak ti Alpha ken Omega, ti pangrugian ken ti panungpalan, ti silaw ken ti biag ti lubong—ti silaw nga agrimat iti kasipngetan ket saan a maawatan ti kasipngetan."
                },
                {
                    "number": 8,
                    "text": "Immayak iti bukodko, ket awan ti immawat kaniak; ngem kas iti kaadu ti immawat kaniak inikkak iti bileg nga agaramid iti adu a milagro, ken agbalin nga annak ti Dios; ken inikkak met ida iti bileg a manggun-od iti agnanayon a biag dagiti namati iti naganko."
                },
                {
                    "number": 9,
                    "text": "Ken kasta met nga impatulodko ti agnanayon a katulagak iti lubong, nga agbalin a silaw iti lubong, ken agbalin a pagrukodan dagiti taok, ken kadagiti Gentil a sapulenda, ken agbalin a mensahero iti sangok a mangisagana iti dana sakbay ti yaayko."
                },
                {
                    "number": 10,
                    "text": "Gapuna, umasidegkayo iti daytoy, ket isu nga umasideg ilawlawagko a kas kadagiti nagkauna a tao, ket ipakitak kadakayo ti natibker a palawagko."
                },
                {
                    "number": 11,
                    "text": "Gapuna, imdenganyo a sangsangkamaysa ket bay-anyo nga ipakitak kadakayo uray pay ti pagsiribak—ti pagsiribanna a kunayo a Dios ni Enoc, ken dagiti kabsatna,"
                },
                {
                    "number": 12,
                    "text": "A naisina iti daga, ken inawatko—ti siudad a naisagana agingga iti idadateng ti aldaw ti kinalinteg—ti aldaw a sinapsapul dagiti amin a nasantuan a tao, ket saanda a nasarakan gapu iti kinadangkes ken dagiti makarimon nga aramid;"
                },
                {
                    "number": 13,
                    "text": "Ket impudnoda a ganggannaet ken agallaallada iti daga;"
                },
                {
                    "number": 14,
                    "text": "Ngem nagun-odda ti kari a masarakandanto ken makitada iti lasagda."
                },
                {
                    "number": 15,
                    "text": "Gapuna, imdenganyo ket ilawlawagkonto kadakayo, ken agsaoak kadakayo ken agipadto, a kas kadagiti tao iti nagkauna nga aldaw."
                },
                {
                    "number": 16,
                    "text": "Ket ipakitakto a silalawag a kas iti panangipakitak kadagiti disipulok iti panagtakderko iti sangoda iti lasag, ket nagsaoak kadakuada, a kinunak: Iti panagsaludsodyo kaniak maipanggep kadagiti tanda ti yaayko, iti aldaw a yaaykonto iti dayagko kadagiti ulep ti langit, a mangtungpal kadagiti kari nga inaramidko kadagiti ammayo."
                },
                {
                    "number": 17,
                    "text": "Ta iti panangipapanyo nga iti kapaut ti kaawan dagiti espirituyo kadagiti bagiyo agbalin a tubeng, ipakitakto kadakayo no kasano ti yaay ti aldaw a pannakasubbot, ken kasta met ti pannakaisubli ti nawarawara nga Israel."
                },
                {
                    "number": 18,
                    "text": "Ket ita adtoy daytoy a templo nga adda iti Jerusalem, nga inawaganyo iti balay ti Dios, ken kuna dagiti kabusoryo a saanto a pulos a maduprak."
                },
                {
                    "number": 19,
                    "text": "Ngem, pudno kunak kadakayo, a dumtengto ti pannakadadael iti daytoy a kaputotan a kasla mannanakaw iti rabii, ket madadaelto dagitoy a tao ken mawarawarada iti amin a pagilian."
                },
                {
                    "number": 20,
                    "text": "Ket marebbekto daytoy templo a makitkitayo ita nga awanto ti mabati nga uray no maysa a bato iti sabali."
                },
                {
                    "number": 21,
                    "text": "Ket mapasamakto, a saanto a mapukaw daytoy a kaputotan dagiti Hudio agingga a mapukaw amin a leddaang nga imbagak kadakayo a maipanggep kadakuada a mapasamakto."
                },
                {
                    "number": 22,
                    "text": "Kunayo nga ammoyo a dumteng ti panungpalan ti lubong; kunayo pay nga ammoyo a mapukaw ti langit ken ti daga;"
                },
                {
                    "number": 23,
                    "text": "Ket daytoy pudno a kunayo, ta agpayso; ngem saan a mapukaw dagitoy a banag nga imbagak kadakayo agingga a matungpal amin."
                },
                {
                    "number": 24,
                    "text": "Ket daytoy naibagakon kadakayo maipanggep iti Jerusalem; ket inton dumteng dayta nga aldaw, maiwarasto dagiti nabati iti amin a pagilian;"
                },
                {
                    "number": 25,
                    "text": "Ngem maummongdanto manen; ngem agtalinaedda agingga a matungpal dagiti panawen dagiti Gentil."
                },
                {
                    "number": 26,
                    "text": "Ket iti dayta nga aldaw mangngeganto dagiti gubat ken damdamag iti gubat, ket mariribukanto ti sibubukel a lubong, ket ti puspuso dagiti tao paglulokendanto ida, ket kunadanto nga intantan ni Cristo ti yaayna agingga iti kanibusanan ti daga."
                },
                {
                    "number": 27,
                    "text": "Ket lumamiisto ti ayat dagiti tao, ket rumsuanto ti basbasol."
                },
                {
                    "number": 28,
                    "text": "Ket inton dumteng ti panawen dagiti Gentil, agburakto ti lawag kadagiti nagtugaw iti kasipngetan, ket isunton ti pakabuklan ti ebangheliok;"
                },
                {
                    "number": 29,
                    "text": "Ngem saanda nga awaten; ta dida makita ti lawag, ket iliklikda ti puspusoda kaniak gapu iti kapanunotan dagiti tao."
                },
                {
                    "number": 30,
                    "text": "Ket iti daytanto a kaputotan ti pannakatungpal ti panawen dagiti Gentil."
                },
                {
                    "number": 31,
                    "text": "Ket addanto tattao nga agtakder iti dayta a kaputotan, a saan a lumabas agingga a makitada ti aglayus a saplit; ta maaplaganto ti daga iti makadadael a sakit."
                },
                {
                    "number": 32,
                    "text": "Ngem agtakderto dagiti disipulok kadagiti nasantuan a lugar, ket saandanto a matignay; ngem kadagiti nadangkes, umkisto dagiti tao ket ilunodda ti Dios ket matayda."
                },
                {
                    "number": 33,
                    "text": "Ket addanto met ginggined iti nadumaduma a lugar, ken adunto ti madadael; ngem natangkento pay laeng ti puspuso dagiti tao a maibusor kaniak, ket pumidutdanto iti espada, maysa a maibusor iti sabali, ket agpipinnataydanto."
                },
                {
                    "number": 34,
                    "text": "Ket ita, kalpasan ti panangisaok siak nga Apo kadagitoy a balikas kadagiti disipulok, nariribukanda."
                },
                {
                    "number": 35,
                    "text": "Ket kinunak kadakuada: Saankayo a mariribukan, ta, inton mapasamak amin dagitoy a banag, ammoyonton a matungpalton dagiti karik kadakayo."
                },
                {
                    "number": 36,
                    "text": "Ket inton mangrugi nga agburak ti lawag, addanto kadakuada a kasla pangngarig nga ipakitakto kadakayo—"
                },
                {
                    "number": 37,
                    "text": "Kumitakayo ket adtoy dagiti igos, ket makitayo ida kadagiti matayo, ket kunayonto no mangrugida nga agsaringit, ket naganus pay dagiti bulongda, nga asidegen ti kalgaw;"
                },
                {
                    "number": 38,
                    "text": "Kasta met nga iti dayta nga aldawto ti pannakakitada kadagitoy a banag, ket ammodanton nga asidegen ti kanito."
                },
                {
                    "number": 39,
                    "text": "Ket mapasamakto nga isu nga agbuteng kaniak agur-urayto iti idadateng ti naindaklan nga aldaw ti Apo, kasta met dagiti tanda ti yaay ti Anak ti Tao."
                },
                {
                    "number": 40,
                    "text": "Ket makitadanto dagiti tanda ken pagsidsiddaawan, ta maipakitadanto iti langit iti ngato, ken iti daga iti baba."
                },
                {
                    "number": 41,
                    "text": "Ket makitadanto ti dara, ken apuy, ken alisuaso ti asuk."
                },
                {
                    "number": 42,
                    "text": "Ket sakbay a dumteng ti aldaw ti Apo, agsipngetto ti init, ket agarindaraento ti bulan, ken agtinnagto dagiti bituen manipud iti langit."
                },
                {
                    "number": 43,
                    "text": "Ket maummongto dagiti mabati iti daytoy a lugar;"
                },
                {
                    "number": 44,
                    "text": "Kalpasanna kitaendakto, ket, adtoy, umayakto; ket makitadakto kadagiti ulep iti langit, a nagkawes iti bileg ken naindaklan a dayag; a bayabayen dagiti amin a nasantuan nga anghel; ket isu a di mangsiput kaniak maisinanto."
                },
                {
                    "number": 45,
                    "text": "Ngem sakbay nga agdisso ti takiag ti Apo, puyotento ti anghel ti trumpetana, ket umayto dagiti santo a naturogen a mangsabat kaniak iti ulep."
                },
                {
                    "number": 46,
                    "text": "Gapuna, nagasatkayo no naturogkayon a sitatalna; ta iti pannakakitayo ita kaniak ket ammoyo a siak, kastanto met nga umaykayonto kaniak ket agbiagto dagiti kararuayo, ket naan-anayton ti pannakasubbotyo; ket umayto dagiti santo manipud iti uppat a suli ti daga."
                },
                {
                    "number": 47,
                    "text": "Kalpasanna agdissonto ti takiag ti Apo kadagiti pagilian."
                },
                {
                    "number": 48,
                    "text": "Kalpasanna ipayatto ti Apo ti dapanna iti daytoy a bantay, ket maguduanto, ket agarigenggento ti daga, ken aggayonggayongto, ket madayyegto met ti langit."
                },
                {
                    "number": 49,
                    "text": "Ket yebkasto ti Apo ti timekna, ket mangngegto iti amin a suli ti daga; ket agladingitto dagiti pagilian iti daga, ket dagiti nagkatawa makitadanton ti kinamaagda."
                },
                {
                    "number": 50,
                    "text": "Ket rimbawanto ti didigra dagiti mananglais, ket madadaelto dagiti mamarparigat; ket mapukanto dagiti managbasol ken maipuruakda iti apuy."
                },
                {
                    "number": 51,
                    "text": "Ket kalpasanna kumitanto kaniak dagiti Hudio ket kunada: Ania dagitoy sugat kadagiti imam ken kadagiti dapanmo?"
                },
                {
                    "number": 52,
                    "text": "Kalpasanna maammuandanto a siak ti Apo; ta kunakto kadakuada: Dagitoy a sugat isuda dagiti sugat idi masugatak iti balay dagiti gayyemko. Siak daydi naitag-ay. Siak ni Jesus a nailansa iti krus. Siak ti Anak ti Dios."
                },
                {
                    "number": 53,
                    "text": "Ket kalpasanna agsangitdanto gapu kadagiti basolda; kalpasanna agdung-awdanto gapu ta indadanesda ti arida."
                },
                {
                    "number": 54,
                    "text": "Ket kalpasanna masubbotto dagiti pagano a pagilian, ket dagiti awan ti ammoda a paglintegan addanto bingayda iti umuna a panagungar; ket saanto unay a nadagsen kadakuada."
                },
                {
                    "number": 55,
                    "text": "Ket maigalutto ni Satanas, tapno awanto ti lugarna iti puspuso dagiti annak ti tattao."
                },
                {
                    "number": 56,
                    "text": "Ket iti dayta nga aldaw, inton umayak iti dayagko, matungpalto dagiti pangngarig nga imbagak maipanggep kadagiti sangapulo a babbalasang."
                },
                {
                    "number": 57,
                    "text": "Ta isuda a masirib ken nangawat iti kinapudno, ken nangala iti Nasantuan nga Espiritu a bagnosda, ken saan a pinaallilaw—pudno kunak kadakayo, saandanto a mapukan ken maipuruak iti apuy, ngem mailusotandanto ti aldaw."
                },
                {
                    "number": 58,
                    "text": "Ket maitedto ti daga kadakuada a tawidenda; ket umadudanto ken pumigsada, ket dumakkelto dagiti annakda nga awanan iti basol nga agturong iti pannakaisalakan."
                },
                {
                    "number": 59,
                    "text": "Ta addanto ti Apo iti tengngada, ket maipaayto kadakuada ti dayagna, ket isunto ti arida ken mangted kadakuada iti paglintegan."
                },
                {
                    "number": 60,
                    "text": "Ket ita, adtoy, kunak kadakayo, saanto a maited kadakayo a mangammo iti ad-adu pay maipanggep iti daytoy a paset, agingga a maipatarus ti Baro a Tulag, ket maammuanto iti daytoy dagiti amin a banag;"
                },
                {
                    "number": 61,
                    "text": "Gapuna, itedko kadakayo itan tapno ipatarusyon, tapno makapagsaganakayo kadagiti banag a dumteng."
                },
                {
                    "number": 62,
                    "text": "Ta pudno kunak kadakayo, nga agur-uray kadakayo dagiti naindaklan a banag;"
                },
                {
                    "number": 63,
                    "text": "Mangngegyo dagiti gubat iti ganggannaet a dagdaga; ngem, adtoy, kunak kadakayo, asidegdan, dandanidan iti ridawyo, ket sumagmamano laengen a tawen manipud ita mangngegyonton dagiti gubat kadagiti daga."
                },
                {
                    "number": 64,
                    "text": "Gapuna siak, ti Apo, nakunakon, a pumanawkayo iti dumaya a dagdaga, ummongenyo ti bagbagiyo nga elder ti simbaanko; mapankayo iti lumaud a pagpagilian, awaganyo dagiti agindeg nga agbabawi, ket no la ketdi agbabawida, bangonenyo ti simbaanko."
                },
                {
                    "number": 65,
                    "text": "Ket iti maysa a puso ken maysa a panunot, urnongenyo ti kinabaknangyo tapno makagatangkayo iti tawid a kalpasanna maitudingto kadakayo."
                },
                {
                    "number": 66,
                    "text": "Ket maawaganto iti Baro a Jerusalem, ti daga ti kappia, ti siudad a pakaisalakanan, ti lugar a kamang dagiti santo ti Kangatuan a Dios;"
                },
                {
                    "number": 67,
                    "text": "Ket addanto sadiay ti dayag ti Apo, ken addanto met sadiay ti rungsot ti Apo, iti kasta saan a makaumay dagiti nadangkes, ket maawaganto iti Zion."
                },
                {
                    "number": 68,
                    "text": "Ket mapasamakto kadagiti nadangkes, nga asino man a lalaki a di mangpidut iti espadana a maibusor iti padana a tao nasken nga aglibas iti Zion tapno maisalakan."
                },
                {
                    "number": 69,
                    "text": "Ket addanto dagiti maummong idiay manipud iti tunggal pagilian iti sirok ti langit; ket daytanto laeng dagiti tao a saan a makigubat iti tunggal maysa."
                },
                {
                    "number": 70,
                    "text": "Ket makunanto kadagiti nadangkes: Saantayo a mapan makidangadang iti Zion, ta nakaam-amak dagiti agindeg iti Zion; gapuna saantayo a kabaelan."
                },
                {
                    "number": 71,
                    "text": "Ket mapasamakto a maummongto dagiti nalinteg manipud kadagiti amin a pagilian, ket umaydanto iti Zion, a mangkankanta kadagiti kanta ti agnanayon a rag-o."
                },
                {
                    "number": 72,
                    "text": "Ket ita kunak kadakayo, italimengyo dagitoy a banag tapno saanda a maiwaras iti lubong agingga a naskenen iti panagkunak, tapno maipatungpalyo daytoy nga aramid iti imatang dagiti tao, ken iti imatang dagiti kabusoryo, tapno dida maammuan dagiti aramidyo agingga a maipatungpalyo ti banag nga imbilinko kadakayo."
                },
                {
                    "number": 73,
                    "text": "Tapno inton maammuanda daytoy, tapno panunotendanto dagitoy a banag."
                },
                {
                    "number": 74,
                    "text": "Ta inton agparang ti Apo nakaam-amakto kadakuada, tapno agturay kadakuada ti buteng, ket agtakderda iti adayo nga agtigtigerger."
                },
                {
                    "number": 75,
                    "text": "Ket agbutengto amin a pagilian gapu iti rungsot ti Apo, ken ti bileg ti kinamaingelna. Pudno a kasta. Amen."
                }
            ]
        },
        "/study/scriptures/dc-testament/dc/46": {
            "uri": "/study/scriptures/dc-testament/dc/46",
            "title": "Doktrina ken Katulagan 46",
            "data_type": "chapter",
            "chapter_name": "Benneg 46",
            "chapter_summary": [
                "1–2, Mangiturong dagiti elder kadagiti miting kas panangiwanwan ti Nasantuan nga Espiritu; 3–6, Saan a rumbeng a mailaksid dagiti agsapsapul iti kinapudno kadagiti annongen ti sakramento; 7–12, Agdawat iti Dios ken sapulen dagiti sagut ti Espiritu; 13–26, Naited ti pannakainagan ti sumagmamano kadagitoy a sagut; 27–33, Naikkan dagiti dadaulo ti Simbaan iti bileg a mangrikna kadagiti sagut ti Espiritu."
            ],
            "verses": [
                {
                    "number": 1,
                    "text": "Imdenganyo, O dakayo a tao ti simbaanko; ta pudno kunak kadakayo a naibaga kadakayo dagitoy a banag a para iti pagimbagan ken pagadalanyo."
                },
                {
                    "number": 2,
                    "text": "Ngem iti laksid dagidiay banag a naisurat, kanayon a naited kadagiti elder ti simbaanko manipud pay idi damo, ken kanayonto, a mangiturong kadagiti miting a kas iti pannakaiturong ken pannakaiwanwanda babaen ti Nasantuan nga Espiritu."
                },
                {
                    "number": 3,
                    "text": "Nupay kasta mabilinkayo a saankayonto a pulos mamapanaw iti asino man manipud kadagiti mitingyo iti kaaduan, a maangay iti sango ti lubong."
                },
                {
                    "number": 4,
                    "text": "Kasta met a mabilinkayo a dikayo mamapanaw iti asino man a kameng ti simbaan kadagiti mitingyo iti sakramento; nupay kasta, asino man ti agbasol, diyo pakiranuden agingga a di makikinnatunosan."
                },
                {
                    "number": 5,
                    "text": "Ket kunak manen kadakayo, diyo papanawen kadagiti mitingyo iti sakramento ti asino man a sipapasnek nga agsapsapul iti pagarian—ibagak daytoy a maipanggep kadagiti saan a kameng ti simbaan."
                },
                {
                    "number": 6,
                    "text": "Ket kunak manen kadakayo, maipanggep kadagiti miting a pamatalgedanyo, a no adda man saan a kameng ti simbaan, a sipapasnek a mangsapsapul iti pagarian, diyo ida papanawen."
                },
                {
                    "number": 7,
                    "text": "Ngem mabilinkayo a dumawat iti Dios iti amin a banag, a mangted a siwawaya; ken paneknekan kadakayo ti Espiritu kasta met a kayatko nga aramidenyo a nasantuan ti pusoyo, a magna iti imatangko a sitatalged, a mangpampanunot iti pagtungpalan ti pannakaisalakanyo, a mangaramid iti amin a banag babaen ti kararag ken panagyaman, tapno saannakayo a masulisog dagiti dakes nga espiritu, wenno ti doktrina dagiti sairo, wenno dagiti bilin ti tattao; ta aramid ti tattao ti dadduma, ken sairo ti sabsabali."
                },
                {
                    "number": 8,
                    "text": "Gapuna, agannadkayo amangan ta maallilawkayo; ket tapno saankayo a maallilaw sapulenyo a sipapasnek dagiti kasayaatan a sagut, a kanayon a laglagipenyo ti gapu ti nakaitedanda;"
                },
                {
                    "number": 9,
                    "text": "Ta pudno kunak kadakayo, naitedda a para iti pagimbagan dagiti mangayat kaniak ken mangtungpal kadagiti amin a bilinko, ken isu a mangsapul a mangaramid; tapno mairanud ti amin a mangsapul wenno agdawat kaniak, nga agdawat a saan ket a para iti tanda nga aramatenda iti bukodda a paggarteman."
                },
                {
                    "number": 10,
                    "text": "Ket manen, pudno kunak kadakayo, kayatko a laglagipenyo a kanayon, ket ipasagepsepyo a kanayon iti panunotyo no ania dagidiay a sagut, a naited iti simbaan."
                },
                {
                    "number": 11,
                    "text": "Ta saan a maikkan ti amin iti sagut; ta adu ti sagut, ket ikkan ti Espiritu ti Dios ti tunggal tao iti sagut."
                },
                {
                    "number": 12,
                    "text": "Maikkan ti sumagmamano iti saggaysa, ket ti dadduma maikkan iti sabali, tapno mairanud ti amin iti kastoy a wagas."
                },
                {
                    "number": 13,
                    "text": "Ikkan ti Espiritu Santo dagiti dadduma iti pannakaammo a ni Jesucristo ti Anak ti Dios, ken nailansa iti krus para kadagiti basol ti lubong."
                },
                {
                    "number": 14,
                    "text": "Naited kadagiti dadduma iti panamati kadagiti balikasda, tapno maikkanda met iti agnanayon a biag no ituloyda ti kinapudnoda."
                },
                {
                    "number": 15,
                    "text": "Ket manen, inted ti Espiritu Santo kadagiti dadduma iti pannakaammo ti paggigidiatan ti panangimaton, kas iti makaay-ayo iti isu met la nga Apo, a maibatay iti pagayatan ti Apo, a mainugot iti kinamanangngaasina maibatay iti kasasaad dagiti annak ti tattao."
                },
                {
                    "number": 16,
                    "text": "Ket manen, inted ti Espiritu Santo kadagiti dadduma iti pannakaammo iti nagdudumaan ti panangipagna, no nagtaud iti Dios, tapno ti pagilasinan iti Espiritu maited iti tunggal tao a pakairanudanda."
                },
                {
                    "number": 17,
                    "text": "Ket manen, pudno kunak kadakayo, maited kadagiti dadduma, babaen ti Espiritu ti Dios, ti nainsiriban a balikas."
                },
                {
                    "number": 18,
                    "text": "Maited kadagiti dadduma ti balikas ti pannakaammo, tapno maisuro ti amin nga agbalin a masirib ken maaddaan iti pannakaammo."
                },
                {
                    "number": 19,
                    "text": "Ket manen, maikkan dagiti dadduma iti pammati a maagasan;"
                },
                {
                    "number": 20,
                    "text": "Ket dagiti dadduma maikkan iti pammati a makaagas."
                },
                {
                    "number": 21,
                    "text": "Ket manen, maited kadagiti dadduma ti panagaramid kadagiti milagro;"
                },
                {
                    "number": 22,
                    "text": "Ket maited kadagiti dadduma ti panamadto;"
                },
                {
                    "number": 23,
                    "text": "Ket kadagiti dadduma panangrikna kadagiti espiritu."
                },
                {
                    "number": 24,
                    "text": "Ket manen, maited kadagiti dadduma ti panagsao kadagiti pagsasao."
                },
                {
                    "number": 25,
                    "text": "Ket kadagiti dadduma maited ti panagipatarus kadagiti pagsasao."
                },
                {
                    "number": 26,
                    "text": "Ket naggapu amin dagitoy a sagut iti Dios, a para iti pagimbagan dagiti annak ti Dios."
                },
                {
                    "number": 27,
                    "text": "Ket iti obispo ti simbaan, ken iti tudingan ti Dios ken ordenanna a mangaywan iti simbaan ken agbalin nga elder iti simbaan, maited kadakuada ti panangrikna kadagiti amin a sagut no saan adda kadakayo ti agipadto iti saan met a nagtaud iti Dios."
                },
                {
                    "number": 28,
                    "text": "Ket mapasamakto nga isu nga agdawat iti Espiritu awatennanto ti Espiritu;"
                },
                {
                    "number": 29,
                    "text": "Tapno kadagiti dadduma maitedto amin dagitoy a sagut, tapno addanto mangipangulo, tapno mairanudto ti tunggal kameng iti daytoy."
                },
                {
                    "number": 30,
                    "text": "Isu nga agdawat iti Espiritu agdawat a maibatay iti pagayatan ti Dios; gapuna maaramid a kas iti dawatenna."
                },
                {
                    "number": 31,
                    "text": "Ket manen, kunak kadakayo, nasken a maaramid ti amin a banag iti nagan ni Cristo, ania man nga aramidenyo iti Espiritu;"
                },
                {
                    "number": 32,
                    "text": "Ket nasken nga agyamankayo iti Dios iti Espiritu iti ania man a bendision a nakabendisionanyo."
                },
                {
                    "number": 33,
                    "text": "Ket nasken nga itultuloyyo a sanayen ti saguday ken kinasantuan iti sangok. Pudno a kasta. Amen."
                }
            ]
        },
        "/study/scriptures/dc-testament/dc/47": {
            "uri": "/study/scriptures/dc-testament/dc/47",
            "title": "Doktrina ken Katulagan 47",
            "data_type": "chapter",
            "chapter_name": "Benneg 47",
            "chapter_summary": [
                "1–4, Napusgan ni John Whitmer a mangaramid iti pakasaritaan ti Simbaan ken agsurat para iti Propeta."
            ],
            "verses": [
                {
                    "number": 1,
                    "text": "Adtoy, kasapulan para kaniak nga agsurat ken di agsarday ti panagsurat ti katulongak a ni John iti pakasaritaan, ken tarabayennaka, katulongak a Joseph, a mangisurat kadagiti amin a banag a maited kenka, agingga a maikkan iti ad-adu pay a pagrebbengan."
                },
                {
                    "number": 2,
                    "text": "Manen, pudno kunak kadakayo a mabalinna met ti agtimek iti napigsa kadagiti miting, iti kanito a kasapulan."
                },
                {
                    "number": 3,
                    "text": "Ket manen, kunak kadakayo a maituding kenkuana a mangisurat iti kasuratan ti simbaan ken iti pakasaritaan nga awan ressatna; ta inikkak ni Oliver Cowdery iti sabali a takem."
                },
                {
                    "number": 4,
                    "text": "Gapuna, maited kenkuana, no la ketdi napudno, babaen ti Mangliwliwa, a mangisurat kadagitoy a banag. Pudno a kasta. Amen."
                }
            ]
        },
        "/study/scriptures/dc-testament/dc/48": {
            "uri": "/study/scriptures/dc-testament/dc/48",
            "title": "Doktrina ken Katulagan 48",
            "data_type": "chapter",
            "chapter_name": "Benneg 48",
            "chapter_summary": [
                "1–3, Nasken nga ibinglayan dagiti Santo iti Ohio dagiti kabsatda iti dagdagada; 4–6, Nasken a gumatang dagiti Santo iti dagdaga, mangbangonda iti siudad, ken surotenda ti pammagbaga dagiti mangimaton a dadauloda."
            ],
            "verses": [
                {
                    "number": 1,
                    "text": "Nasken nga agtalinaedkayo iti agdama a panawen kadagiti lugar a yanyo, a kas mainugot iti kasasaadyo."
                },
                {
                    "number": 2,
                    "text": "Ket no la ketdi adda dagayo, ibingayanyo dagiti kabsatyo iti lumaud;"
                },
                {
                    "number": 3,
                    "text": "Ket no awan ti dagayo, bay-anyo a gumatangda iti disso iti aglawlaw, a kas pagsayaatanda, ta nasken unay nga adda lugar a pagbiaganda iti agdama a panawen."
                },
                {
                    "number": 4,
                    "text": "Nasken unay nga urnongenyo ti amin a kuarta a kabaelanyo, ket gun-odenyo amin a kabaelanyo iti nalinteg a wagas, tapno iti saan a mabayag makagatangkayonto iti daga a tawidenyo, uray pay ti siudad."
                },
                {
                    "number": 5,
                    "text": "Saan pay a mabalin nga ipalgak ti lugar; ngem kalpasan ti yaay dagiti kabsatyo manipud iti daya addanto maituding a tattao, ket isudanto ti pakaipakaammuan ti lugar, wenno isudanto ti pakaipalgakanna."
                },
                {
                    "number": 6,
                    "text": "Ket matudingandanto a manggatang iti daga, ken mangirugi a mangikabil iti pamuon ti siudad; ket kalpasanna mangrugikayonto nga aguummong kadagiti kaamaanyo, tunggal tao a maibatay iti kaamaanna, a maibatay iti kasasaadna, ken kas ituding kenkuana ti panguluen ken ti obispo ti simbaan, a maibatay kadagiti paglintegan ken bilin nga inawatyo, ken awatenyonto kalpasan daytoy. Pudno a kasta. Amen."
                }
            ]
        },
        "/study/scriptures/dc-testament/dc/49": {
            "uri": "/study/scriptures/dc-testament/dc/49",
            "title": "Doktrina ken Katulagan 49",
            "data_type": "chapter",
            "chapter_name": "Benneg 49",
            "chapter_summary": [
                "1–7, Agtalinaedto a di ammo ti aldaw ken oras a yaay ni Cristo agingga a dumteng; 8–14, Nasken nga agbabawi ti tao, mamati iti ebanghelio, ken agtungpal kadagiti ordinansa tapno maisalakan; 15–16, Imbilin ti Dios ti panagasawa; 17–21, Maipalubos ti panagsida iti karne; 22–28, Rumang-ayto ti Zion ken agbukar dagiti Lamanite a kas iti rosas sakbay ti Maikadua a Yaay."
            ],
            "verses": [
                {
                    "number": 1,
                    "text": "Imdenganyo ti balikasko, katulongak a Sidney, ken Parley, ken Leman; ta adtoy, pudno kunak kadakayo, a bilinenkayo a mapan mangikasaba iti ebangheliok nga inawatyo, a kas iti pannakaawatyo, kadagiti Shaker."
                },
                {
                    "number": 2,
                    "text": "Adtoy, kunak kadakayo, a tarigagayanda a maammuan ti paset laeng ti kinapudno, ngem saan nga amin, ta saanda a pudno kaniak ket masapul nga agbabawida."
                },
                {
                    "number": 3,
                    "text": "Gapuna, ibaonkayo, katulongak a Sidney ken Parley, a mangikasaba iti ebanghelio kadakuada."
                },
                {
                    "number": 4,
                    "text": "Ket nasken a maordenan ni katulongak a Leman iti daytoy a trabaho, tapno maikalinteganna ida, a saan a maibatay iti inawatna kadakuada, ngem maibatay iti isuroyonto a katulongak kenkuana; ket iti panangaramidna, bendisionakto, no saan saanto a rumang-ay."
                },
                {
                    "number": 5,
                    "text": "Kastoy ti kinuna ti Apo; ta siak ti Dios, ket imbaonko ti Bugbugtong nga Anakko iti lubong para iti pannakasubbot ti lubong, ket impaulogko nga isu nga umawat kenkuana maisalakanto, ket isu a di umawat kenkuana mailunodto—"
                },
                {
                    "number": 6,
                    "text": "Ket inaramidda iti Anak ti Tao a kas iti panangilistada; ket innalana ti bilegna iti makanawan ti dayagna, ket agturay ita iti langit, ket agturay agingga a bumaba iti daga tapno ilupekna dagiti kabusorna, iti asidegen a panawen—"
                },
                {
                    "number": 7,
                    "text": "Siak, ti Apo a Dios, nasaokon; ngem awan ti tao a makaammo iti aldaw ken oras, uray pay dagiti anghel iti langit, wenno maammuandanto agingga nga umay."
                },
                {
                    "number": 8,
                    "text": "Gapuna, kayatko nga agbabawi dagiti amin a tao, ta nagbasolda amin, malaksid dagiti inlatangko, dagiti nasantuan a tao a diyo am-ammo."
                },
                {
                    "number": 9,
                    "text": "Gapuna, kunak kadakayo nga impatulodko kadakayo ti agnanayon a katulagak, a kas iti dayta a manipud iti punganay."
                },
                {
                    "number": 10,
                    "text": "Ken dayta nga inkarik tungpalek, ket agtamed dagiti pagilian iti daga; ket, no saan a ti bagbagida, bumabadanto, ta ti nangitan-ok iti bagina ita maibabanto ti bilegna."
                },
                {
                    "number": 11,
                    "text": "Gapuna, bilinenkayo a mapan kadagitoy a tao, ket ibagayo kadakuada, a kas iti apostolko a nagkauna, a ni Pedro:"
                },
                {
                    "number": 12,
                    "text": "Mamatikayo iti nagan ti Apo a Jesus, nga adda idi iti daga, ken dumtengto, ti pangrugian ken ti panungpalan;"
                },
                {
                    "number": 13,
                    "text": "Agbabawikayo ken agpabuniag iti nagan ni Jesucristo, a maibatay iti nasantuan a bilin, para iti pannakaugas dagiti basol;"
                },
                {
                    "number": 14,
                    "text": "Ket asino man a mangaramid iti daytoy umawatto iti sagut ti Espiritu Santo, babaen ti panangipatay kadagiti dakulap dagiti elder ti simbaan."
                },
                {
                    "number": 15,
                    "text": "Ket manen, pudno kunak kadakayo, nga asino man a mangipawil iti panagasawa saanto nga ordenan ti Dios, ta inordenan ti Dios iti tao ti panagasawa."
                },
                {
                    "number": 16,
                    "text": "Gapuna, nainkalintegan a nasken a maaddaan iti maysa nga asawa, ket agkappengda a maymaysa, ket amin dagitoy tapno matungpal ti daga ti pannakaparsua;"
                },
                {
                    "number": 17,
                    "text": "Ket iti kasta mapno iti bilang ti tao, a maibatay iti pannakaparsuana sakbay ti pannakaaramid ti lubong."
                },
                {
                    "number": 18,
                    "text": "Ket asino man a mangipawil iti panagsida iti karne, tapno saan met nga agsida dayta a tao, saan nga inordenan ti Dios;"
                },
                {
                    "number": 19,
                    "text": "Ta, adtoy, dagiti ayup iti talon ken dagiti tumatayab iti tangatang, ken ti agtaud iti daga, naordenan nga aramaten ti tao a taraon ken aruaten, ket tapno maaddaan iti kinabuslon."
                },
                {
                    "number": 20,
                    "text": "Ngem saan a naited a gamgamen ti maysa a tao iti ad-adu ngem ti sabali, gapuna managbasol ti lubong."
                },
                {
                    "number": 21,
                    "text": "Ket ay-ayto pay ti tao a mamagsayasay iti dara wenno mangdadael iti lasag a dina kasapulan."
                },
                {
                    "number": 22,
                    "text": "Ket manen, pudno kunak kadakayo, a saan nga umay ti Anak ti Tao iti langa ti babai, wenno tao nga agbambaniaga iti daga."
                },
                {
                    "number": 23,
                    "text": "Gapuna, saankayo a paallilaw, ngem ituloyyo ti kinatibkeryo, a kumitkita iti langit a madayyegto, ken ti daga nga agarigenggen ken aggayonggayongto a kasla nabartek a tao, ken dagiti patad a maitan-ok, ken dagiti bantay a maipababanto, ken dagiti narusanger a lugar a mapalinisto—ket amin dagitoy inton puyoten ti anghel ti trumpetana."
                },
                {
                    "number": 24,
                    "text": "Ngem sakbay a dumteng ti naindaklan nga aldaw ti Apo, rumang-ayto ni Jacob iti langalang, ket agbukarto dagiti Lamanite a kas iti rosas."
                },
                {
                    "number": 25,
                    "text": "Rumang-ayto ti Zion kadagiti turod ken agragsak kadagiti bantay, ket aguummongdanto a sangsangkamaysa iti lugar nga intudingko."
                },
                {
                    "number": 26,
                    "text": "Adtoy, kunak kadakayo, mapankayo a kas imbilinko kadakayo; agbabawikayo kadagiti amin a basolyo; dumawatkayo ket maikkankayonto; agtuktokkayo ket malukatanto kadakayo."
                },
                {
                    "number": 27,
                    "text": "Adtoy, umayakto kadakayo ket sarunuenkayo; ket addaakto iti tengngayo, ket saankayonto a mabainan."
                },
                {
                    "number": 28,
                    "text": "Adtoy, siak ni Jesucristo, ket umayak a di agtaktak. Pudno a kasta. Amen."
                }
            ]
        },
        "/study/scriptures/dc-testament/dc/50": {
            "uri": "/study/scriptures/dc-testament/dc/50",
            "title": "Doktrina ken Katulagan 50",
            "data_type": "chapter",
            "chapter_name": "Benneg 50",
            "chapter_summary": [
                "1–5, Adu a sinsinan nga espiritu ti adda iti sabsabali a daga; 6–9, Ay-ay pay dagiti managinkukuna ken dagiti naisina iti Simbaan; 10–14, Ikasaba dagiti elder ti ebanghelio babaen ti Espiritu; 15–22, Nasken nga agpadpada nga iwanwan ti Espiritu dagiti mangaskasaba ken dagiti dumngeg; 23–25, Ti saan a mangitandudo saan a para iti Dios; 26–28, Dagiti napudno ti agtagikua iti amin a banag; 29–36, Masungbatan dagiti kararag dagiti napatarnaw; 37–46, Ni Cristo ti Naimbag a Pastor ken ti Bato ti Israel."
            ],
            "verses": [
                {
                    "number": 1,
                    "text": "Imdenganyo, O dakayo nga elder ti simbaanko, ken denggenyo ti timek ti sibibiag a Dios; ken ikasoyo dagiti nainsiriban a balikas a maitedto kadakayo, a maibatay iti dinawatyo ken napagnunumuan a mainaig iti simbaan, ken dagiti espiritu a nagwaras iti daga."
                },
                {
                    "number": 2,
                    "text": "Adtoy, pudno kunak kadakayo nga adu ti espiritu a sinsinan espiritu, a nagwaras iti daga, a mangal-allilaw iti lubong."
                },
                {
                    "number": 3,
                    "text": "Ken kasta met a kinalikaguman ni Satanas ti mangallilaw kadakayo, tapno mapaksiatnakayo."
                },
                {
                    "number": 4,
                    "text": "Adtoy, siak, ti Apo, sipsiputankayo, ket nakitak ti makarimon nga aramid iti simbaan a mangar-aramat iti naganko."
                },
                {
                    "number": 5,
                    "text": "Ngem nagasat dagiti napudno ken makaibtur, iti man biag wenno iti patay, ta tawidendanto ti agnanayon a biag."
                },
                {
                    "number": 6,
                    "text": "Ngem ay-ay pay dagiti manangallilaw ken managinkukuna, ta, kastoy ti kuna ti Apo, ukomekto ida."
                },
                {
                    "number": 7,
                    "text": "Adtoy, pudno kunak kadakayo, adda dagiti managinkukuna kadakayo, a nangallilaw iti sumagmamano, a nangted iti bileg iti kabusor; ngem adtoy maibabawinto dayta;"
                },
                {
                    "number": 8,
                    "text": "Ngem mailasinto dagiti managinkukuna ket maisina, iti man biag wenno iti patay, a kas iti pagayatak; ket ay-ayto pay dagiti maisina iti simbaanko, ta agpada a rimbawanto ti lubong."
                },
                {
                    "number": 9,
                    "text": "Gapuna, pagannadenyo ti tunggal tao amangan ta aramidenna ti saan a tumutop ken kinalinteg iti sangok."
                },
                {
                    "number": 10,
                    "text": "Ket ita umaykayo, kinuna ti Apo, babaen ti Espiritu, kadagiti elder ti simbaanna, ket aglilinnawagtayo, tapno maawatanyo;"
                },
                {
                    "number": 11,
                    "text": "Aglilinnawagtayo a kas iti pannakilinnawag ti tao iti tunggal maysa a sangonsango."
                },
                {
                    "number": 12,
                    "text": "Ita, iti pannakilinnawag ti tao maawatan ti tao, gapu ta makilinnawag a kas tao; a kas kaniak, nga Apo, a makilinnawag kadakayo tapno maawatanyo."
                },
                {
                    "number": 13,
                    "text": "Gapuna, siak nga Apo damagek kadakayo daytoy a saludsod—ania ti nakaordenanyo?"
                },
                {
                    "number": 14,
                    "text": "Tapno ikasabayo ti ebangheliok babaen ti Espiritu, a kas iti Mangliwliwa a naibaon a mangisuro iti kinapudno."
                },
                {
                    "number": 15,
                    "text": "Kalpasanna inawatyo nga espiritu ti diyo maawatan, ket inawatyo a nagtaud iti Dios; ket iti daytoy nainkalintegankayo kadi?"
                },
                {
                    "number": 16,
                    "text": "Adtoy sungbatanyo daytoy a saludsod iti bagbagiyo; nupay kasta, kaasiankayonto; asino man kadakayo ti nakapsut manipud ita mapapigsanto."
                },
                {
                    "number": 17,
                    "text": "Pudno kunak kadakayo, isu nga inordenak ken imbaonko a mangikasaba iti balikas ti kinapudno babaen ti Mangliwliwa, iti Espiritu ti kinapudno, ikasabana kadi babaen ti Espiritu ti kinapudno wenno iti sabali a wagas?"
                },
                {
                    "number": 18,
                    "text": "Ket saan a nagtaud iti Dios no maaramid iti sabali a wagas."
                },
                {
                    "number": 19,
                    "text": "Ket manen, isu a mangawat iti balikas ti kinapudno, awatenna kadi babaen ti Espiritu ti kinapudno wenno iti sabali a wagas?"
                },
                {
                    "number": 20,
                    "text": "Saan a nagtaud iti Dios no maaramid iti sabali a wagas."
                },
                {
                    "number": 21,
                    "text": "Ngarud, apay a diyo maawatan ken ammo, nga isu nga umawat iti balikas babaen ti Espiritu ti kinapudno awatenna a kas inkasaba ti Espiritu ti kinapudno?"
                },
                {
                    "number": 22,
                    "text": "Gapuna, isu a mangikasaba ken isu a mangawat, agkinnaawatanda, ket agpadada a maitandudo ken agrag-oda a dua."
                },
                {
                    "number": 23,
                    "text": "Ket dayta banag a saan a mangitandudo saan a nagtaud iti Dios, ngem ketdi iti kasipngetan."
                },
                {
                    "number": 24,
                    "text": "Silaw dayta nagtaud iti Dios; ket isu nga umawat iti lawag, ken agtultuloy iti Dios, umawat iti ad-adu a lawag; ket rumanraniag a rumanraniag dayta a lawag agingga iti naan-anay nga aldaw."
                },
                {
                    "number": 25,
                    "text": "Ket manen, pudno kunak kadakayo, ket ibagak tapno maammuanyo ti kinapudno, tapno mapaksiatyo ti kinasipnget kadakayo;"
                },
                {
                    "number": 26,
                    "text": "Isu nga inordenan ti Dios ken naibaon, isu met laeng ti matudingan a kangatuan, iti laksid ti kababana ken katulongan ti amin."
                },
                {
                    "number": 27,
                    "text": "Gapuna, isu ti akinsakup iti amin a banag; ta adda iti babaenna amin a banag, iti langit ken iti daga nga agpadpada, ti biag ken ti lawag, ti Espiritu ken ti bileg, a naibaon babaen ti pagayatan ti Ama babaen ni Jesucristo, ti Anakna."
                },
                {
                    "number": 28,
                    "text": "Ngem awan ti asino man a tao a mangsakup iti amin a banag malaksid no napatarnaw ken nadalusan iti amin a basol."
                },
                {
                    "number": 29,
                    "text": "Ket no napatarnaw ken nadalusankayo iti amin a basol, dawatenyo ti ania man a kayatyo iti nagan ni Jesus ket maaramidto."
                },
                {
                    "number": 30,
                    "text": "Ngem ammuenyo daytoy, maitedto kadakayo ti dawatenyo; ket iti panangtudingna kadakayo a mangipangulo, addanto iti babaenyo dagiti espiritu."
                },
                {
                    "number": 31,
                    "text": "Gapuna, mapasamakto, a no makitayo ti espiritu nga agpakita a diyo maawatan, ket diyo awaten dayta nga espiritu, agdamagkayo iti Ama iti nagan ni Jesus; ket no dina ited kadakayo dayta nga espiritu, isunto ti pannakaammoyo a saan a nagtaud iti Dios."
                },
                {
                    "number": 32,
                    "text": "Ket maitedto kadakayo, ti bileg a mangparmek iti dayta nga espiritu; ket ibagayo a maibusor iti dayta nga espiritu iti napigsa a timek a saan a nagtaud iti Dios—"
                },
                {
                    "number": 33,
                    "text": "Saan a makapabain a pammabalaw, tapno dinakayo marimbawan, uray pay ti panangiparammag wenno panagrag-o, no saan parmekennakayo dayta."
                },
                {
                    "number": 34,
                    "text": "Isu a mangawat iti Dios, bay-anyo nga isu ti agsungbat iti Dios; ket bay-anyo nga agrag-o tapno isunto ti agsungbat iti Dios iti maitutop nga awatenna."
                },
                {
                    "number": 35,
                    "text": "Ket babaen ti panangtungpalyo ken panangaramidyo kadagitoy banag nga inawatyo, ken dagitinto pay awatenyo kalpasan daytoy—ket inted kadakayo ti Ama ti pagarian, ken bileg a mangrimbaw iti amin a banag a saanna nga inordenan—"
                },
                {
                    "number": 36,
                    "text": "Ket adtoy, pudno kunak kadakayo, nagasatkayo a dumdumngeg ita kadagitoy a balikasko manipud iti ngiwat ti katulongak, ta pinakawannakayon ti basbasolyo."
                },
                {
                    "number": 37,
                    "text": "Palubosanyo ti katulongak a ni Joseph Wakefield, a nakaay-aywak unay, ken ti katulongak a ni Parley P. Pratt a mapan kadagiti simbaan ket papigsaenda ida babaen ti mangigunamgunam a balikas;"
                },
                {
                    "number": 38,
                    "text": "Kasta met ti katulongak a ni John Corrill, wenno kas iti kaadu dagiti katulongak a naordenan iti daytoy a rebbengen, ket palubosanyo ida nga agtrabaho iti bangkag; ket diyo palubosan ti asino man a tao a mangtubeng kadakuada a mangaramid iti intudingko kadakuada—"
                },
                {
                    "number": 39,
                    "text": "Gapuna, iti daytoy a banag saan a nainkalintegan ni katulongak nga Edward Partridge; nupay kasta bay-anyo nga agbabawi ket mapakawanto."
                },
                {
                    "number": 40,
                    "text": "Adtoy, babassitkayo nga ubbing ket diyo pay maibturan amin a banag ita; nasken a dumakkelkayo iti parabur ken iti pannakaammo iti kinapudno."
                },
                {
                    "number": 41,
                    "text": "Dikayo agbuteng, babassit nga ubbing, ta kukuakayo, ket sakupko ti lubong, ket dakayo dagiti inted kaniak ti Amak;"
                },
                {
                    "number": 42,
                    "text": "Ket awan ti mapukaw kadagiti inted kaniak ti Amak."
                },
                {
                    "number": 43,
                    "text": "Ket maymaysa ti Ama ken siak. Addaak iti Ama ken adda kaniak ti Ama; ket gapu ta inawatdak, addakayo kaniak ken addaak kadakayo."
                },
                {
                    "number": 44,
                    "text": "Gapuna, addaak iti tengngayo, ket siak ti nasayaat a pastor, ken ti bato ti Israel. Isu a nabangon iti daytoy a bato saanto a maduprak."
                },
                {
                    "number": 45,
                    "text": "Ket dumtengto ti aldaw a mangngegyo ti timekko ken makitadak, ken maammuanyo a siak."
                },
                {
                    "number": 46,
                    "text": "Agsiputkayo, ngarud, tapno makapagsaganakayo. Pudno a kasta. Amen."
                }
            ]
        },
        "/study/scriptures/dc-testament/dc/51": {
            "uri": "/study/scriptures/dc-testament/dc/51",
            "title": "Doktrina ken Katulagan 51",
            "data_type": "chapter",
            "chapter_name": "Benneg 51",
            "chapter_summary": [
                "1–8, Natudingan ni Edward Partridge a mangurnos iti panangaywan ken kadagiti pagsanikuaan; 9–12, Nasken a napudno dagiti Santo iti pannakilangenda ken awan ti maidaddaduma; 13–15, Nasken nga addaanda iti pagidulinan ti obispo ken urnosenda dagiti pagsanikuaan a maibatay iti paglintegan ti Apo; 16–20, Saan nga agnanayon a paguummongan a lugar ti Ohio."
            ],
            "verses": [
                {
                    "number": 1,
                    "text": "Imdengandak, kinuna ti Apo a Diosyo, ket agsaoak iti katulongak a ni Edward Partridge, ket ikkak iti pagiwardas; ta nasken nga umawat iti pagiwardas no kasano nga urnosenna dagitoy a tao."
                },
                {
                    "number": 2,
                    "text": "Ta nasken a maummongda a maibatay kadagiti paglintegak; no saan, maisinada."
                },
                {
                    "number": 3,
                    "text": "Gapuna, bay-anyo ti katulongak a ni Edward Partridge, ken dagiti pinilina, a nakaay-aywak, a mangituding kadagitoy a tao kadagiti bingayda, patas ti tunggal tao a maibatay iti kaamaanna, a maibatay iti kasasaadda ken dagiti kayat ken kasapulanna."
                },
                {
                    "number": 4,
                    "text": "Ket bay-anyo ni katulongak nga Edward Partridge, no itudingna iti tao ti bingayna, ikkanyo iti sinurat a mangipatalged kenkuana iti bingayna, tapno iggamanna, uray pay daytoy a kalintegan ken daytoy a tawid iti simbaan, agingga nga agbasol ket saan a maibilang a maikari babaen ti timek ti simbaan, a maibatay kadagiti paglintegan ken katulagan ti simbaan, a maibilang iti simbaan."
                },
                {
                    "number": 5,
                    "text": "Ket no aglabsingto ket saan a maibilang a maikari a kameng ti simbaan, awan ti bilegna a mangtunton iti dayta a bingay nga inikkan-pategna iti obispo a para kadagiti nakurapay ken agkasapulan iti simbaanko; ngarud, dina mataginayon ti sagut, ngem matuntonna laeng dayta a bingay a naikari kenkuana."
                },
                {
                    "number": 6,
                    "text": "Ket kasta ti pannakaipanamnama amin a banag, a maibatay kadagiti paglintegan ti daga."
                },
                {
                    "number": 7,
                    "text": "Ket bay-anyo a maituding kadagitoy a tao dagiti kukua dagitoy a tao."
                },
                {
                    "number": 8,
                    "text": "Ket ti kuarta a mabati kadagitoy a tao—mangtudingkayo iti pannakabagi kadagitoy a tao, a mangala iti kuarta a pagtaudan ti taraon ken aruaten, a maibatay iti kayat dagitoy a tao."
                },
                {
                    "number": 9,
                    "text": "Ket bay-anyo a napudno ti tunggal tao iti pannakilangenna, ken saan a maidumduma kadagitoy a tao, ken umawat iti pumadpada, tapno agkaykaysakayo, a kas iti imbilinko kadakayo."
                },
                {
                    "number": 10,
                    "text": "Ket diyo ipalubos a maala ken maited iti sabali a simbaan ti kukua dagitoy a tao."
                },
                {
                    "number": 11,
                    "text": "Gapuna, no umawat ti sabali a simbaan iti kuarta daytoy a simbaan, pabayadanyo manen iti daytoy a simbaan a maibatay iti pagnumuanda;"
                },
                {
                    "number": 12,
                    "text": "Ket maaramid daytoy babaen ti obispo wenno ti pannakabagi, a matudingan babaen ti timek ti simbaan."
                },
                {
                    "number": 13,
                    "text": "Ket manen, bay-anyo a mangtuding ti obispo iti pagidulinan iti daytoy a simbaan; ket bay-anyo nga amin a banag kuarta man wenno karne, nga ad-adu ngem iti kasapulan iti pagayatan dagitoy a tao, ti obispo ti mangidulin."
                },
                {
                    "number": 14,
                    "text": "Ket bay-anyo met nga isu ti mangilatang babaen ti pagayatanna, ken para iti pagayatan ti kaamaanna, ta agtrabaho iti daytoy a pamastrekan."
                },
                {
                    "number": 15,
                    "text": "Ket kasta nga ikkak dagitoy a tao iti gundaway a mangummong iti bagbagida a maibatay kadagiti paglintegak."
                },
                {
                    "number": 16,
                    "text": "Ket ikkak-pateg kadakuada daytoy a daga iti bassit a panawen, agingga a siak, ti Apo, mangted kadakuada iti sabali, ket bilinek ida a mapan;"
                },
                {
                    "number": 17,
                    "text": "Ket awan ti oras ken aldaw a naikeddeng kadakuada, gapuna pagtignayenyo ida a kasla agnaedda iti adu a tawen, ket agbanagto daytoy a pagimbaganda."
                },
                {
                    "number": 18,
                    "text": "Adtoy, pagariganto daytoy ken ni katulongak nga Edward Partridge, iti sabali a luglugar, iti amin a simbaan."
                },
                {
                    "number": 19,
                    "text": "Ket asino man a makita a napudno, ken nalinteg, ken masirib a mangaywan makaparagsakto iti Apona, ket agtawidto iti agnanayon a biag."
                },
                {
                    "number": 20,
                    "text": "Pudno, kunak kadakayo, siak ni Jesucristo, nga umay a di agtantan, iti kanito a diyo namnamaen. Pudno a kasta. Amen."
                }
            ]
        },
        "/study/scriptures/dc-testament/dc/52": {
            "uri": "/study/scriptures/dc-testament/dc/52",
            "title": "Doktrina ken Katulagan 52",
            "data_type": "chapter",
            "chapter_name": "Benneg 52",
            "chapter_summary": [
                "1–2, Natinong a maangay ti sumaruno a taripnong iti Missouri; 3–8, Natudingan dagiti napili nga elder a sangsangkamaysa nga agdaliasat; 9–11, Isuro dagiti elder ti insurat dagiti apostol ken propeta; 12–21, Mangidateng iti bungbunga ti panagdayaw ken kinasirib dagiti linawlawagan ti Espiritu; 22–44, Sumagmamano nga elder ti natudingan a mapan mangikasaba iti ebanghelio bayat ti panagdaliasatda a mapan makitaripnong iti Missouri."
            ],
            "verses": [
                {
                    "number": 1,
                    "text": "Adtoy, kasta ti kinuna ti Apo kadagiti elder nga inawaganna ken pinilina kadagitoy maudi nga aldaw, babaen ti timek ti Espirituna—"
                },
                {
                    "number": 2,
                    "text": "A kunana: Siak, ti Apo, ipakaammok kadakayo ti kayatko nga aramidenyo manipud ita agingga iti sumaruno a taripnong, a maangayto iti Missouri, iti daga, nga itedko a napateg a sagut kadagiti taok, a nabati ni Jacob, ken dagiti agtawid a maibatay iti katulagan."
                },
                {
                    "number": 3,
                    "text": "Gapuna, pudno kunak kadakayo, palubosanyo dagiti katulongak a da Joseph Smith, Jun., ken Sidney Rigdon nga agdaliasat apaman a maisagana ti panangpanawda kadagiti pagtaenganda, ket agdaliasatda iti daga ti Missouri."
                },
                {
                    "number": 4,
                    "text": "Ket no la ketdi napudnoda kaniak, maipakaammonto kadakuada ti aramidenda;"
                },
                {
                    "number": 5,
                    "text": "Ken kasta met, no la ketdi napudnoda, a maipakaammonto kadakuada ti daga a tawidenyo."
                },
                {
                    "number": 6,
                    "text": "Ket no saanda a napudno, maisinadanto, a kas iti pagayatak, a namnamaek a nasayaat."
                },
                {
                    "number": 7,
                    "text": "Ket manen, pudno kunak kadakayo, pagdaliasatenyo a sipapardas ni katulongak a Lyman Wight ken ni katulongak a John Corrill;"
                },
                {
                    "number": 8,
                    "text": "Ken kasta met ni katulongak a John Murdock, ken ni katulongak a Hyrum Smith, nga agdaliasat iti isu met la a lugar a magna iti Detroit."
                },
                {
                    "number": 9,
                    "text": "Ket pagdaliasatenyo ida bayat ti panangikasabada iti balikas iti dalan, nga awan ti sabali a banag nga ibagada malaksid ti insurat dagiti propeta ken apostol, ken ti insuro kadakuada ti Mangliwliwa babaen ti kararag ti pammati."
                },
                {
                    "number": 10,
                    "text": "Ibaonyo ida a sagdudua, ket iti kasta pangasabaenyo ida iti dalan iti tunggal paguummongan, a mamuniag babaen ti danum, ken ti panangipatay iti dakulap iti asideg ti danum."
                },
                {
                    "number": 11,
                    "text": "Ta kastoy ti kinuna ti Apo, apagbiitto nga ipatungpalko ti aramidko iti kinalinteg, ta dumtengto dagiti aldaw a panangukomko a naballigian."
                },
                {
                    "number": 12,
                    "text": "Ket pagannadenyo ni katulongak a Lyman Wight, ta tarigagayanto ni Satanas a gasagasen a kasla taep."
                },
                {
                    "number": 13,
                    "text": "Ket adtoy, isu a napudno maaramidto a mangituray iti amin a banag."
                },
                {
                    "number": 14,
                    "text": "Ket manen, itedkonto kadakayo ti pagtuladan iti amin a banag, tapno saankayo a maallilaw; ta agdakdakiwas ni Satanas iti daga, a di agsardeng a mangallilaw kadagiti pagilian—"
                },
                {
                    "number": 15,
                    "text": "Gapuna isu nga agkararag, a sibababawi ti espirituna, isu ti awatek no tungpalenna dagiti ordinansak."
                },
                {
                    "number": 16,
                    "text": "Isu nga agsao, a sibababawi ti espirituna, a naemma ken itandudona ti pagsasaona, isu met laeng iti Dios no tungpalenna dagiti ordinansak."
                },
                {
                    "number": 17,
                    "text": "Ket manen, isu nga agkintayeg iti babaen ti bilegko mapapigsanto, ken mangidateng iti bungbunga iti panagdayaw ken kinasirib, a maibatay kadagiti paltiing ken kinapudno nga intedko kadakayo."
                },
                {
                    "number": 18,
                    "text": "Ket manen, isu a marimbawan ken saan a mangidateng iti bungbunga, a kas maibatay iti daytoy a pagtuladan, saan a para kaniak."
                },
                {
                    "number": 19,
                    "text": "Gapuna, babaen daytoy a pagbasaran maammuanyo dagiti espiritu iti amin a kasasaad iti babaen ti sibubukel a langit."
                },
                {
                    "number": 20,
                    "text": "Ket dimtengen dagiti aldaw; maibatay iti pammati dagiti tao maaramidto kadakuada."
                },
                {
                    "number": 21,
                    "text": "Adtoy, naited daytoy a bilin kadagiti amin nga elder a pinilik."
                },
                {
                    "number": 22,
                    "text": "Ket manen, pudno kunak kadakayo, pagdaliasatenyo ni katulongak a Thomas B. Marsh ken kasta met ni katulongak nga Ezra Thayre, a mangikasaba iti balikas iti dalan nga agturong iti daytoy isu met la a daga."
                },
                {
                    "number": 23,
                    "text": "Ket manen, pagdaliasatenyo ni katulongak nga Isaac Morley ken ni katulongak nga Ezra Booth, a mangikasaba met iti balikas iti dalan nga agturong iti daytoy isu met la a daga."
                },
                {
                    "number": 24,
                    "text": "Ket manen, pagdaliasatenyo dagiti katulongak a da Edward Partridge ken Martin Harris a kaduada dagiti katulongak a da Sidney Rigdon ken Joseph Smith, Jun."
                },
                {
                    "number": 25,
                    "text": "Pagdaliasatenyo met dagiti katulongak a da David Whitmer ken Harvey Whitlock, ket mangasabada iti dalan nga agturong iti daytoy isu met la a daga."
                },
                {
                    "number": 26,
                    "text": "Pagdaliasatenyo met dagiti katulongak a da Parley P. Pratt ken Orson Pratt, ket mangasabada iti dalan, nga agturong pay iti daytoy isu met la a daga."
                },
                {
                    "number": 27,
                    "text": "Kasta met a pagdaliasatenyo dagiti katulongak a da Solomon Hancock ken Simeon Carter iti daytoy met la a daga, ket mangasabada iti dalan."
                },
                {
                    "number": 28,
                    "text": "Pagdaliasatenyo met dagiti katulongak a da Edson Fuller ken Jacob Scott."
                },
                {
                    "number": 29,
                    "text": "Pagdaliasatenyo met dagiti katulongak a da Levi W. Hancock ken Zebedee Coltrin."
                },
                {
                    "number": 30,
                    "text": "Pagdaliasatenyo met dagiti katulongak a da Reynolds Cahoon ken Samuel H. Smith."
                },
                {
                    "number": 31,
                    "text": "Pagdaliasatenyo met dagiti katulongak a da Wheeler Baldwin ken William Carter."
                },
                {
                    "number": 32,
                    "text": "Ken pagdaliasatenyo met dagiti katulongak a da Newel Knight ken Selah J. Griffin nga agpada a naordenan."
                },
                {
                    "number": 33,
                    "text": "Wen, pudno kunak, pagdaliasatenyo amin dagitoy iti maymaysa a lugar, iti agduduma a dalan, ket saan a mangbangon ti maysa a tao iti pamuon ti sabali, wenno agdaliasat iti sabali a turong."
                },
                {
                    "number": 34,
                    "text": "Isu a napudno, isunto met laeng ti mataginayon ken maparaburan iti adu a bunga."
                },
                {
                    "number": 35,
                    "text": "Ket manen, kunak kadakayo, pagdaliasatenyo dagiti katulongak a da Joseph Wakefield ken Solomon Humphrey iti dagdaga iti dumaya;"
                },
                {
                    "number": 36,
                    "text": "Pagtrabahuenyo ida kadagiti kaamaanda, mangipakdaar iti awan sabali a banag no di dagiti propeta ken apostol, a nakita ken nangngeganda ken kangrunaanna a maipaneknekda a patienda, tapno matungpal dagiti padto."
                },
                {
                    "number": 37,
                    "text": "Iti pannakapasamak ti panaglabsing, alaenyo manipud ken ni Heman Basset ti naisagut kenkuana, ket ikabilyo iti ulo ni Simonds Ryder."
                },
                {
                    "number": 38,
                    "text": "Ket manen, pudno kunak kadakayo, ordenanyo a saserdote ni Jared Carter, kasta met ni George James a maordenan a saserdote."
                },
                {
                    "number": 39,
                    "text": "Pabantayanyo kadagiti nabati kadagiti elder dagiti simbaan, ket ipakdaarda ti balikas kadagiti lugar iti aglawlawda; ket pagtrabahuenyo ida kadagiti imada tapno awan ti maaramid a panagrukbab iti didiosen wenno kinadangkes."
                },
                {
                    "number": 40,
                    "text": "Ket laglagipenyo iti amin a banag dagiti nakurapay ken agkasapulan, dagiti masaksakit ken agsagsagaba, ta isu a di mangaramid kadagitoy a banag, saan nga isu ti disipulok."
                },
                {
                    "number": 41,
                    "text": "Ket manen, pangalaenyo da Joseph Smith, Jun., ken Sidney Rigdon ken Edward Partridge iti pangyam-ammo manipud iti simbaan. Ket adda met maysa a madawat a para iti katulongak a ni Oliver Cowdery."
                },
                {
                    "number": 42,
                    "text": "Ket kastoy, a kas iti nasaokon, no napudnokayo ummongenyo ti bagbagiyo a sangsangkamaysa nga agrag-o iti daga ti Missouri, a daga a tawidyo, a daga itan dagiti kabusoryo."
                },
                {
                    "number": 43,
                    "text": "Ngem, adtoy, siak, ti Apo, idaraskonto ti panawen ti siudad, ket balangatakto dagiti napudno iti ragsak ken iti panagrag-o."
                },
                {
                    "number": 44,
                    "text": "Adtoy, siak ni Jesucristo, ti Anak ti Dios, ket itag-aykonto ida iti maudi nga aldaw. Pudno a kasta. Amen."
                }
            ]
        },
        "/study/scriptures/dc-testament/dc/53": {
            "uri": "/study/scriptures/dc-testament/dc/53",
            "title": "Doktrina ken Katulagan 53",
            "data_type": "chapter",
            "chapter_name": "Benneg 53",
            "chapter_summary": [
                "1–3, Maordenan nga elder ti pagakeman ken pakapilian ni Sidney Gilbert iti Simbaan; 4–7, Agserbi met a pannakabagi ti obispo."
            ],
            "verses": [
                {
                    "number": 1,
                    "text": "Adtoy, kunak kenka, katulongak a Sidney Gilbert, a nangngegko dagiti kararagmo; ket inawagannak tapno maipakaammo kenka, ti Apo a Diosmo, maipanggep iti pagakeman ken nakapiliam iti simbaan, a siak, nga Apo, napasingkedan kadagitoy maudi nga aldaw."
                },
                {
                    "number": 2,
                    "text": "Adtoy, siak, nga Apo, a nailansa iti krus para kadagiti basol ti lubong, bilinenka a mangtallikud iti lubong."
                },
                {
                    "number": 3,
                    "text": "Awatem ti panangordenko, kangrunaanna dayta panagbalin nga elder, a mangikasaba iti pammati ken panagbabawi ken pannakaugas dagiti basol, a maibatay iti balikasko, ken ti panangawat iti Nasantuan nga Espiritu babaen ti panangipatay kadagiti dakulap;"
                },
                {
                    "number": 4,
                    "text": "Ken kasta met iti panagbalin a pannakabagi iti daytoy a simbaan iti lugar nga ituding ti obispo, a maibatay kadagiti bilin a maitedto kalpasan daytoy."
                },
                {
                    "number": 5,
                    "text": "Ket manen, pudno kunak kenka, agdaliasatkanto a kaduam dagiti katulongak a da Joseph Smith, Jun., ken Sidney Rigdon."
                },
                {
                    "number": 6,
                    "text": "Adtoy, dagitoy ti umuna nga ordinansa nga awatem; ket maitedto iti masungad a panawen dagiti dadduma, a maibatay iti panagtrabahom iti bangkagko."
                },
                {
                    "number": 7,
                    "text": "Ket manen, kayatko nga adalem a maisalakan laeng ti agibtur agingga iti panungpalan. Pudno a kasta. Amen."
                }
            ]
        },
        "/study/scriptures/dc-testament/dc/54": {
            "uri": "/study/scriptures/dc-testament/dc/54",
            "title": "Doktrina ken Katulagan 54",
            "data_type": "chapter",
            "chapter_name": "Benneg 54",
            "chapter_summary": [
                "1–6, Nasken a tungpalen dagiti Santo ti katulagan ti ebanghelio tapno magun-odda ti kaasi; 7–10, Nasken nga aganusda iti panagtutuok."
            ],
            "verses": [
                {
                    "number": 1,
                    "text": "Adtoy, kastoy ti kuna ti Apo, nga isu ti Alpha ken Omega, ti pangrugian ken panungpalan, a nailansa iti krus gapu kadagiti basol ti lubong—"
                },
                {
                    "number": 2,
                    "text": "Adtoy, pudno, pudno, kunak kenka, katulongak a Newel Knight, agtalinaedka a natibker iti takem nga intudingko kenka."
                },
                {
                    "number": 3,
                    "text": "Ket no tarigagayan dagiti kabsatmo a libasan dagiti kabusorda, pagbabawyem ida kadagiti basolda, ket agbalinda a pudpudno a napakumbaba kaniak ken sibababawi."
                },
                {
                    "number": 4,
                    "text": "Ket iti pannakalabsing ti katulagan nga inaramidda kaniak, ngarud napukawen ti kaipapananna ken awanen ti bilegna."
                },
                {
                    "number": 5,
                    "text": "Ket ay-ay pay ti nakapasamakan daytoy a basol, ta naim-imbag pay koma kenkuana a nalmes iti tukot ti baybay."
                },
                {
                    "number": 6,
                    "text": "Ngem nagasat dagiti nangtungpal iti katulagan ken nangbigbig iti bilin, ta magun-oddanto ti kaasi."
                },
                {
                    "number": 7,
                    "text": "Gapuna, mapankan ket panawam ti daga, amangan ta ribbuotendaka dagiti kabusormo; ket rugiam ti agdaliasat, ket mangtudingka iti pangulom, ken agbayad iti kuarta para kenka."
                },
                {
                    "number": 8,
                    "text": "Ket kastoy ti panagdaliasatmo kadagiti lugar iti lumaud, nga agturong iti daga a Missouri, kadagiti beddeng dagiti Lamanite."
                },
                {
                    "number": 9,
                    "text": "Ket kalpasan ti panagdaliasatmo, adtoy, kunak kenka, agtrabahoka para iti pagbiagmo a kas kadagiti tao, agingga a maisaganak ti lugar a para kenka."
                },
                {
                    "number": 10,
                    "text": "Ket manen, aganuska iti panagtutuok agingga nga umayak; ken, adtoy, umayak a di agtantan, ket itugotko ti panggunggonak, ket masarakan dagiti nasapa a nangsapul kaniak ti paginanaan dagiti kararuada. Pudno a kasta. Amen."
                }
            ]
        },
        "/study/scriptures/dc-testament/dc/55": {
            "uri": "/study/scriptures/dc-testament/dc/55",
            "title": "Doktrina ken Katulagan 55",
            "data_type": "chapter",
            "chapter_name": "Benneg 55",
            "chapter_summary": [
                "1–3, Naawagan ken napili ni W. W. Phelps a mabuniagan, tapno maordenan nga elder, ken tapno mangikasaba iti ebanghelio; 4, Mangsurat met iti liblibro a para ubbing kadagiti pagadalan ti Simbaan; 5–6, Agdaliasat iti Missouri, nga isu ti disso a pagtrabahuanna."
            ],
            "verses": [
                {
                    "number": 1,
                    "text": "Adtoy, kastoy ti kuna ti Apo kenka, katulongak a William, wen, nga isu ti Apo ti sibubukel a daga, sika a naawagan ken napili; ket kalpasan ti pannakabuniagmo iti danum, a maitalimudok ti imatangmo iti dayagko, maugasan dagiti basolmo ket maawatmo ti Nasantuan nga Espiritu babaen ti pannakaipatay dagiti dakulap;"
                },
                {
                    "number": 2,
                    "text": "Ket kalpasanna maordenanka babaen ti ima ti katulongak a ni Joseph Smith, Jun., nga agbalin nga elder iti daytoy a simbaan, a mangikasaba iti panagbabawi ken pannakaugas dagiti basol babaen ti wagas ti panagbuniag iti nagan ni Jesucristo, ti Anak ti sibibiag a Dios."
                },
                {
                    "number": 3,
                    "text": "Ket asino man a pangipatayam kadagiti dakulapmo, ket sibababawida kaniak, maaddaanka iti bileg a mangted iti Nasantuan nga Espiritu."
                },
                {
                    "number": 4,
                    "text": "Ket manen, maordenankanto a mangtarabay iti katulongak a ni Oliver Cowdery iti aramid a panagimaldit, ken iti panagpili ken panagsurat kadagiti libro para kadagiti pagadalan daytoy a simbaan, tapno makaawat met dagiti babassit nga ubbing iti panangiwanwanko a kas makaay-ayo kaniak."
                },
                {
                    "number": 5,
                    "text": "Ket manen, pudno kunak kenka, iti daytoy a gapu agdaliasatka a kaduam dagiti katulongak a da Joseph Smith, Jun., ken Sidney Rigdon, tapno maimulaka iti daga a tawidmo a mangaramid iti daytoy a trabaho."
                },
                {
                    "number": 6,
                    "text": "Ket manen, pagdaliasatem met ni katulongak a Joseph Coe a kaduada. Maipakaammonto dagiti nabati kalpasan daytoy, a kas iti pagayatak. Amen."
                }
            ]
        },
        "/study/scriptures/dc-testament/dc/56": {
            "uri": "/study/scriptures/dc-testament/dc/56",
            "title": "Doktrina ken Katulagan 56",
            "data_type": "chapter",
            "chapter_name": "Benneg 56",
            "chapter_summary": [
                "1–2, Nasken a bagkaten dagiti Santo ti krusda ket surotenda ti Apo tapno magun-odda ti pannakaisalakan; 3–13, Agbilin ken mangwaswas iti bilin ti Apo, ket mapapanaw dagiti nasukir; 14–17, Ay-ayto dagiti baknang a di tumulong kadagiti nakurapay, ken ay-ayto dagiti nakurapay a di nasneban ti puspusoda; 18–20, Nagasat dagiti nakurapay a natarnaw ti panagpuspusoda, ta tawidendanto ti daga."
            ],
            "verses": [
                {
                    "number": 1,
                    "text": "Imdenganyo, O tattao a mamatpati iti naganko, kuna ti Apo a Diosyo; ta adtoy, maaronan ti pungtotko kadagiti nasukir, ket maammuandanto ti imak ken ti pungtotko, iti aldaw ti isasarungkar ken ti pungtot kadagiti pagilian."
                },
                {
                    "number": 2,
                    "text": "Ket isu a di mangbagkat iti krusna ken sumurot kaniak, ken mangtungpal kadagiti bilinko, saanto a maisalakan."
                },
                {
                    "number": 3,
                    "text": "Adtoy, siak, ti Apo, agbilin; ket isu a di agtungpal maisinanto iti naituding a panawenko, kalpasan ti panagbilinko ket saan a natungpal ti bilinko."
                },
                {
                    "number": 4,
                    "text": "Gapuna siak, ti Apo, agbilin ken mangwaswas, a kas iti namnamaek a nasayaat; ket amin dagitoy sungbatanto iti ulo dagiti nasukir, kuna ti Apo."
                },
                {
                    "number": 5,
                    "text": "Gapuna, waswasek ti bilin a naited kadagiti katulongak a da Thomas B. Marsh ken Ezra Thayre, ket ikkak iti baro a bilin ni katulongak a Thomas, nga agdaliasat a dagus nga agturong iti daga ti Missouri, ket sumurot met kenkuana ni katulongak a Selah J. Griffin."
                },
                {
                    "number": 6,
                    "text": "Ta adtoy, winaswasko ti bilin nga intedko kadagiti katulongak a da Selah J. Griffin ken Newel Knight, a bunga ti kinasukir dagiti taok nga adda iti Thompson, ken dagiti yaalsada."
                },
                {
                    "number": 7,
                    "text": "Gapuna, pagbatienyo ni katulongak a Newel Knight kadakuada; ket mapan ti kas iti kaadu ti mapan, a napnuan kaniak, ket idauluanna ida iti daga nga intudingko."
                },
                {
                    "number": 8,
                    "text": "Ket manen, pudno kunak kadakayo, a nasken nga agbabawi ni katulongak nga Ezra Thayre iti kinapannakkelna, ken iti kinapaidamna, ket surotenna ti immuna a bilin nga intedko kenkuana maipanggep iti lugar a pagnaedanna."
                },
                {
                    "number": 9,
                    "text": "Ket no aramidenna daytoy, iti kaawan ti naaramid a panagbibingay iti daga, matudinganto pay laeng a mapan iti daga ti Missouri;"
                },
                {
                    "number": 10,
                    "text": "No saan awatennanto ti kuarta nga imbayadna, ket panawannanto ti lugar, ken maisinanto iti simbaan, kuna ti Apo a Dios dagiti pangen;"
                },
                {
                    "number": 11,
                    "text": "Ket nupay mapukaw ti langit ken ti daga, saanto a mapukaw dagiti balikasko, ngem matungpaldanto."
                },
                {
                    "number": 12,
                    "text": "Ket no nasken a bayadan ni katulongak a Joseph Smith, Jun., ti kuarta, adtoy, siak, ti Apo, ti mangbayad manen kenkuana iti daga ti Missouri, tapno magunggonaanto manen dagiti awatenna a maibatay iti aramidda;"
                },
                {
                    "number": 13,
                    "text": "Ta umawatdanto iti maibatay iti aramidenda, a kas kadagiti daga a tawidenda."
                },
                {
                    "number": 14,
                    "text": "Adtoy, kastoy ti kuna ti Apo kadagiti taok—adu a banag ti aramiden ken ibabawiyo; ta adtoy, dimmanon kaniak dagiti basolyo, ket saanda a mapakawan, gapu ta pabagbagaankayo iti bukodyo a wagas."
                },
                {
                    "number": 15,
                    "text": "Ket saan a mapnek ti puspusoyo. Ket diyo tungpalen ti kinapudno, ngem maayatankayo iti kinikillo nga aramid."
                },
                {
                    "number": 16,
                    "text": "Ay-aykayo pay a baknang a tattao, a dinto mangted iti kinabaknangyo kadagiti nakurapay, ta rukerento ti kinabaknangyo dagiti kararuayo; ket daytoyto ti pagleddaanganyo iti aldaw ti isasarungkar, ken ti panangukom, ken ti pungtot: Limmabasen ti panagani, naggibusen ti kalgaw, ket saan a naisalakan ti kararuak!"
                },
                {
                    "number": 17,
                    "text": "Ay-aykayo pay a nakurapay a tattao, a saan a nasneban ti puspusoda, ken saan a napnuan babawi dagiti espirituda, ken saan a mapnek dagiti buksitda, ken saan a mangikayakay iti im-imada kadagiti sanikua dagiti sabali a tao, nga addaan iti mata a napno iti kinaagum, ken saan nga agtrabaho iti bukodyo nga ima!"
                },
                {
                    "number": 18,
                    "text": "Ngem nagasat dagiti nakurapay a natarnaw ti pusoda, a nasneban ti puspusoda, ken napnuan babawi dagiti espirituda, ta makitadanto ti pagarian ti Dios a dumteng iti bileg ken naindaklan a dayag a pakaisalakananda; ta kukuadanto ti taba ti daga."
                },
                {
                    "number": 19,
                    "text": "Ta adtoy, umayto ti Apo, ket itugotnanto ti pangsupapakna, ket gunggonaannanto ti tunggal tao, ket agrag-onto dagiti nakurapay;"
                },
                {
                    "number": 20,
                    "text": "Ket tawidento dagiti kaputotanda ti daga kadagiti agsasaruno a kaputotan, iti agnanayon nga awan inggana. Ket ita igibusko ti panagsao kadakayo. Pudno a kasta. Amen."
                }
            ]
        },
        "/study/scriptures/dc-testament/dc/57": {
            "uri": "/study/scriptures/dc-testament/dc/57",
            "title": "Doktrina ken Katulagan 57",
            "data_type": "chapter",
            "chapter_name": "Benneg 57",
            "chapter_summary": [
                "1–3, Iti Independence, Missouri ti lugar a para iti Siudad ti Zion ken ti templo; 4–7, Nasken a gumatang dagiti Santo iti dagdaga ken umawatda kadagiti tawid iti dayta a disso; 8–16, Nasken a mangbangon ni Sidney Gilbert iti pagtagilakuan, agbalin nga agimalmaldit ni W. W. Phelps, ket ni Oliver Cowdery ti mangtarimaan kadagiti sinurat a maipablaak."
            ],
            "verses": [
                {
                    "number": 1,
                    "text": "Imdenganyo, O dakayo nga elder ti simbaanko, kinuna ti Apo a Diosyo, a nangummong iti bagbagiyo a sangsangkamaysa, a maibatay kadagiti bilinko, iti daytoy a daga, nga isu ti daga ti Missouri, nga isu ti daga nga intudingko ken inikkak-pategna a paguummongan dagiti santo."
                },
                {
                    "number": 2,
                    "text": "Gapuna, daytoy ti naikari a daga, ken ti lugar a para iti siudad ti Zion."
                },
                {
                    "number": 3,
                    "text": "Ket kastoy ti kinuna ti Apo a Diosyo, no kayatyo ti umawat iti pagsiriban adtoy ti pagsiriban. Adtoy, ti lugar a maawagan itan iti Independence ti kangrunaan a lugar; ket nayaplag iti lumaud ti disso a para iti templo, iti solar a saan nga adayo manipud iti pangukoman."
                },
                {
                    "number": 4,
                    "text": "Gapuna, nainsiriban a magatang dagiti santo ti daga, ken kasta met ti amin a dinisso ti daga iti lumaud, a kumamang iti nagbedngan ti Hudio ken Gentil;"
                },
                {
                    "number": 5,
                    "text": "Ken kasta met ti amin a dinisso ti daga a kumamang kadagiti tanap, no la ketdi kabaelan dagiti disipulok ti gumatang iti dagdaga. Adtoy, nainsiriban daytoy, tapno magun-odda a para iti agnanayon a tawid."
                },
                {
                    "number": 6,
                    "text": "Ket ipatugawyo ni katulongak a Sidney Gilbert iti takem nga intudingko kenkuana, nga umawat kadagiti kuarta, nga agbalin a pannakabagi ti simbaan, a paggatang iti daga iti amin a lugar iti aglawlaw, no la ketdi aramidenna a sililinteg, ken babaen ti nainsiriban a panangiturong."
                },
                {
                    "number": 7,
                    "text": "Ket ipatugawyo ni katulongak nga Edward Partridge iti takem nga intudingko kenkuana, ket bingayenna kadagiti santo ti tawidda, a kas iti imbilinko; ken kasta met dagiti tinudinganna a mangtarabay kenkuana."
                },
                {
                    "number": 8,
                    "text": "Ket manen, pudno kunak kadakayo, pagtalinaedenyo ni katulongak a Sidney Gilbert iti daytoy a lugar, ket mangpatakder iti pagtagilakuan, tapno makalako kadagiti tagilako a di agkusit, tapno makapastrek iti kuarta a paggatang kadagiti daga para iti pagimbagan dagiti santo, ken tapno makaala iti ania man a banag a kasapulan dagiti disipulo nga imulada iti tawidda."
                },
                {
                    "number": 9,
                    "text": "Ken kasta met a pagun-odenyo ni katulongak a Sidney Gilbert iti pammalubos—adtoy nainsiriban daytoy, ket asino man a makabasa nasken a maawatanna—tapno maipatulodna met dagiti tagilako kadagiti tao, babaen ti talkenna nga eskribiente a bayadanna iti trabahona;"
                },
                {
                    "number": 10,
                    "text": "Ket kastoy ti itutulong kadagiti santok, tapno maikasaba ti ebangheliok kadagiti adda iti kasipngetan ken iti lugar ken anniniwan ni patay."
                },
                {
                    "number": 11,
                    "text": "Ket manen, pudno kunak kadakayo, pagtalinaedenyo ni katulongak a William W. Phelps iti daytoy a lugar, ket maipatugaw a kas agimalmaldit ti simbaan."
                },
                {
                    "number": 12,
                    "text": "Ket ngarud, no awaten ti lubong dagiti sinuratna—adtoy nainsiriban daytoy—pagun-odenyo iti ania man a mabalinna a gun-oden a sililinteg, a para iti pagimbagan dagiti santo."
                },
                {
                    "number": 13,
                    "text": "Ket patarabayyo ken ni katulongak nga Oliver Cowdery, a kas iti imbilinko, iti ania man a lugar a pangitudingakto kenkuana, a mangsakar, ken mangatur, ken mangpili, tapno agbalin nga umno amin a banag iti imatangko, a kas pinaneknekan ti Espiritu babaen kenkuana."
                },
                {
                    "number": 14,
                    "text": "Ket kastoy a pagtalinaedenyo dagiti nasaokon iti daga ti Zion, iti kapardasan a mabalin a maaramid, a kaduada dagiti kaamaanda, a mangaramid kadagiti banag a nasaokon."
                },
                {
                    "number": 15,
                    "text": "Ket ita maipanggep iti panagtitipon—pagsaganaenyo ti obispo ken ti mangibagi para kadagiti kaamaan a nabilin nga umay iti daytoy a daga, iti kabiitan a panawen, ket pagtalinaeden ida iti tawidda."
                },
                {
                    "number": 16,
                    "text": "Ket maitedto ti ad-adu a panangiwanwan kadagiti nabati nga elder ken kamkameng kalpasan daytoy. Pudno a kasta. Amen."
                }
            ]
        },
        "/study/scriptures/dc-testament/dc/58": {
            "uri": "/study/scriptures/dc-testament/dc/58",
            "title": "Doktrina ken Katulagan 58",
            "data_type": "chapter",
            "chapter_name": "Benneg 58",
            "chapter_summary": [
                "1–5, Makoronaanto iti dayag dagiti makaandur iti panagtutuok; 6–12, Nasken nga agsagana dagiti Santo iti panagkallaysa ti Kordero ken ti pangrabii ti Apo; 13–18, Ukom iti Israel dagiti obispo; 19–23, Nasken a tungpalen dagiti Santo dagiti paglintegan ti daga; 24–29, Nasken nga aramaten dagiti tao ti wayawayada nga agaramid iti naimbag; 30–33, Agbilin ken mangwaswas iti bilin ti Apo; 34–43, Tapno makapagbabawi, nasken nga agpudno dagiti tao ken tallikudanda dagiti basolda; 44–58, Nasken a gumatang dagiti Santo iti tawidda ket aguummongda iti Missouri; 59–65, Nasken a maikasaba ti ebanghelio iti tunggal parsua."
            ],
            "verses": [
                {
                    "number": 1,
                    "text": "Imdenganyo, O dakayo nga elder ti simbaanko, ket denggenyo ti balikasko, ken adalenyo kaniak ti pagayatak maipanggep kadakayo, ken kasta met ti maipanggep iti daytoy a daga a nangibaonak kadakayo."
                },
                {
                    "number": 2,
                    "text": "Ta pudno kunak kadakayo, nagasat ti mangtungpal kadagiti bilinko, iti man biag wenno iti patay; ken isu a napudno iti panagtutuok, dakdakkelto ti gunggonana iti pagarian ti langit."
                },
                {
                    "number": 3,
                    "text": "Diyo makita iti gagangay a matayo, ta iti agdama a panawen, ti panggep ti Diosyo maipanggep kadagitoy a banag a dumtengto kalpasan daytoy, ken ti gloria a sumaruno kalpasan ti adu a panagtutuok."
                },
                {
                    "number": 4,
                    "text": "Ta kalpasan ti adu a panagtutuok umay dagiti bendision. Gapuna umayto ti aldaw a pannakakoronayo iti nabuslon a dayag; saan pay nga oras, ngem asidegen."
                },
                {
                    "number": 5,
                    "text": "Laglagipenyo daytoy, nga imbagakon idi kadakayo, nga ipapusoyo, ken awatenyo ti sumaruno."
                },
                {
                    "number": 6,
                    "text": "Adtoy, pudno kunak kadakayo, ta daytoy ti nangibaonak kadakayo—tapno agbalinkayo a natulnog, ken tapno maisagana dagiti pusoyo a mangiburay iti pammaneknek kadagiti banag a dumtengto;"
                },
                {
                    "number": 7,
                    "text": "Ket kasta met a tapno bareng mapadayawankayonto a mangipasdek iti pamuon, ken mangiburay iti pammaneknek iti daga a pakabangonanto ti Zion ti Dios;"
                },
                {
                    "number": 8,
                    "text": "Ken kasta met a bareng maisaganaan dagiti nakurapay iti agkakaimas a taraon; wen, iti agkakaimas a taraon, iti agparparek a baak nga arak, tapno maammuan ti daga a saan nga agbiddut ti ngiwat dagiti propeta;"
                },
                {
                    "number": 9,
                    "text": "Wen, iti pangrabii iti balay ti Apo, a nasayaat ti pannakaisaganana, a pakaawisanto dagiti amin a pagilian."
                },
                {
                    "number": 10,
                    "text": "Umuna, dagiti baknang ken deadal, dagiti masirib ken natakneng;"
                },
                {
                    "number": 11,
                    "text": "Ket kalpasan dayta dumteng ti aldaw ti bilegko; kalpasanna tumabunonto dagiti nakurapay, dagiti pilay, ken dagiti bulsek, ken dagiti tuleng, iti kallaysa ti Kordero, ket makiranudda iti pangrabii ti Apo, a naisagana para iti idadateng a naindaklan nga aldaw."
                },
                {
                    "number": 12,
                    "text": "Adtoy, siak, ti Apo, nasaokon."
                },
                {
                    "number": 13,
                    "text": "Ket iti kasta maiwarasto ti pammaneknek manipud iti Zion, wen, manipud iti ngiwat ti siudad a patawid ti Dios—"
                },
                {
                    "number": 14,
                    "text": "Wen, daytoy a gapu ti nangibaonak kadakayo iti daytoy a lugar, ket pinilik ti katulongak a ni Edward Partridge, ket intudingko kenkuana ti misionna iti daytoy a daga."
                },
                {
                    "number": 15,
                    "text": "Ngem no saan nga agbabawi kadagiti basolna, a kaawan ti pammati ken kinabulsek ti puso, ibagayo nga agannad amangan ta maikulbo."
                },
                {
                    "number": 16,
                    "text": "Adtoy naited kenkuana ti misionna, ket saanton a maited manen."
                },
                {
                    "number": 17,
                    "text": "Ket asino man nga agtakder iti daytoy a mision matudingan nga ukom ti Israel, a kas kadagidi nagkauna nga aldaw, a mangbingay kadagiti daga a patawid ti Dios kadagiti annakna;"
                },
                {
                    "number": 18,
                    "text": "Ken mangukom kadagiti taona babaen ti pammaneknek dagiti nalinteg, ken babaen ti pannarabay dagiti mamagbagana, a maibatay kadagiti paglintegan ti pagarian nga inted dagiti propeta ti Dios."
                },
                {
                    "number": 19,
                    "text": "Ta pudno kunak kadakayo, mataginayonto ti paglintegak iti daytoy a daga."
                },
                {
                    "number": 20,
                    "text": "Diyo ipalubos nga adda tao a mangpanunot nga isu ti agturay; ngem bay-anyo a ti Dios ti mangituray kenkuana a mangukom, a maibatay iti pammagbaga iti bukodna a pagayatan, wenno, iti sabali a pannao, isu a mamagbaga wenno agtugaw iti pangukoman."
                },
                {
                    "number": 21,
                    "text": "Diyo ipalubos nga adda tao a manglabsing kadagiti paglintegan ti daga, ta isu a mangtungtungpal kadagiti paglintegan ti Dios saanen a nasken a labsingenna pay dagiti paglintegan ti daga."
                },
                {
                    "number": 22,
                    "text": "Gapuna, paiturayankayo iti agdama a bileg, agingga nga agturay ti maikanada nga agturay, ket parmekenna amin a kabusor iti sakaananna."
                },
                {
                    "number": 23,
                    "text": "Adtoy, paglintegan ti simbaan dagiti paglintegan nga inawatyo manipud iti imak, ket iti daytoy a palawag masapul nga imutektekanyo. Adtoy, nainsiriban daytoy."
                },
                {
                    "number": 24,
                    "text": "Ket ita, bayat ti panagsaok maipanggep iti katulongak a ni Edward Partridge, daytoy a daga ti daga a pagnaedanna, ken dagiti tinudinganna a mamagbagana; ken kasta met a daga a pagnaedan ti tinudingak a mangaywan iti pagidulinak;"
                },
                {
                    "number": 25,
                    "text": "Gapuna, payeg kadakuada ti kaamaanda iti daytoy a daga, bayat ti panagbibinnagada iti bagbagida ken kaniak."
                },
                {
                    "number": 26,
                    "text": "Ta adtoy, saan a maikanada nga agbilinak iti amin a banag; ta isu a mapilpilit iti amin a banag isu met laeng ti, sadut ket saan a masirib a katulongan; gapuna awan ti awatenna a gunggona."
                },
                {
                    "number": 27,
                    "text": "Pudno kunak, nasken a siaanep a makiraman dagiti tao iti nasayaat nga aramid, ket agaramidda iti adu a banag iti bukodda a pagayatan, ket agipatungpalda iti adu a kinalinteg;"
                },
                {
                    "number": 28,
                    "text": "Ta adda kadakuada ti bileg, a nagbalinanda nga agtignay para iti bagbagida. Ket no la ket agaramid dagiti tao iti nasayaat saan a nainkalintegan a mapukawda ti gunggonada."
                },
                {
                    "number": 29,
                    "text": "Ngem isu a di agaramid iti ania man agingga a mabilin, ken umawat iti bilin a napnuan duadua, ken tungpalenna a sisasadut, mailunod."
                },
                {
                    "number": 30,
                    "text": "Asinoak a nangaramid iti tao, kuna ti Apo, a di mamagbasol kenkuana a di mangtungtungpal kadagiti bilinko?"
                },
                {
                    "number": 31,
                    "text": "Asinoak, kuna ti Apo, a nagkari ket saan a tinungpal?"
                },
                {
                    "number": 32,
                    "text": "Agbilinak ket saan nga agtungpal dagiti tao; mangwaswasak ket dida awaten ti bendision."
                },
                {
                    "number": 33,
                    "text": "Sa kunada iti puspusoda: Saan nga aramid ti Apo daytoy, ta saan a natungpal dagiti karina. Ngem ay-ay pay dagita, ta agur-uray ti gunggonada iti baba, a saan nga iti ngato."
                },
                {
                    "number": 34,
                    "text": "Ket ita itdek kadakayo ti ad-adu pay a panangiturong maipanggep iti daytoy a daga."
                },
                {
                    "number": 35,
                    "text": "Nainsiriban kaniak a nasken a ti katulongak a ni Martin Harris ti pagwadan iti simbaan, iti panangidatagna iti kuartana iti obispo ti simbaan."
                },
                {
                    "number": 36,
                    "text": "Kasta met, a paglintegan daytoy iti tunggal tao nga umay iti daytoy a daga nga umawat iti tawid; ket aramidenna iti kuartana a maibatay iti pangiturong ti paglintegan."
                },
                {
                    "number": 37,
                    "text": "Ket nainsiriban met a nasken nga adda daga a magatang iti Independence, a para iti lugar a pagidulinan, ken kasta met a balay ti panagimaldit."
                },
                {
                    "number": 38,
                    "text": "Ken sabsabali pay a panangiturong maipanggep iti katulongak a ni Martin Harris ta itedto kenkuana ti Espiritu, tapno maawatna ti tawidna a kas pagsayaatanna;"
                },
                {
                    "number": 39,
                    "text": "Ket pagbabawyenyo kadagiti basolna, ta sinapulna ti pakaidayawan iti lubong."
                },
                {
                    "number": 40,
                    "text": "Ken kasta met a bay-anyo nga agtugaw ni William W. Phelps iti takem nga intudingko kenkuana, ket awatenna ti tawidna iti daga;"
                },
                {
                    "number": 41,
                    "text": "Ken kasta met a kasapulanna ti agbabawi, ta siak, ti Apo, saanak unay a maay-ayo kenkuana, ta kayatna ti agballigi, ket saan a naan-anay ti kinaemmana iti imatangko."
                },
                {
                    "number": 42,
                    "text": "Adtoy, isu a nangibabawi iti basbasolna, isu ti mapakawan, ket siak, ti Apo, diakto idan malagip."
                },
                {
                    "number": 43,
                    "text": "Babaen daytoy mammuanyo no agbabawi ti tao iti basbasolna—adtoy, ipudnona ida ken tallikudanna ida."
                },
                {
                    "number": 44,
                    "text": "Ket ita, pudno, kunak maipanggep kadagiti nabati nga elder ti simbaanko, saan pay a dimteng ti panawen, iti adu a tawen, para kadakuada a mangawat iti tawidda iti daytoy a daga, malaksid no tarigagayanda babaen ti kararag ken pammati, iti laeng itudingto kadakuada ti Apo."
                },
                {
                    "number": 45,
                    "text": "Ta, adtoy, pagkaykaysaendanto dagiti tao manipud kadagiti igid ti daga."
                },
                {
                    "number": 46,
                    "text": "Gapuna, pagkaykaysaenyo ti bagbagiyo; ket isuda a saan a naituding nga agyan iti daytoy a daga, ibilinyo nga ikasabada ti ebanghelio kadagiti lugar iti aglawlaw; ket kalpasan dayta bilinenyo ida nga agsubli kadagiti pagtaenganda."
                },
                {
                    "number": 47,
                    "text": "Pangasabaenyo ida iti dalan, ken paiburay ti pammaneknek iti kinapudno iti amin a disso, ken awaganda dagiti baknang, dagiti nangato ken dagiti nababa, ken dagiti nakurapay nga agbabawi."
                },
                {
                    "number": 48,
                    "text": "Ket pabangon kadakuada dagiti simbaan, no la ketdi agbabawi dagiti agindeg iti daga."
                },
                {
                    "number": 49,
                    "text": "Ken mangtudingkayo iti pannakabagi babaen ti timek ti simbaan, iti simbaan iti Ohio, nga umawat iti kuarta a paggatang iti dagdaga iti Zion."
                },
                {
                    "number": 50,
                    "text": "Ket ikkak ti katulongak a ni Sidney Rigdon iti bilin, a mangsuratto iti mangiladawan iti daga ti Zion, ken ti palawag ti pagayatan ti Dios, a kas maipakaammonto kenkuana babaen ti Espiritu;"
                },
                {
                    "number": 51,
                    "text": "Ken ti mapirmaan a kasuratan, a maidatag kadagiti amin a simbaan a panggun-od iti kuarta, a mayawat iti obispo, kenkuana wenno iti mangibagi, a kas namnamaenna a nasayaat wenno kas iti panangiturongna, a paggatang iti dagdaga a tawiden dagiti annak ti Dios."
                },
                {
                    "number": 52,
                    "text": "Ta, adtoy, pudno kunak kadakayo, a pagayatan ti Apo a luktan dagiti disipulo ken annak ti tattao ti puspusoda, uray panggatang iti daytoy sangabukel a rehion ti pagilian, iti kabiitan nga ipalubos ti panawen."
                },
                {
                    "number": 53,
                    "text": "Adtoy, nainsiriban daytoy. Ibilinyo nga aramidenda daytoy amangan ta awan ti maawatda a tawid, malaksid ti pannakaisayasay ti dara."
                },
                {
                    "number": 54,
                    "text": "Ket manen, no la ketdi adda magun-od a daga, mangbilinkayo iti tattao nga agtrabaho iti amin a kita iti daytoy a daga, nga agtrabaho a para kadagiti santo ti Dios."
                },
                {
                    "number": 55,
                    "text": "Ibilinyo a maaramid amin dagitoy a banag a naurnos; ket ibilinyo ti pannakaipakaammo dagiti karbengan iti dagdaga manen, babaen ti obispo wenno ti mangibagi iti simbaan."
                },
                {
                    "number": 56,
                    "text": "Ket ibilinyo a saan a dinadaras ti panaguummong, wenno iti ipapanaw; ngem ibilinyo a maaramid a kas iti pannakaiwardasna babaen dagiti elder ti simbaan kadagiti taripnong, a maibatay iti pannakaammo a maawatda manen ken manen."
                },
                {
                    "number": 57,
                    "text": "Ket ibilinyo iti katulongak a ni Sidney Rigdon nga ikkan-pateg ken idatonna daytoy a daga, ken ti lugar a para iti templo, iti Apo."
                },
                {
                    "number": 58,
                    "text": "Ket ibilinyo ti pannakaangay ti taripnong a pagmimitingan; ket kalpasan dayta ibilinyo kadagiti katulongak a da Sidney Rigdon ken Joseph Smith, Jun., nga agsublida, ken kasta met a sumurot kadakuada ni Oliver Cowdery, a mangipatungpal iti dadduma nga aramid nga intudingko kadakuada iti dagada, ken dagiti nabati a kas maibilinto kadagiti taripnong."
                },
                {
                    "number": 59,
                    "text": "Ket ibilinyo nga awan ti tao nga agsubli iti daytoy a daga malaksid no nangiburay iti pammaneknek iti dalan, iti dayta ammona ken iti ammona nga awan duadua."
                },
                {
                    "number": 60,
                    "text": "Ibilinyo ti pannakaibabawi dayta naisagut ken ni Ziba Peterson; ket ibilinyo kenkuana a tumakder a kas kameng ti simbaan, ken agtrabaho babaen dagiti imana, a kaduana dagiti kabsat, agingga a naan-anayen ti pannakadusana kadagiti amin a basbasolna; ta saanna ida nga impudno, ket pinanunotna nga ilimed ida."
                },
                {
                    "number": 61,
                    "text": "Ibilinyo kadagiti dadduma nga elder daytoy a simbaan, nga umay iti daytoy a daga, a sumagmamano kadakuada ti naipanurok ti kinagasatna, a mangangay met iti taripnong iti daytoy a daga."
                },
                {
                    "number": 62,
                    "text": "Ket ibilinyo iti katulongak a ni Edward Partridge a mangiwanwan iti taripnong nga angayendanto."
                },
                {
                    "number": 63,
                    "text": "Ken ibilinyo met nga agsublida, a mangikaskasaba iti ebanghelio iti dalan, a mangibinglay iti pammaneknek kadagiti banag a naipalgak kadakuada."
                },
                {
                    "number": 64,
                    "text": "Ta, pudno, nasken a maisaknap iti intero a lubong ti aweng nga agtaud iti daytoy a lugar, ken iti intero a daga—nasken a maikasaba ti ebanghelio iti tunggal parsua, a sarunuento dagiti tanda dagiti mamati."
                },
                {
                    "number": 65,
                    "text": "Ket adtoy umay ti Anak ti Tao. Amen."
                }
            ]
        },
        "/study/scriptures/dc-testament/dc/59": {
            "uri": "/study/scriptures/dc-testament/dc/59",
            "title": "Doktrina ken Katulagan 59",
            "data_type": "chapter",
            "chapter_name": "Benneg 59",
            "chapter_summary": [
                "1–4, Mabendisionanto dagiti napudno a Santo iti Zion; 5–8, Nasken nga ayaten ken pagpaayanda ti Apo ken tungpalenda dagiti bilinna; 9–19, Babaen ti panangtungpalda a nasantuan ti aldaw ti Apo, mabendisionan dagiti Santo iti naindagaan ken naespirituan; 20–24, Maikarian dagiti nalinteg iti kappia iti daytoy a lubong ken iti agnanayon a biag iti umay a lubong."
            ],
            "verses": [
                {
                    "number": 1,
                    "text": "Adtoy, nagasat, kuna ti Apo, dagiti immay iti daytoy a daga a naitalimudok ti imatangda iti dayagko, a maibatay kadagiti bilinko."
                },
                {
                    "number": 2,
                    "text": "Ta isuda nga agbiag tawidendanto ti daga, ket isuda a matay aginanadanto iti amin a trabahoda, ket sumarunonto kadakuada ti bunga dagiti aramidda; ket umawatdanto iti korona kadagiti mansion ti Amak, nga insaganak a para kadakuada."
                },
                {
                    "number": 3,
                    "text": "Wen, nagasat dagiti agindeg iti daga ti Zion, a nangtungpal iti ebangheliok; ta awatendanto a gunggonada dagiti nasayaat a banag iti daga, ket agbunganto iti nawadwad."
                },
                {
                    "number": 4,
                    "text": "Ken makoronaandanto met iti parabur manipud iti ngato, wen, ken kadagiti bilin a saan la a bassit, ken kadagiti paltiing iti panawenda—isuda a napudno ken naregta iti imatangko."
                },
                {
                    "number": 5,
                    "text": "Gapuna, itedko kadakuada ti bilin, a kastoy ti kunak: Ayatenyo ti Apo a Diosyo, iti amin a pusoyo, iti amin a kabaelan, panunot, ken pigsayo; ket iti nagan ni Jesucristo pagserbianyo."
                },
                {
                    "number": 6,
                    "text": "Ayatenyo ti padayo a tao a kas iti bagiyo. Saankayo nga agtakaw; wenno makiabig, wenno mamapatay, wenno agaramid iti ania man a kaarngina."
                },
                {
                    "number": 7,
                    "text": "Agyamankayo iti Apo a Diosyo iti amin a banag."
                },
                {
                    "number": 8,
                    "text": "Mangidatonkayo iti sakripisio iti Apo a Diosyo iti kinalinteg, a kas iti dayta nasneban a puso ken napnuan babawi nga espiritu."
                },
                {
                    "number": 9,
                    "text": "Ken tapno ad-adda a mapagtalinaedyo ti bagiyo nga awanan mulit iti lubong, mapankayo iti balay a pagkararagan ket mangidatonkayo iti sakramento iti nasantuan nga aldawko;"
                },
                {
                    "number": 10,
                    "text": "Ta pudno a daytoy ti aldaw a naituding a panaginanayo kadagiti trabahoyo, ken ti panagdaydayawyo iti Kangatuan;"
                },
                {
                    "number": 11,
                    "text": "Nupay kasta maidaton dagiti kariyo iti kinalinteg iti amin nga aldaw ken iti amin a panawen;"
                },
                {
                    "number": 12,
                    "text": "Ngem laglagipenyo nga iti daytoy, ti aldaw ti Apo, idatonyo dagiti sagut ken sakramentoyo iti Kangatuan, a mangipudno iti basbasolyo kadagiti kabsatyo, ken iti imatang ti Apo."
                },
                {
                    "number": 13,
                    "text": "Ket awan ti sabali a banag nga aramidenyo iti daytoy nga aldaw, isaganayo laeng ti taraonyo a sipupuso tapno naan-anay ti panagayunoyo, wenno, iti sabali a pannao, tapno mapnokayo iti rag-o."
                },
                {
                    "number": 14,
                    "text": "Pudno, daytoy ti panagayuno ken panagkararag, wenno iti sabali a pannao, panagrag-o ken panagkararag."
                },
                {
                    "number": 15,
                    "text": "Ket no la ketdi aramidenyo dagitoy a banag nga addaan panagyaman, nga addaan iti naragsak a puspuso ken ruprupa, saan a nalabes a panagkatkatawa, ta basol daytoy, ngem iti narag-o a puso ken naragsak a rupa—"
                },
                {
                    "number": 16,
                    "text": "Pudno kunak, a no la ketdi aramidenyo daytoy, agpaay kadakayo ti pakabuklan ti daga, dagiti ayup iti kataltalonan ken dagiti tumatayab iti tangatang, ken dayta agkalatkat kadagiti kayo ken magna iti daga;"
                },
                {
                    "number": 17,
                    "text": "Wen, ken ti ruot, ken dagiti nasayaat a banag nga agtaud iti daga, para taraon man wenno aruaten, wenno para kadagiti balay, wenno para kadagiti sarusar, wenno para kadagiti mula a kayo nga agbunga, wenno para kadagiti minuyongan, wenno para kadagiti bangkag;"
                },
                {
                    "number": 18,
                    "text": "Wen, amin a banag nga agtaud iti daga, iti panawenda, naaramidda para iti pagimbagan ken aramaten ti tao, agpada a mangparagsak iti mata ken mangparag-o iti puso;"
                },
                {
                    "number": 19,
                    "text": "Wen, para taraon ken para aruaten, ramanan ken lang-aben, a pangpapigsa iti bagi ken pangparegta iti kararua."
                },
                {
                    "number": 20,
                    "text": "Ket naragsakan ti Dios isu nga intedna amin dagitoy a banag iti tao; ta agingga iti daytoy a panungpalan naaramidda tapno aramaten, a nga addaan pangngeddeng, saan a tapno agsurok, wenno babaen ti pammilit."
                },
                {
                    "number": 21,
                    "text": "Ket awan ti pagbasolan ti tao iti Dios, wenno awan ti pakaaronan ti pungtotna, malaksid kadagiti saan a mangipudno iti imana ti amin a banag, ken dagiti di agtungpal kadagiti bilinna."
                },
                {
                    "number": 22,
                    "text": "Adtoy, maibatay daytoy iti paglintegan ken kadagiti propeta; gapuna, didak riribukenen maipanggep iti daytoy a banag."
                },
                {
                    "number": 23,
                    "text": "Ngem adalenyo nga asino man a mangaramid kadagiti aramid ti kinalinteg awatennanto ti gunggonana, a kas iti kappia iti daytoy a lubong, ken agnanayon a biag iti masungad a lubong."
                },
                {
                    "number": 24,
                    "text": "Siak, ti Apo, nasaokon, ket paneknekan ti Espiritu. Amen."
                }
            ]
        },
        "/study/scriptures/dc-testament/dc/60": {
            "uri": "/study/scriptures/dc-testament/dc/60",
            "title": "Doktrina ken Katulagan 60",
            "data_type": "chapter",
            "chapter_name": "Benneg 60",
            "chapter_summary": [
                "1–9, Nasken a mangasaba dagiti elder kadagiti paguummongan dagiti nadangkes; 10–14, Nasken a dida dadaelen ti panawenda, wenno ilemmeng ti kabaelanda; 15–17, Mabalinda a bugguan dagiti sakada a kas pammaneknek a maibusor kadagiti mangsupring iti ebanghelio."
            ],
            "verses": [
                {
                    "number": 1,
                    "text": "Adtoy, kastoy ti kuna ti Apo kadagiti elder ti simbaanna, a sipapardas nga agsubli iti daga a naggapuanda: Adtoy, maragsakanak, ta immaykayo ditoy;"
                },
                {
                    "number": 2,
                    "text": "Ngem saanak unay a maragsakan kadagiti dadduma, ta dida ungapen dagiti ngiwatda, ngem ilemmengda ti talento nga intedko kadakuada, gapu iti butengda iti tao. Ay-ay pay dagiti kasta, ta maaronan ti pungtotko kadakuada."
                },
                {
                    "number": 3,
                    "text": "Ket mapasamakto, no dida yad-adda ti agbalin a napudno kaniak, maibabawinto, uray pay dagiti addan kadakuada."
                },
                {
                    "number": 4,
                    "text": "Ta siak, ti Apo, ti agturay iti langit iti ngato, ken kadagiti buyot iti daga; ket iti aldaw a panangpapintasko iti langa dagiti gamengko, ammonto dagiti amin a tao ti ipasimudaag ti bileg ti Dios."
                },
                {
                    "number": 5,
                    "text": "Ngem, pudno, agsaoakto kadakayo iti maipanggep iti panagdaliasatyo iti daga manipud iti daga a naggapuanyo. Agaramidkayo iti bapor, wenno gumatangkayo, no ania ti ammoyo a nasayaat, saan a nasken kaniak, ket rugianyo a dagus ti agdaliasat a mapan iti lugar a managan iti San Luis."
                },
                {
                    "number": 6,
                    "text": "Ket manipud sadiay bay-anyo a mapan dagiti katulongak, a da Sidney Rigdon, Joseph Smith, Jun., ken Oliver Cowdery, nga agdaliasatda nga agpa-Cincinnati;"
                },
                {
                    "number": 7,
                    "text": "Ket iti daytoy a lugar bay-anyo nga agpukkawda ket ipakdaarda ti balikasko iti napigsa a timek, nga awanan iti pungtot wenno panagduadua, nga itag-ayda dagiti nasantuan nga ima kadakuada. Ta mabalinkayonto nga aramiden a nasantuan, ket mapakawankayonto kadagiti basolyo."
                },
                {
                    "number": 8,
                    "text": "Ket bay-anyo dagiti nabati nga agdaliasat manipud iti San Luis, a sagdudua, ket ikasabada ti balikas, a saan nga agdardaras, kadagiti paguummongan dagiti nadangkes, agingga nga agsublida kadagiti simbaan a naggapuanda."
                },
                {
                    "number": 9,
                    "text": "Ket agpaay amin dagitoy iti pagimbagan dagiti simbaan; ta daytoy a panggep ti nangibaonak kadakuada."
                },
                {
                    "number": 10,
                    "text": "Ket paibinglayyo iti katulongak a ni Edward Partridge ti kuarta nga intedko kenkuana, iti pasetna kadagiti elder a nabilin nga agsubli."
                },
                {
                    "number": 11,
                    "text": "Ket isu a makabael, paisubliyo kenkuana babaen ti mangibagi; ket isu a saan a makabael, kenkuana saan a kasapulan."
                },
                {
                    "number": 12,
                    "text": "Ket ita agsaoak kadagiti nabati nga umayto iti daytoy a daga."
                },
                {
                    "number": 13,
                    "text": "Adtoy, naibaonda a mangikasaba iti ebangheliok, kadagiti paguummongan dagiti nadangkes; gapuna, bilinek ida, a kastoy: Diyo dadaelen ti panawenyo, kasta met a diyo ilemmeng ti talentoyo tapno saan a maammuan."
                },
                {
                    "number": 14,
                    "text": "Ket kalpasan ti idadanonyo iti daga ti Zion, ket naikasabayon ti balikasko, dardarasenyo ti agsubli, a mangipakdaar kadagiti paguummongan dagiti nadangkes, a saan nga agdardaras, wenno agpungtot wenno makiriri."
                },
                {
                    "number": 15,
                    "text": "Ket pagpagenyo ti tapok iti saksakayo kadagiti saan nga umawat kadakayo, a saanda a makita, amangan ta mapagurayo ida, ngem iti nalimed; ket bugguanyo dagiti sakayo, a kas pammaneknek a maibusor kadakuada iti aldaw ti panangukom."
                },
                {
                    "number": 16,
                    "text": "Adtoy, umdasen daytoy kadakayo, ken iti pagayatan ti nangibaon kadakayo."
                },
                {
                    "number": 17,
                    "text": "Ken babaen ti ngiwat ni katulongak a Joseph Smith, Jun., maipakaammonto ti maipanggep kada Sidney Rigdon ken Oliver Cowdery. Dagiti nabati kalpasan daytoy. Pudno a kasta. Amen."
                }
            ]
        },
        "/study/scriptures/dc-testament/dc/61": {
            "uri": "/study/scriptures/dc-testament/dc/61",
            "title": "Doktrina ken Katulagan 61",
            "data_type": "chapter",
            "chapter_name": "Benneg 61",
            "chapter_summary": [
                "1–12, Impaulog ti Apo ti adu a pannakadadael iti danum; 13–22, Inlunod ni Juan ti dandanum, ket agtapaw ti mangdadael; 23–29, Sumagmamano ti addaan iti bileg a mangbilin kadagiti danum; 30–35, Nasken nga agdaliasat dagiti elder a sagdudua a mangikasaba iti ebanghelio; 36–39, Nasken nga agsaganada iti yaay ti Anak ti Tao."
            ],
            "verses": [
                {
                    "number": 1,
                    "text": "Adtoy, ken imdenganyo ti timek ti addaan iti amin a bileg, a nagtaud iti agnanayon agingga iti agnanayon, nga isu ti Alpha ken Omega, ti pangrugian ken panungpalan."
                },
                {
                    "number": 2,
                    "text": "Adtoy, pudno a kuna ti Apo kadakayo, O dakayo nga elder ti simbaanko, a naummong iti daytoy a disso, a napakawanen iti basbasolyo, ta siak, ti Apo, mamakawan iti basbasol, ken manangngaasiak kadagiti mangipudno iti basbasolda nga addaan napakumbaba a puso."
                },
                {
                    "number": 3,
                    "text": "Ngem pudno kunak kadakayo, a saan a nasken iti daytoy sibubukel nga ummong dagiti elderko nga agtignay a sipapardas kadagiti danum, bayat ti pannakaungaw dagiti agindeg iti agsumbangir gapu iti kaawan ti pammatida."
                },
                {
                    "number": 4,
                    "text": "Nupay kasta, impalubosko a mamaneknekkayo; adtoy, adu ti peggad iti dandanum, ken kangrunaanna ditoy;"
                },
                {
                    "number": 5,
                    "text": "Ta siak, ti Apo, naipaulogkon iti pungtot ti adu a pannakadadael iti dandanum; wen, ken kangrunaanna kadagitoy a danum."
                },
                {
                    "number": 6,
                    "text": "Nupay kasta, adda iti imak ti amin a lasag, ket isu a napudno kadakayo saanto a mapukaw iti dandanum."
                },
                {
                    "number": 7,
                    "text": "Gapuna, maikanada a di agtaktak dagiti katulongak a da Sidney Gilbert ken William W. Phelps iti nakaibaonanda a mision."
                },
                {
                    "number": 8,
                    "text": "Nupay kasta, diak ipalubos a pumanawkayo agingga a dikayo madusa kadagiti amin a basolyo, tapno maymaysakayo, tapno saankayo a maungaw iti kinadangkes;"
                },
                {
                    "number": 9,
                    "text": "Ngem ita, pudno kunak, nasken kaniak a mapankayon. Gapuna patiponenyo dagiti katulongak a da Sidney Gilbert ken William W. Phelps iti sigud a grupoda, ket pagdaliasatenyo ida a dagus tapno matungpalda ti misionda, ket agballigida babaen ti pammati."
                },
                {
                    "number": 10,
                    "text": "Ket no la ketdi napudnoda mataginayonda, ket siak, ti Apo, addaakto kadakuada."
                },
                {
                    "number": 11,
                    "text": "Ket paalayo kadagiti nabati ti nasken a para lupot."
                },
                {
                    "number": 12,
                    "text": "Paalayo iti katulongak a ni Sidney Gilbert ti saan a nasken kenkuana, a kas pagnanaminganyo."
                },
                {
                    "number": 13,
                    "text": "Ket ita, adtoy, para iti pagimbaganyo intedko kadakayo ti bilin maipanggep kadagitoy a banag; ket siak, ti Apo, ikalintegankayo a kas kadagiti nagkauna a tao."
                },
                {
                    "number": 14,
                    "text": "Adtoy, siak, ti Apo, idi punganay binendisionak dagiti danum; ngem kadagiti maudi nga aldaw, babaen ti ngiwat ti katulongak a ni Juan, inlunodko dagiti danum."
                },
                {
                    "number": 15,
                    "text": "Gapuna, dumtengto dagiti aldaw nga awan ti lasag a natalged kadagiti danum."
                },
                {
                    "number": 16,
                    "text": "Ket masaonto kadagiti dumteng nga aldaw nga awan ti mabalin a mapan iti daga ti Zion babaen dagiti danum, ngem isu laeng a napudno ti panagpuspusona."
                },
                {
                    "number": 17,
                    "text": "Ket, kas siak, ti Apo, iti panangilunodko iti daga idi punganay, kasta met kadagiti maudi nga aldaw ti panangbendisionko, iti panawenna, para iti pangaramatan dagiti santok, tapno mairanudda iti adda a kinatabana."
                },
                {
                    "number": 18,
                    "text": "Ket ita itedko kadakayo ti bilin a no ania a ti ibagak iti maysa ibagak iti amin, tapno maballaaganyo dagiti kabsatyo maipanggep kadagitoy a danum, a saanda nga agdaliasat kadagitoy, amangan ta maduprak ti pammatida ket matiliwda kadagiti palab-og;"
                },
                {
                    "number": 19,
                    "text": "Siak, ti Apo, naipaulogkon, ket nagtalaytay dagiti manangdadael iti rabawna, ket saanko nga ibabawi ti paulog."
                },
                {
                    "number": 20,
                    "text": "Siak, ti Apo, kinapungtotkayo idi kalman, ngem ita nga aldaw, napukawen ti pungtotko."
                },
                {
                    "number": 21,
                    "text": "Gapuna, ibagayo maipanggep kadagiti nasaokon, a nasken nga agdaliasatda a dagus—kunak manen kadakayo, pagdaliasatenyo ida a dagus."
                },
                {
                    "number": 22,
                    "text": "Ket awan ti aniamanna kaniak, kalpasan ti apagapaman, no la ketdi ta tungpalenda ti misionda, mapanda man babaen ti danum wenno iti daga; bay-anyo a kastoy a kas iti pannakaammoda kadakuada a kas maibatay iti pangngukomda kalpasanna."
                },
                {
                    "number": 23,
                    "text": "Ket ita, maipanggep kadagiti katulongak, a da Sidney Rigdon, Joseph Smith, Jun., ken Oliver Cowdery, saanyo a paumayen manen ida babaen ti dandanum, malaksid iti kali, bayat ti panagdaliasatda nga agawid iti balbalayda; wenno iti ababa a pannao saanda nga agdaliasat iti dandanum, malaksid iti kali."
                },
                {
                    "number": 24,
                    "text": "Adtoy, siak, ti Apo, nangitudingak iti dalan a para kadagiti agdaliasat a santok; ket adtoy, daytoy ti dalan—a kalpasan ti ipapanawda iti kali agdaliasatda iti daga, no la ketdi nabilinda nga agdaliasat a mapan iti daga ti Zion;"
                },
                {
                    "number": 25,
                    "text": "Ket aramidendanto a kas kadagiti annak ti Israel, nga ipatakderda dagiti toldada iti dalan."
                },
                {
                    "number": 26,
                    "text": "Ket, adtoy, itedyonto daytoy a bilin kadagiti amin a kabsatyo."
                },
                {
                    "number": 27,
                    "text": "Nupay kasta, asino man a nakaitedan iti bileg a mangbilin kadagiti danum, isu ti nangtedan ti Espiritu iti pannakaammo kadagiti amin a dalanna;"
                },
                {
                    "number": 28,
                    "text": "Gapuna, paaramidyo kenkuana a kas iti bilin kenkuana ti Espiritu ti sibibiag a Dios, iti man daga wenno iti dandanum, a kas nabati kaniak a maaramid kalpasanna."
                },
                {
                    "number": 29,
                    "text": "Ket maited kadakayo ti turong dagiti santo, wenno ti dalan a para kadagiti santo iti kampo ti Apo, tapno agdaliasat."
                },
                {
                    "number": 30,
                    "text": "Ket manen, pudno kunak kadakayo, a saanto nga ungapen da katulongak a Sidney Rigdon, Joseph Smith, Jun., ken Oliver Cowdery, ti ngiwatda kadagiti paguummongan dagiti nadangkes agingga a makadanonda iti Cincinnati;"
                },
                {
                    "number": 31,
                    "text": "Ket iti dayta a lugar ipukkawdanto ti timekda iti Dios a maibusor kadagita a tao, wen, kenkuana a naaronan ti pungtotna a maibusor kadagiti kinadangkesda, dagiti tao a nasayaaten ti pannakaluomda a madadael."
                },
                {
                    "number": 32,
                    "text": "Ket manipud dita pagdaliasatenyo ida para iti panaguummong dagiti kabsatda, ta dagiti aramidda ita ad-adda ti pannakasapulda kadakuada ngem kadagiti panaguummong dagiti nadangkes."
                },
                {
                    "number": 33,
                    "text": "Ket ita, maipanggep kadagiti nabati, pagdaliasatenyo ida ket ipakdaarda ti balikas kadagiti paguummongan dagiti nadangkes, no la ketdi maited;"
                },
                {
                    "number": 34,
                    "text": "Ket no la ketdi aramidenda daytoy labaanda dagiti pagan-anayda, ket awanto ti mulitda iti imatangko."
                },
                {
                    "number": 35,
                    "text": "Ket pagdaliasatenyo ida a sangsangkamaysa, wenno sagdudua, a kas ibilangda a nasayaat, saanyo laeng nga isinsina ni katulongak a Reynolds Cahoon, ken ni katulongak a Samuel H. Smith, a nakaay-aywak unay, agingga a makasublida iti balbalayda, ket nainsiriban daytoy a panggepko."
                },
                {
                    "number": 36,
                    "text": "Ket ita, pudno kunak kadakayo, ket ania man ti ibagak iti maysa ibagak iti amin, agragsakkayo, babassit nga ubbing; ta addaak iti tengngayo, ket saankayo a binaybay-an;"
                },
                {
                    "number": 37,
                    "text": "Ket no la ketdi agpakumbabakayo iti sanguanak, kukuayo dagiti parabur ti pagarian."
                },
                {
                    "number": 38,
                    "text": "Patibkerenyo dagiti lomoyo ket agsiput ken agparbengkayo, urayenyo ti idadateng ti Anak ti Tao, ta umay iti oras a diyo pinampanunot."
                },
                {
                    "number": 39,
                    "text": "Agkararagkayo a kanayon tapno saankayo a maikursong iti sulisog, tapno maurayyo ti aldaw a yaayna, iti man biag wenno iti patay. Pudno a kasta. Amen."
                }
            ]
        },
        "/study/scriptures/dc-testament/dc/62": {
            "uri": "/study/scriptures/dc-testament/dc/62",
            "title": "Doktrina ken Katulagan 62",
            "data_type": "chapter",
            "chapter_name": "Benneg 62",
            "chapter_summary": [
                "1–3, Maisurat iti langit dagiti pammaneknek; 4–9, Agdaliasat ken mangasaba dagiti elder a maibatay iti panangukom ken kas iti panangiturong ti Espiritu."
            ],
            "verses": [
                {
                    "number": 1,
                    "text": "Adtoy, ken imdenganyo, O dakayo nga elder ti simbaanko, kuna ti Apo a Diosyo, nga isu ni Jesucristo, ti mangibabaet kadakayo, a makaammo iti pagkapsutan ti tao ken no kasano a matulongan dagiti nasulisog."
                },
                {
                    "number": 2,
                    "text": "Ket pudno a naiturong dagiti matak kadagiti saan pay a napan iti daga a Zion; gapuna saan pay a naan-anay ti misionyo."
                },
                {
                    "number": 3,
                    "text": "Nupay kasta, nagasatkayo, ta naisurat iti langit ti imburayyo a pammaneknek a kitaen dagiti anghel; ket naragsakanda kadakayo, ket napakawankayon kadagiti basolyo."
                },
                {
                    "number": 4,
                    "text": "Ket ita ituloyyo ti agdaliasat. Ummongenyo ti bagbagiyo iti daga ti Zion; ket agmimitingkayo ken agragsakkayo a sangsangkamaysa, ket mangipaaykayo iti sakramento iti Kangatuan."
                },
                {
                    "number": 5,
                    "text": "Ket kalpasanna mabalinyo ti agsubli a mamaneknek, wen, uray dakayo amin, wenno sagdudua, a kas iti namnamaenyo a nasayaat, awan ti aniamanna kaniak; agtalinaedkayo la ketdi a napudno, ket ipakdaaryo dagiti naimbag a damag kadagiti agindeg iti daga, wenno kadagiti paguummongan dagiti nadangkes."
                },
                {
                    "number": 6,
                    "text": "Adtoy, siak, ti Apo, pinagkukuyogkayo tapno matungpal ti kari, tapno mataginayon dagiti napudno kadakayo ket agraragsakda a sangsangkamaysa iti daga ti Missouri. Siak, ti Apo, agkariak kadagiti napudno ket saanak a makapagulbod."
                },
                {
                    "number": 7,
                    "text": "Siak, ti Apo, siaannugotak, no asino man kadakayo ti agtarigagay nga agsakay iti kabalio, wenno iti mola, wenno iti karuahe, awatenna daytoy a bendision, no awatenna manipud iti ima ti Apo, a naimpusuan ti panagyamanna iti amin a banag."
                },
                {
                    "number": 8,
                    "text": "Nabati dagitoy a banag nga aramidenyo a maibatay iti panangukom ken ti panangiwanwan ti Espiritu."
                },
                {
                    "number": 9,
                    "text": "Adtoy, kukuayo ti pagarian. Ken adtoy, ket imutektekanyo, kanayon nga addaak kadagiti napudno. Pudno a kasta. Amen."
                }
            ]
        },
        "/study/scriptures/dc-testament/dc/63": {
            "uri": "/study/scriptures/dc-testament/dc/63",
            "title": "Doktrina ken Katulagan 63",
            "data_type": "chapter",
            "chapter_name": "Benneg 63",
            "chapter_summary": [
                "1–6, Umayto ti aldaw ti pungtot kadagiti nadangkes; 7–12, Umay dagiti tanda babaen ti pammati; 13–19, Tallikudanto dagiti napeklan a mannakikamalala ti pammati ket maipuruakdanto iti dan-aw nga apuy; 20, Umawatto dagiti napudno iti tawid iti daga a nabalbaliwan-langana; 21, Ti sibubukel a pakaammuan kadagiti pasamak iti Bantay a Pakabalbaliwan-langa saan pay a naipalgak; 22–23, Awaten dagiti natulnog dagiti pagsidsiddaawan iti pagarian; 24–31, Nasken a magatang dagiti tawid iti Zion; 32–35, Ipaulog ti Apo ti gubgubat, ket papatayento dagiti nadangkes dagiti nadangkes; 36–48, Nasken nga aguummong dagiti Santo iti Zion ket mangtedda iti kuarta a pangbangon iti daytoy; 49–54, Naipatalged kadagiti napudno dagiti bendision iti Maikadua a Yaay, iti Panagungar, ken bayat ti Millennium; 55–58, Daytoy ti aldaw ti ballaag; 59–66, Binarengbareng dagiti nangaramat iti nagan ti Apo nga awanan iti turay."
            ],
            "verses": [
                {
                    "number": 1,
                    "text": "Imdenganyo, O dakayo a tao, ket luktanyo ti puspusoyo ken denggenyo nga adda iti adayo; ken dumngegkayo, dakayo a mangibilang iti bagbagiyo a tattao ti Apo, ket denggenyo ti balikas ti Apo ken ti pagayatanna maipanggep kadakayo."
                },
                {
                    "number": 2,
                    "text": "Wen, pudno, kunak, denggenyo ti timek ti naaronan ti pungtotna kadagiti nadangkes ken nasukir;"
                },
                {
                    "number": 3,
                    "text": "A siaayat a mangala kadagiti kayatna nga alaen, ket pagtalinaedenna a sibibiag dagiti taginayonenna;"
                },
                {
                    "number": 4,
                    "text": "A mangbangon a maibatay iti bukodna a pagayatan ken pakaragsakan; ken mangdadael no kayatna, ket kabaelanna nga ipuruak iti impierno ti kararua."
                },
                {
                    "number": 5,
                    "text": "Adtoy, siak, ti Apo, ipeksak ti timekko, ket matungpalto."
                },
                {
                    "number": 6,
                    "text": "Gapuna, pudno kunak, pagdenggenyo dagiti nadangkes, ket pagbutngen ken pagarigenggenenyo dagiti nasukir; ket papengdanyo kadagiti di mamatpati dagiti bibigda, ta umayto kadakuada ti aldaw ti pungtot a kasla alipugpog, ket maammuanto ti amin a lasag a siak ti Dios."
                },
                {
                    "number": 7,
                    "text": "Ket isu nga agsapul kadagiti tanda makakitanto kadagiti tanda, ngem saan iti pannakaisalakan."
                },
                {
                    "number": 8,
                    "text": "Pudno, kunak kadakayo, adda kadakayo dagiti agsapul kadagiti tanda, ket adda kasta uray pay idi punganay;"
                },
                {
                    "number": 9,
                    "text": "Ngem, adtoy, saan a dumteng ti pammati babaen dagiti tanda, ngem sumaruno dagiti tanda kadagiti mamati."
                },
                {
                    "number": 10,
                    "text": "Wen, dumteng dagiti tanda babaen ti pammati, saan a babaen ti pagayatan dagiti tao, wenno iti pakaragsakanda, ngem babaen ti pagayatan ti Dios."
                },
                {
                    "number": 11,
                    "text": "Wen, dumteng dagiti tanda babaen ti pammati, kadagiti naindaklan nga aramid, ta no awan ti pammati awan ti tao a makaparagsak iti Dios; ket saan a maragsakan ti Dios kadagiti kagurana; gapuna, saan a mangipakita kadagiti tanda kadagitoy, pungtot laeng a pakakednganda."
                },
                {
                    "number": 12,
                    "text": "Gapuna, siak, ti Apo, saanak a maragsakan kadakayo nga agsapul kadagiti tanda ken pagsidsiddaawan para iti pammati, ket saan a para iti pagimbagan dagiti tao iti gloriak."
                },
                {
                    "number": 13,
                    "text": "Nupay kasta, mangtedak kadagiti bilin, ket adu ti kimmayakay kadagiti bilinko ken saan a nagtungpal kadakuada."
                },
                {
                    "number": 14,
                    "text": "Adda kadakayo ti mannakiabig; sumagmamano kadakuada ti kimmayakayen kadakayo, ket nagtalinaed kadakayo ti dadduma a maipalgakto kalpasan daytoy."
                },
                {
                    "number": 15,
                    "text": "Pagannaden ken pagbabawyenyo a madagdagus dagita, amangan ta dumteng kadakuada ti panangukom a kasla palab-og, ket maipakita ti kinamauyongda, ket suroten ida dagiti aramidda kadagiti mata dagiti tao."
                },
                {
                    "number": 16,
                    "text": "Ket pudno kunak kadakayo, kas nasaokon idi, isu a kumita iti babai a sigagartem, wenno asino man nga agaramid iti pannakiabig iti puspusoda, awanto kadakuada ti Espiritu, ngem tallikudanda ti pammati ket agbutengda."
                },
                {
                    "number": 17,
                    "text": "Gapuna, siak, ti Apo, nakunak a dagiti managbuteng, ken dagiti di mamatpati, ken amin dagiti ulbod, ken asino man nga agayat ken agaramid iti inuulbod, ken ti mannakiabig, ken ti managan-anito, addanto lugarda iti dayta dan-aw a dumardarang iti apuy ken asupre, nga isu ti maikadua nga ipapatay."
                },
                {
                    "number": 18,
                    "text": "Pudno kunak, nga awanto ti lugarda iti umuna a panagungar."
                },
                {
                    "number": 19,
                    "text": "Ket ita adtoy, siak, ti Apo, kunak kadakayo a dikayo maikalintegan, gapu ta adda kadakayo dagitoy a banag."
                },
                {
                    "number": 20,
                    "text": "Nupay kasta, isu a makaibtur a sipapammati ken mangaramid iti pagayatak, makaruk-atto, ket umawatto iti tawid iti daga inton dumteng ti aldaw ti panagbalbaliw-langa;"
                },
                {
                    "number": 21,
                    "text": "Inton mabalbaliwan-langa ti daga, a kas maibatay iti pagtuladan a naipakita kadagiti apostolko iti bantay; a diyo pay naawat ti pakabuklan ti pasamak."
                },
                {
                    "number": 22,
                    "text": "Ket ita, pudno kunak kadakayo, a kas nasaokon nga ipakaammok kadakayo ti pagayatak, adtoy ipakaammok kadakayo, saan a babaen ti pammilin, ta adu ti di mangtungtungpal kadagiti bilinko."
                },
                {
                    "number": 23,
                    "text": "Ngem kenkuana a mangtungtungpal kadagiti bilinko ti pangtedak kadagiti kinadatdatlag iti pagariak, ken isu met laeng ti yan ti bubon ti nabiag a danum, nga agburayok iti agnanayon a biag."
                },
                {
                    "number": 24,
                    "text": "Ket ita, adtoy, daytoy ti pagayatan ti Apo a Diosyo maipanggep kadagiti santona, a nasken nga ummongenda ti bagbagida a sangsangkamaysa iti daga ti Zion, a saan nga agdardaras, amangan ta adda pannakatikaw, a mangyeg iti panagsagaba."
                },
                {
                    "number": 25,
                    "text": "Adtoy, ti daga ti Zion—siak, ti Apo, taripatuek kadagiti imak;"
                },
                {
                    "number": 26,
                    "text": "Nupay kasta, siak, ti Apo, yawatko ken ni Cesar dagiti banag a para ken ni Cesar."
                },
                {
                    "number": 27,
                    "text": "Gapuna, siak nga Apo kayatko a gatangenyo dagiti daga, tapno ad-adda ti gundawayyo iti lubong, tapno adda kalinteganyo iti lubong, tapno saanda a magutugot nga agpungtot."
                },
                {
                    "number": 28,
                    "text": "Ta naipastreken ni Satanas iti pusoda ti pungtot a maibusor kadakayo, ken iti panagsayasay ti dara."
                },
                {
                    "number": 29,
                    "text": "Gapuna, saanto a magun-od ti Zion no di babaen ti pananggatang wenno babaen ti dara, no saan awan ti tawidenyo."
                },
                {
                    "number": 30,
                    "text": "Ket no babaen ti pananggatang, adtoy mabendisionankayo;"
                },
                {
                    "number": 31,
                    "text": "Ket no babaen ti dara, ta maiparit ti panamagsayasayyo iti dara, ngarud, umay kadakayo dagiti kabusoryo, ket masayyasayyakayo iti tunggal siudad, ken tunggal sinagoga, ket manmanonto ti mabati nga umawat iti tawid."
                },
                {
                    "number": 32,
                    "text": "Siak, ti Apo, kapungtotko dagiti nadangkes; laplapdak ti Espirituk kadagiti agindeg iti daga."
                },
                {
                    "number": 33,
                    "text": "Inkarik iti pungtotko, ket impaulogko dagiti gubat iti rabaw ti daga, ket papatayento dagiti nadangkes dagiti nadangkes, ket dumtengto ti buteng iti tunggal tao;"
                },
                {
                    "number": 34,
                    "text": "Ket marigatanto met nga aglibas dagiti santo; nupay kasta, siak, ti Apo, addaakto kadakuada, ket bumabaakto iti langit manipud iti imatang ti Amak ket padapuekto dagiti nadangkes iti di masebseban nga apuy."
                },
                {
                    "number": 35,
                    "text": "Ket adtoy, saan pay nga ita, ngem into no kua."
                },
                {
                    "number": 36,
                    "text": "Gapuna, makita a siak, ti Apo, impaulogko amin dagitoy a banag iti rabaw ti daga, pagayatak nga aguummong dagiti santok iti daga ti Zion;"
                },
                {
                    "number": 37,
                    "text": "Ket tunggal tao nasken nga awatenna ti kinalinteg kadagiti imana ken kinapudno kadagiti lomona, ket ipukkawna ti pamallaag a timek kadagiti agindeg iti daga; ket ipakdaarna babaen ti balikas ken babaen ti ipapanaw tapno dumteng kadagiti nadangkes ti liday."
                },
                {
                    "number": 38,
                    "text": "Gapuna, paurnosyo kadagiti disipulok iti Kirtland ti naindagaan a pakaseknanda, nga agtaeng iti daytoy a talon."
                },
                {
                    "number": 39,
                    "text": "Pailakoyo iti katulongak a ni Titus Billings, nga agay-aywan iti daytoy, ti daga, tapno makasagana iti umadani a kalgaw nga agdaliasat a mapan iti daga ti Zion, a tumipon kadagiti agnaed sadiay, malaksid kadagiti inlatangko a para kaniak, a saan a mapan agingga a diak bilinen ida."
                },
                {
                    "number": 40,
                    "text": "Ket paitulodyo amin a kuarta a maurnong, awan ti aniamanna kaniak no bassit wenno dakkel, iti daga ti Zion, kadakuada a tinudingak nga umawat."
                },
                {
                    "number": 41,
                    "text": "Adtoy, siak, ti Apo, itedko iti katulongak a ni Joseph Smith, Jun., ti bileg tapno kabaelanna a tingitingen babaen ti Espiritu dagiti mapan iti daga ti Zion, ken kadagiti disipulok nga agbati."
                },
                {
                    "number": 42,
                    "text": "Paibatiyo iti katulongak a ni Newel K. Whitney ti pagtagilakuanna, wenno iti sabali a pannao, ti pagtagilakuan, iti bassit pay a panawen."
                },
                {
                    "number": 43,
                    "text": "Nupay kasta, paibinglayyo kenkuana ti kuarta a mabalinna nga ibinglay, a maipatulod iti daga ti Zion."
                },
                {
                    "number": 44,
                    "text": "Adtoy, adda dagitoy a banag kadagiti imana, paaramidyo kenkuana a maibatay iti pagsiriban."
                },
                {
                    "number": 45,
                    "text": "Pudno kunak, ordenanyo a pannakabagi dagiti disipulo nga agbati, ket ordenanyo iti daytoy a bileg;"
                },
                {
                    "number": 46,
                    "text": "Ket ita darasenyo ti sumarungkar kadagiti simbaan, nga ilawlawagyo dagitoy a banag kadakuada, babaen ti katulongak a ni Oliver Cowdery. Adtoy, daytoy ti pagayatak, manggun-od iti kuarta a kas iti panangiturongko."
                },
                {
                    "number": 47,
                    "text": "Isu a napudno ken makaibtur maparmeknanto ti lubong."
                },
                {
                    "number": 48,
                    "text": "Isu a mangipatulod iti kinabaknang iti daga ti Zion umawatto iti tawid iti daytoy a lubong, ket sumurotto kenkuana dagiti aramidna, ken kasta met ti gunggona iti masungad a lubong."
                },
                {
                    "number": 49,
                    "text": "Wen, ket nagasat dagiti natay a natay iti Apo, ta manipud ditoy, inton umay ti Apo, ken lumabasen dagiti daan a banag, ken agbalin a baro amin a banag, bumangondanto manipud kadagiti natay ket saandanton a matay kalpasanna, ket umawatdanto iti tawid manipud iti Apo, iti nasantuan a siudad."
                },
                {
                    "number": 50,
                    "text": "Ket isu a nagbiag inton umay ti Apo, ken nangtungpal iti pammati, nagasat; nupay kasta, naituding kenkuana a matay iti tawen ti tao."
                },
                {
                    "number": 51,
                    "text": "Gapuna, dumakkelto dagiti ubbing agingga a mataenganda; matay dagiti nataengan; ngem saandanto a maturog iti katapokan, ngem agbaliwdanto iti apagkirem."
                },
                {
                    "number": 52,
                    "text": "Gapuna, gapu iti daytoy ti nangikasabaan dagiti apostol iti lubong ti panagungar dagiti natay."
                },
                {
                    "number": 53,
                    "text": "Dagitoy a banag ti banag a nasken a kitaenyo; ket, iti panagsaoda a kas iti wagas ti Apo, asidegdan, ket iti umay a panawen, a kas iti aldaw a yaay ti Anak ti Tao."
                },
                {
                    "number": 54,
                    "text": "Ket agingga iti dayta nga oras addanto dagiti maag a birhen kadagiti masirib; ket iti daytanto nga oras ti yaay ti sapasap a panagsisina dagiti nalinteg ken dagiti nadangkes; ket iti daytanto nga aldaw ti panangibaonko kadagiti anghelko a mangisina kadagiti nadangkes ket ipuruakda ida iti saan a maiddep nga apuy."
                },
                {
                    "number": 55,
                    "text": "Ket ita adtoy, pudno kunak kadakayo, siak, ti Apo, saanak a maragsakan iti katulongak a ni Sidney Rigdon; intan-okna ti bagina iti pusona, ket saan nga immawat iti pammagbaga, ngem pinagladingitna ti Espiritu;"
                },
                {
                    "number": 56,
                    "text": "Gapuna saan a maawat iti Apo ti sinuratna, ket mangaramidto iti sabali; ket no saan nga awaten ti Apo, adtoy saanton a maikari iti takem nga intudingko kenkuana."
                },
                {
                    "number": 57,
                    "text": "Ket manen, pudno kunak kadakayo, isuda a naimpusuan nga agtarigagay, a sieemma, a mangballaag kadagiti managbasol nga agbabawi, maordenanda koma iti daytoy a bileg."
                },
                {
                    "number": 58,
                    "text": "Ta daytoy ti aldaw a panamallaag, ken saan nga aldaw ti adu a sarsarita. Ta siak, ti Apo, saanakto a malais kadagiti maudi nga aldaw."
                },
                {
                    "number": 59,
                    "text": "Adtoy, naggapuak iti ngato, ket adda iti baba ti bilegko. Siak ti kangatuan iti amin, ken iti amin, ken babaen ti amin, ken mangsukimat iti amin a banag, ket dumteng ti aldaw a paiturayan ti amin a banag kaniak."
                },
                {
                    "number": 60,
                    "text": "Adtoy, siak ti Alpha ken Omega, nga isu ni Jesucristo."
                },
                {
                    "number": 61,
                    "text": "Gapuna, pagannadenyo amin a tao no kasano ti panangagapadda iti naganko—"
                },
                {
                    "number": 62,
                    "text": "Ta adtoy, pudno kunak, nga adu ti adda iti babaen daytoy a panangeddeng, a nangaramat iti nagan ti Apo, ken mangaramat iti barengbareng, ta awananda iti turay."
                },
                {
                    "number": 63,
                    "text": "Gapuna, paibabawiyo iti simbaan dagiti basolda, ket siak, ti Apo, alaekto ida; no saan maisinadanto."
                },
                {
                    "number": 64,
                    "text": "Laglagipenyo a sagrado dayta naggapu iti ngato, ket nasken a naannad ti pannakaisaona, ken babaen ti pananggutugot ti Espiritu; ket iti daytoy awan ti pangngeddeng, ket awatenyo ti Espiritu babaen ti kararag; gapuna, adda mabati a pangngeddeng no awan daytoy."
                },
                {
                    "number": 65,
                    "text": "Pagsapulenyo dagiti katulongak, a da Joseph Smith, Jun., ken Sidney Rigdon, iti balayda, kas insuro kadakuada ti Espiritu babaen ti kararag."
                },
                {
                    "number": 66,
                    "text": "Agtalinaed dagitoy a banag a mangrimbaw babaen ti anus, tapno umawatda iti aglaplapusanan ken agnanayon ti bilegna a gloria, no saan, nakarkaro a pangngeddeng. Amen."
                }
            ]
        },
        "/study/scriptures/dc-testament/dc/64": {
            "uri": "/study/scriptures/dc-testament/dc/64",
            "title": "Doktrina ken Katulagan 64",
            "data_type": "chapter",
            "chapter_name": "Benneg 64",
            "chapter_summary": [
                "1–11, Nabilin dagiti Santo nga agpipinnakawan iti tunggal maysa, no saan agtalinaed kadakuada ti nakarkaro a basol; 12–22, Nasken a maidatag dagiti saan nga agbabawi iti Simbaan; 23–25, Saanto a mapuoran iti yaay ti Apo ti mangted iti apagkapullo; 26–32, Naballaagan dagiti Santo a maibusor iti utang; 33–36, Maisinanto iti Zion dagiti nasukir; 37–40, Kednganto ti Simbaan dagiti pagilian; 41–43, Rumang-ayto ti Zion."
            ],
            "verses": [
                {
                    "number": 1,
                    "text": "Adtoy, kastoy ti kuna ti Apo a Diosyo kadakayo, O dakayo nga elder ti simbaanko, imdengan ken denggenyo, ken awatenyo ti pagayatak maipapan kadakayo."
                },
                {
                    "number": 2,
                    "text": "Ta pudno kunak kadakayo, kayatko a parmekenyo ti lubong; gapuna adda panangngaasik kadakayo."
                },
                {
                    "number": 3,
                    "text": "Adda sumagmamano kadakayo a nagbasol; ngem pudno kunak, maminsan laeng daytoy, para iti dayagko, ken para iti pannakaisalakan dagiti kararua, pinakawankon dagiti basolyo."
                },
                {
                    "number": 4,
                    "text": "Kaasiankayonto, ta naitedkon kadakayo ti pagarian."
                },
                {
                    "number": 5,
                    "text": "Ket saanto a maala dagiti tulbek dagiti datdatlag iti pagarian manipud iti katulongak a ni Joseph Smith, Jun., babaen ti wagas nga intudingko, bayat ti panagbiagna, no la ketdi tungpalenna dagiti ordinansak."
                },
                {
                    "number": 6,
                    "text": "Adda dagiti agsapsapul iti pagbiddutanna nga awanan iti gapu;"
                },
                {
                    "number": 7,
                    "text": "Nupay kasta, nagbasol; ngem pudno kunak kadakayo, siak, ti Apo, pakawanek ti basbasol dagiti mangipudno iti basbasolda kaniak ket dumawat iti pammakawan, a saan a nagbasol iti patay."
                },
                {
                    "number": 8,
                    "text": "Dagiti disipulok, iti nagkauna a panawen, nagsapulda iti pagbiddutan ti tunggal maysa ken saan a namakawan a sipupuso iti tunggal maysa; ket gapu iti daytoy a kinadakes nagrigatda ket nadusada iti napalalo."
                },
                {
                    "number": 9,
                    "text": "Gapuna, kunak kadakayo, a nasken nga agpipinnakawankayo iti tunggal maysa; ta asino man a di mamakawan iti nagbiddutan ti kabsatna agtakderto a makedngan iti imatang ti Apo; ta agtalinaed kenkuana ti nadagdagsen a basol."
                },
                {
                    "number": 10,
                    "text": "Siak, ti Apo, pakawanekto ti pakawanek, ngem kadakayo nasken a pakawanenyo amin a tao."
                },
                {
                    "number": 11,
                    "text": "Ket nasken a sawenyo iti puspusoyo—bay-am a ti Dios ti mangukom kadata, ket itdenna kenka ti gunggonam a maibatay kadagiti aramidmo."
                },
                {
                    "number": 12,
                    "text": "Ket isu a di agbabawi kadagiti basolna, ken saan a mangipudno kadagitoy, idatagyo ida iti simbaan, ket aramidenyo kenkuana ti ibaga kadakayo ti nasantuan a kasuratan, babaen man ti bilin wenno babaen ti paltiing."
                },
                {
                    "number": 13,
                    "text": "Ket aramidenyo daytoy tapno maitan-ok ti Dios—saan a gapu ta saankayo a mamakawan, nga awanankayo iti panangngaasi, ngem tapno makedngankayo kadagiti mata ti paglintegan, tapno saankayo a makabasol iti nangted kadakayo iti paglintegan—"
                },
                {
                    "number": 14,
                    "text": "Pudno kunak, gapu iti daytoy aramidenyonto dagitoy a banag."
                },
                {
                    "number": 15,
                    "text": "Adtoy, siak, ti Apo, kagurak ti katulongak a ni Ezra Booth, ken kasta met ti katulongak a ni Isaac Morley, ta saanda a tinungpal ti paglintegan, wenno uray ti bilin;"
                },
                {
                    "number": 16,
                    "text": "Nagsapulda iti dakes iti puspusoda, ket siak, ti Apo, minedmedak ti Espirituk. Kinednganda ti banag a dakes a saan met a dakes; nupay kasta pinakawankon ti katulongak a ni Isaac Morley."
                },
                {
                    "number": 17,
                    "text": "Ken kasta met ti katulongak a ni Edward Partridge, adtoy, nagbasol, ket pinanggep ni Satanas a dadaelen ti kararuana; ngem no maipakaammo kadakuada dagitoy a banag, ket ibabawida ti dakes, mapakawandanto."
                },
                {
                    "number": 18,
                    "text": "Ket ita, pudno kunak a nasken unay kaniak a ti katulongak a ni Sidney Gilbert, kalpasan ti sumagmamano a lawas, agsublinto iti negosiona, ken iti kinamangibagina iti daga ti Zion;"
                },
                {
                    "number": 19,
                    "text": "Ket dayta a nakitana ken nangngeganna maipakaammonto kadagiti disipulok, tapno saanda a mapukaw. Ket daytoy a gapu ti nangibagaak kadagitoy a banag."
                },
                {
                    "number": 20,
                    "text": "Ket manen, kunak kadakayo, a saan a masulisog ni katulongak nga Isaac Morley iti kabaelanna nga imeten, ket mamagbaga a sibibiddut iti pakasaktanyo, nangtedak iti bilin a nasken a mailako ti talonna."
                },
                {
                    "number": 21,
                    "text": "Diak kayat nga ilako ti katulongak a ni Frederick G. Williams ti talonna, ta siak, ti Apo, pagayatak a mapagtalinaed ti natalged a lugar iti daga ti Kirtland, iti uneg ti lima a tawen, a diak pangpaksiatan kadagiti nadangkes, tapno bareng adda maisalakanko kadakuada."
                },
                {
                    "number": 22,
                    "text": "Ket kalpasan dayta nga aldaw, siak, ti Apo, diak ibaga a nagbasol ti asino man a naimpusuan ti papanna iti daga ti Zion; ta siak, ti Apo, kasapulak ti puspuso dagiti annak ti tattao."
                },
                {
                    "number": 23,
                    "text": "Adtoy, ita naawagan iti daytoy nga aldaw agingga iti yaay ti Anak ti Tao, ket pudno nga isu ti aldaw ti panagsakripisio, ken aldaw a pannangted iti apagkapullo dagiti taok; ta isu a nangted iti apagkapullo saanto a mapuoran iti yaayna."
                },
                {
                    "number": 24,
                    "text": "Ta umayto ti pannakapuor kalpasan daytoy nga aldaw—kastoy a wagas ti panagsao ti Apo—ta pudno kunak, inton bigat kaslanto punget amin dagiti napalangguad ken dagiti agaramid iti dinadangkes; ket puorakto ida, ta siak ti Apo ti Pangen; ket diak isalakan ti asino man nga agbati iti Babilonia."
                },
                {
                    "number": 25,
                    "text": "Gapuna, no patiendak, agtrabahokayo ita nga aldaw kas naituding."
                },
                {
                    "number": 26,
                    "text": "Ket saan a mainugot nga ilako dagiti katulongak, da Newel K. Whitney ken Sidney Gilbert, dagiti pagtagilakuan ken dagiti sanikuada ditoy; ta saan a nainsiriban daytoy agingga a mapan dagiti nabati ti simbaan, a nagbati iti daytoy a lugar, iti daga ti Zion."
                },
                {
                    "number": 27,
                    "text": "Adtoy, nasao kadagiti paglintegak, wenno maiparit, ti umutang kadagiti kabusoryo;"
                },
                {
                    "number": 28,
                    "text": "Ngem adtoy, saan a nasao iti kaano man a saan a nasken nga alaen ti Apo no pakaragsakanna, ken bayadanna iti pagarupna a nasayaat."
                },
                {
                    "number": 29,
                    "text": "Gapuna, iti kinamangibagiyo, babaonennakayo ti Apo; ket ania man ti aramidenyo a maibatay iti pagayatan ti Apo aramid ti Apo."
                },
                {
                    "number": 30,
                    "text": "Ket tinudingannakayo a mangtulong kadagiti santona kadagitoy maudi nga aldaw, tapno magun-odda ti tawidda iti daga ti Zion."
                },
                {
                    "number": 31,
                    "text": "Ket adtoy, siak, ti Apo, ipakdaarko kadakayo, ket awan duadua dagiti balikasko ket dida agkamtud, tapno magun-odda."
                },
                {
                    "number": 32,
                    "text": "Ngem lumabas amin a banag iti panawenda."
                },
                {
                    "number": 33,
                    "text": "Gapuna, saankayo koma a mabannog nga agaramid iti nasayaat, ta isagsaganayo ti pamuon ti naindaklan nga aramid. Ket agtaud kadagiti babassit a banag ti naindaklan."
                },
                {
                    "number": 34,
                    "text": "Adtoy, kalikaguman ti Apo ti puso ken ti natallugod a panunot; ken ti natallugod ken natulnog manganto iti nasayaat iti daga ti Zion kadagitoy maudi nga aldaw."
                },
                {
                    "number": 35,
                    "text": "Ket maisinanto dagiti nasukir iti daga ti Zion, ket mapapanawdanto, ket saandanto nga agtawid iti daga."
                },
                {
                    "number": 36,
                    "text": "Ta, pudno kunak a saan a dara ni Ephraim dagiti nasukir, gapuna mapagtalawdanto."
                },
                {
                    "number": 37,
                    "text": "Adtoy, siak, ti Apo, inaramidko ti simbaanko kadagitoy maudi nga aldaw a kas iti ukom a nagtugaw iti turod, wenno iti nangato a lugar, a mangukom kadagiti pagilian."
                },
                {
                    "number": 38,
                    "text": "Ta mapasamakto nga ukomennanto dagiti agindeg iti Zion dagiti amin a banag maipanggep iti Zion."
                },
                {
                    "number": 39,
                    "text": "Duktalandanto dagiti ulbod ken managpammarang, ket maipakaammonto dagiti saan nga apostol ken propeta."
                },
                {
                    "number": 40,
                    "text": "Ken uray pay ti obispo, nga isu ti ukom, ken dagiti mamagbagana, no saanda a napudno kadagiti ibagianda makedngandanto, ket maipatugawto dagiti sabali a sukatda."
                },
                {
                    "number": 41,
                    "text": "Ta, adtoy, kunak kadakayo a rumang-ayto ti Zion, ket addanto kenkuana ti dayag ti Apo;"
                },
                {
                    "number": 42,
                    "text": "Ket isunto ti wagayway kadagiti tao, ket addanto umay kenkuana nga aggapu iti tunggal pagilian iti sirok ti langit."
                },
                {
                    "number": 43,
                    "text": "Ket umayto ti aldaw nga agarigenggen ti daga gapu kenkuana, ket agbutengto gapu kadagiti nakaam-amakna. Nasaon ti Apo. Amen."
                }
            ]
        },
        "/study/scriptures/dc-testament/dc/65": {
            "uri": "/study/scriptures/dc-testament/dc/65",
            "title": "Doktrina ken Katulagan 65",
            "data_type": "chapter",
            "chapter_name": "Benneg 65",
            "chapter_summary": [
                "1–2, Naitalek iti tao iti daga dagiti tulbek ti pagarian ti Dios, ket agballiginto ti panggep ti ebanghelio; 3–6, Dumtengto ti sangaribu a tawen ti pagarian ti langit ken tumiponto iti pagarian ti Dios iti daga."
            ],
            "verses": [
                {
                    "number": 1,
                    "text": "Imdenganyo, ket imutektekan, ti timek a kas iti naggapu iti ngato, a naindaklan ken nabileg, a dumanon kadagiti suli ti daga, wen, nga adda ti timekna kadagiti tao—Isaganayo ti dalan ti Apo, lintegenyo ti dalanna."
                },
                {
                    "number": 2,
                    "text": "Naitalek iti tao iti daga dagiti tulbek ti pagarian ti Dios, ket manipud dita ti pagsaknapan ti ebanghelio kadagiti suli ti daga, a kas iti bato a natikap iti bantay a saan a gapuanan dagiti ima a nagtulid, agingga a napunno ti sibubukel a daga."
                },
                {
                    "number": 3,
                    "text": "Wen, agpakpakaasi ti timek—Isaganayo ti dalan ti Apo, isaganayo ti pangrabii ti Kordero, isaganaanyo ti Nobio."
                },
                {
                    "number": 4,
                    "text": "Agkararagkayo iti Apo, awaganyo ti nasantuan a naganna, ipakaammoyo kadagiti tao dagiti nakaskasdaaw nga aramidna."
                },
                {
                    "number": 5,
                    "text": "Awaganyo ti Apo, tapno agsaknap ti pagarianna iti daga, tapno awaten dagiti agindeg sadiay, ket makapagsaganada kadagiti aldaw nga umay, nga ibababa ti Anak ti Tao manipud iti langit, nga agkawes iti raniag ti dayagna, a mangsabat iti pagarian ti Dios a naisagana iti daga."
                },
                {
                    "number": 6,
                    "text": "Gapuna, agsaknap koma ti pagarian ti Dios, tapno umay ti pagarian ti langit, tapno sika, O Dios, maitan-ok iti langit kasta met iti daga, tapno maparmek dagiti kabusormo; ta adda kenka ti dayaw, bileg ken dayag, iti agnanayon nga awan inggana. Amen."
                }
            ]
        },
        "/study/scriptures/dc-testament/dc/66": {
            "uri": "/study/scriptures/dc-testament/dc/66",
            "title": "Doktrina ken Katulagan 66",
            "data_type": "chapter",
            "chapter_name": "Benneg 66",
            "chapter_summary": [
                "1–4, Ti agnanayon a katulagan ti pakabuklan ti ebanghelio; 5–8, Nasken a mangikasaba, mamaneknek, ken mangikalintegan kadagiti tao dagiti elder; 9–13, Ipanamnama ti napudno a panangiwanwan a serbisio ti tawid iti agnanayon a biag."
            ],
            "verses": [
                {
                    "number": 1,
                    "text": "Adtoy, kastoy ti kinuna ti Apo iti katulongak a ni William E. McLellin—Nagasatka, ta tinallikudamon dagiti basbasolmo, ken inawatmon dagiti kinapudnok, kinuna ti Apo a Mannubbotmo, ti Mangisalakan iti lubong, a kas iti kaadu ti mamati iti naganko."
                },
                {
                    "number": 2,
                    "text": "Pudno kunak kenka, nagasatka iti panangawatmo iti agnanayon a katulagak, a kas iti pakabuklan ti ebangheliok, a naited kadagiti annak ti tattao, tapno maaddaanda iti biag ken makiranudda kadagiti gloria a maipalgakto kadagiti maudi nga aldaw, a kas insurat dagiti propeta ken apostol kadagiti nagkauna nga aldaw."
                },
                {
                    "number": 3,
                    "text": "Pudno kunak kenka, katulongak a William, a nadaluska, ngem saan nga umdas; agbabawika, ngarud, kadagiti banag a saan a makaay-ayo iti imatangko, kinuna ti Apo, ta ipakitanto ida ti Apo kenka."
                },
                {
                    "number": 4,
                    "text": "Ket ita, pudno, siak, ti Apo, ipakitakto ti pagayatak a maipanggep kenka, wenno ania ti pagayatak maipanggep kenka."
                },
                {
                    "number": 5,
                    "text": "Adtoy, pudno kunak kenka, a pagayatak nga ipakdaarmo ti ebangheliok iti tunggal daga, ken iti tunggal siudad, wen, kadagiti lugar iti aglawlaw a saanna pay a nakaipakdaaran."
                },
                {
                    "number": 6,
                    "text": "Saanka nga agpalabas iti adu nga aldaw iti daytoy a lugar; saanka pay a mapan iti daga ti Zion; ngem no la ketdi adda maipatulodmo, ipatulodmo; no saan, dimo pampanunoten dagiti sanikuam."
                },
                {
                    "number": 7,
                    "text": "Mapanka kadagiti daga iti dumaya, mangiburayka iti pammaneknek iti tunggal lugar, kadagiti tunggal tao ken kadagiti sinagogada, ket ikalintegam kadagiti tao."
                },
                {
                    "number": 8,
                    "text": "Pasurotem kenka ni katulongak a ni Samuel H. Smith, ket dimo baybay-an, ket ikkam kadagiti pangiwanwanmo; ket isu a napudno mamapigsanto iti tunggal lugar; ket siak, ti Apo, addaakto kadakayo."
                },
                {
                    "number": 9,
                    "text": "Ipatayyo dagiti dakulapyo kadagiti masakit, ket maimbagandanto. Saankayo nga agsubli agingga a siak, ti Apo, ibaonkayonto. Agibturkayo kadagiti rigrigat. Dumawatkayo, ket umawatkayonto, agtuktokkayo, ket malukatankayonto."
                },
                {
                    "number": 10,
                    "text": "Liklikam dagiti pakaringgoran. Tallikudam amin a saan a nalinteg. Saanka a makiabig—ti sulisog a nakaparigatam."
                },
                {
                    "number": 11,
                    "text": "Tungpalem dagitoy a sao, ta pudnoda ken napudno; ket ipategmo ti takemmo, ket guyugoyem ti adu a tao a mapan iti Zion babaen ti kankanta ti agnanayon a rag-o kadagiti uloda."
                },
                {
                    "number": 12,
                    "text": "Ituloymo dagitoy a banag agingga iti panungpalan, ket addanto korona ti agnanayon a biag iti makanawan ti Amak, a napno iti parabur ken kinapudno."
                },
                {
                    "number": 13,
                    "text": "Pudno, kuna ti Apo a Diosmo, ti Mannubbotmo, nga isu ni Jesucristo. Amen."
                }
            ]
        },
        "/study/scriptures/dc-testament/dc/67": {
            "uri": "/study/scriptures/dc-testament/dc/67",
            "title": "Doktrina ken Katulagan 67",
            "data_type": "chapter",
            "chapter_name": "Benneg 67",
            "chapter_summary": [
                "1–3, Mangngeg ti Apo dagiti kararag ket saluadanna dagiti elderna; 4–9, Karitenna dagiti kasiriban a tao a mangtulad uray no ti la kabassitan kadagiti paltiingna; 10–14, Tignayento ti Espiritu dagiti elder ket makitada ti rupa ti Dios."
            ],
            "verses": [
                {
                    "number": 1,
                    "text": "Adtoy ket imdenganyo, O dakayo nga elder ti simbaanko, a nangummong iti bagbagida, ken nangngegak ti karkararagna, ken ammok ti puspusona, ken nakadanon kaniak ti tartarigagayna."
                },
                {
                    "number": 2,
                    "text": "Adtoy ket imutektekan, naiturong dagiti matak kadakayo, ket adda kadagiti imak dagiti langit ken daga, ket itedko dagiti kinabaknang ti kinaagnanayon."
                },
                {
                    "number": 3,
                    "text": "Inkagumaanyo ti mamati a nasken nga umawatkayo iti bendision a naidaton kadakayo; ngem adtoy, pudno kunak kadakayo nga adda danag iti puspusoyo, ket pudno a daytoy ti gapu a diyo naawat."
                },
                {
                    "number": 4,
                    "text": "Ket ita siak, ti Apo, itedko kadakayo ti pammaneknek iti kinapudno dagitoy a bilin a nakadiaya iti sangoyo."
                },
                {
                    "number": 5,
                    "text": "Naiturong dagiti matayo iti katulongak a ni Joseph Smith, Jun., ket ammoyon ti pagsasaona, ken ammoyon dagiti pagkuranganna; ket binukibokyo a naimpusuan ti pannakaammo a pakaipeksaanyo iti nasaysayaat ngem iti pagsasaona; ammoyo met daytoy."
                },
                {
                    "number": 6,
                    "text": "Ita, bukibokenyo ti Libro dagiti Bilin, uray pay ti kabassitan kadakuada, ket tudinganyo ti kasiriban kadakayo;"
                },
                {
                    "number": 7,
                    "text": "Wenno, no adda asino man kadakayo a makaaramid iti maysa a kas iti dayta, adda ngarud kalinteganyo nga agkuna a diyo ammo a saanda a pudno;"
                },
                {
                    "number": 8,
                    "text": "Ngem no saankayo a makaaramid iti maysa a kas iti dayta, agbasbasolkayo no saanyo a paneknekan a pudnoda."
                },
                {
                    "number": 9,
                    "text": "Ta ammoyo nga awan ti kinakillo kadakuada, ken naggapu ti kinalinteg iti ngato, manipud iti Ama ti lawag."
                },
                {
                    "number": 10,
                    "text": "Ket manen, pudno kunak kadakayo a gundawayyo, ken kari nga itedko kadakayo a naordenan iti daytoy a panagserbi, a no la ketdi uksobanyo ti bagbagiyo iti panagil-ilem ken panagdandanag, ket agpakumbabakayo iti sangok, ta saan a naan-anay ti kinapakumbabayo, mapisangto ti belo ket makitadakto ken ammoyo a siak—saan a nailubongan wenno gagangay a panunot, ngem naespirituan."
                },
                {
                    "number": 11,
                    "text": "Ta awan pay ti tao a nakakita iti Dios iti ania man a gundaway iti lasag, malaksid no pagungaren ti Espiritu ti Dios."
                },
                {
                    "number": 12,
                    "text": "Awan ti asino man a nailubongan a tao ti makaibtur iti sango ti Dios, wenno kalpasan ti nailubongan a panunot."
                },
                {
                    "number": 13,
                    "text": "Diyo kabaelan ti agibtur iti sango ti Dios ita, wenno dagiti agserserbi nga anghel; gapuna, ituloyyo a siaanus agingga nga agbalinkayo a naan-anay."
                },
                {
                    "number": 14,
                    "text": "Diyo pagsanuden ti pampanunotyo; ket no maikarikayo, iti naituding a panawenko, makita ken maammuanyonto ti naitalek kadakayo babaen dagiti ima ti katulongak a ni Joseph Smith, Jun. Amen."
                }
            ]
        },
        "/study/scriptures/dc-testament/dc/68": {
            "uri": "/study/scriptures/dc-testament/dc/68",
            "title": "Doktrina ken Katulagan 68",
            "data_type": "chapter",
            "chapter_name": "Benneg 68",
            "chapter_summary": [
                "1–5, Nasantuan a kasuratan dagiti balikas dagiti elder no tignayen ida ti Espiritu Santo; 6–12, Nasken a mangasaba ken mamuniag dagiti elder, ket sumaruno dagiti tanda kadagiti pudno a mamati; 13–24, Ti inauna kadagiti lallaki nga annak ni Aaron ti mabalin nga agserbi a Mangimatmaton nga Obispo (a kastoy, mangiggem kadagiti tulbek ti panguluen a kas obispo) babaen ti panangiturong ti Umuna a Panguluen; 25–28, Nabilin dagiti nagannak a mangisuro iti ebanghelio kadagiti annakda; 29–35, Nasken a ngilinen dagiti Santo ti Aldaw a Panaginana, agtrabahoda a sireregta, ken agkararagda."
            ],
            "verses": [
                {
                    "number": 1,
                    "text": "Ti katulongak, a ni Orson Hyde, natudingan babaen ti pannakaordenna a mangipakdaar iti agnanayon nga ebanghelio, babaen ti Espiritu ti sibibiag a Dios, iti tunggal tao, ken tunggal daga, kadagiti pagtitiponan dagiti nadangkes, kadagiti sinagogada, a mangikalintegan ken mangilawlawag kadakuada kadagiti amin a nasantuan a kasuratan."
                },
                {
                    "number": 2,
                    "text": "Ket, adtoy, ket imutektekan, pagarigan daytoy dagiti amin a naordenan iti daytoy a kinasaserdote, a naituding nga ituloyda ti misionda—"
                },
                {
                    "number": 3,
                    "text": "Ket daytoy ti pagarigan kadakuada, nga agsaoda bayat ti panangtignay kadakuada ti Espiritu Santo."
                },
                {
                    "number": 4,
                    "text": "Ket ania man ti sawenda no tignayen ida ti Espiritu Santo agbalin a nasantuan a kasuratan, agbalin a pagayatan ti Apo, agbalin a panunot ti Apo, agbalin a balikas ti Apo, agbalin a timek ti Apo, ken bileg ti Dios iti pannakaisalakan."
                },
                {
                    "number": 5,
                    "text": "Adtoy, daytoy ti kari ti Apo kadakayo, O dakayo a katulongak."
                },
                {
                    "number": 6,
                    "text": "Gapuna, agragsakkayo, ket saankayo nga agbuteng, ta siak nga Apo adda kadakayo, ket agtakderakto iti abayyo; ket paneknekandakto, a siak ni Jesucristo, a siak ti Anak ti sibibiag a Dios, a siak idi, a siak ita, ken siak ti umay."
                },
                {
                    "number": 7,
                    "text": "Daytoy ti balikas ti Apo kenka, katulongak nga Orson Hyde, ken kasta met iti katulongak a ni Luke Johnson, ken iti katulongak a ni Lyman Johnson, ken iti katulongak a ni William E. McLellin, ken kadagiti amin a napudno nga elder ti simbaanko—"
                },
                {
                    "number": 8,
                    "text": "Mapankayo iti intero a lubong, ikasabayo ti ebanghelio iti tunggal parsua, nga agtignay iti turay nga intedko kadakayo, a mamuniag iti nagan ti Ama, ken ti Anak, ken ti Espiritu Santo."
                },
                {
                    "number": 9,
                    "text": "Ket isu a mamati ken mabuniagan maisalakanto, ket isu a di mamati mailunodto."
                },
                {
                    "number": 10,
                    "text": "Ket isu a mamati mabendisionanto kadagiti sumaruno a tanda, a kas iti naisurat."
                },
                {
                    "number": 11,
                    "text": "Ket kadakayo maitedto a pakaammuanyo kadagiti tanda dagiti panawen, ken dagiti tanda iti yaay ti Anak ti Tao;"
                },
                {
                    "number": 12,
                    "text": "Ket adunto ti mamaneknek a kas iti Ama, kadakayo maitedto ti bileg a mamaglalantip kadakuada iti agnanayon a biag. Amen."
                },
                {
                    "number": 13,
                    "text": "Ket ita, maipanggep kadagiti banag a mainayon kadagiti katulagan ken bilin, dagitoyda—"
                },
                {
                    "number": 14,
                    "text": "Addanto mabati kalpasanna, iti naituding a panawen ti Apo, a sabali nga obispo a mapatalgedan iti simbaan, a mangiturong a kas iti immuna;"
                },
                {
                    "number": 15,
                    "text": "Gapuna nangatodanto a saserdote a maikari, ket matudingandanto babaen ti Umuna a Panguluen ti Kinasaserdote a Melchizedek, malaksid no pudno nga an-annabo ida ni Aaron."
                },
                {
                    "number": 16,
                    "text": "Ket no pudno nga an-annabo ida ni Aaron adda kalinteganda iti pagobispuan, no isuda dagiti inauna kadagiti lallaki nga annak ni Aaron;"
                },
                {
                    "number": 17,
                    "text": "Ta kalintegan ti inauna ti agpangulo iti daytoy a kinasaserdote, ken kadagiti tulbek wenno turay ti isu met laeng."
                },
                {
                    "number": 18,
                    "text": "Awan ti asino man a tao nga addaan iti kalintegan iti daytoy nga akem, a mangiggem kadagiti tulbek daytoy a kinasaserdote, malaksid no pudno nga an-annabo ken inauna ni Aaron."
                },
                {
                    "number": 19,
                    "text": "Ngem, kas nangato a saserdote iti Kinasaserdote a Melchizedek adda turayna a mangiwardas kadagiti amin a nababbaba a takem nga iwardasna iti takem ti obispo no awan ti pudno nga an-annabo ni Aaron a masarakan, no la ketdi maawagan ken mapatalgedan ken maordenan iti daytoy a bileg, kadagiti ima ti Umuna a Panguluen ti Kinasaserdote a Melchizedek."
                },
                {
                    "number": 20,
                    "text": "Ket ti pudno nga an-annabo ni Aaron, met, nasken a madutokan babaen daytoy a Panguluen, ken mapaneknekan a maikari, ket matudingan, ken maordenan babaen dagiti ima daytoy a Panguluen, no saan saanda a nainkalintegan a napusgan a mangiwardas iti kinasaserdoteda."
                },
                {
                    "number": 21,
                    "text": "Ngem, babaen ti paulog maipanggep iti kalinteganda iti kinasaserdote manipud iti ama nga agpababa iti anak, mabalinda a tuntonen ti pannakatudingda no iti ania man a panawen mapaneknekanda ti nagtaudanda, wenno mapaneknekan babaen ti paltiing manipud iti Apo babaen dagiti ima iti naagapad a nagan ti Panguluen."
                },
                {
                    "number": 22,
                    "text": "Ket manen, awan ti obispo wenno nangato a saserdote a mapatalgedan iti daytoy a panagserbi ti masubok wenno mapabasol iti ania man a krimen, malaksid iti sango ti Umuna a Panguluen ti simbaan;"
                },
                {
                    "number": 23,
                    "text": "Ket no la ketdi mapaneknekan a nagbasol iti sango daytoy a Panguluen, babaen ti pammaneknek a saan a marubsi, madusanto;"
                },
                {
                    "number": 24,
                    "text": "Ket no agbabawi mapakawanto, a maibatay kadagiti katulagan ken bilin ti simbaan."
                },
                {
                    "number": 25,
                    "text": "Ket manen, no la ketdi adda annak dagiti nagannak iti Zion, wenno iti sadino man nga istaka a nabangon, a dida isuro nga umawat iti doktrina ti panagbabawi, pammati ken ni Cristo nga Anak ti sibibiag a Dios, ken iti panagbuniag ken ti sagut ti Espiritu Santo babaen ti panangipatay kadagiti dakulap, no walon ti tawenna, dagiti nagannak ti pakaipabaklayan ti basol."
                },
                {
                    "number": 26,
                    "text": "Ta daytoyto ti paglintegan kadagiti agindeg iti Zion, wenno iti ania man kadagiti istakana a nabangon."
                },
                {
                    "number": 27,
                    "text": "Ket mabuniaganto dagiti annakda para iti pannakaugas dagiti basolda no agtawendan iti walo, ket awatenda ti pannakaipatay dagiti dakulap."
                },
                {
                    "number": 28,
                    "text": "Ken isurodanto met dagiti annakda nga agkararag, ken magna a sililinteg iti imatang ti Apo."
                },
                {
                    "number": 29,
                    "text": "Ken ngilinen met dagiti agindeg iti Zion ti Aldaw a Panaginana tapno mapagtalinaedda a nasantuan."
                },
                {
                    "number": 30,
                    "text": "Ken kasta met a laglagipento dagiti agindeg iti Zion dagiti trabahoda, no ta matudinganda nga agtrabaho, iti amin a kinapudno; ta mapalagipanto dagiti sadut iti imatang ti Apo."
                },
                {
                    "number": 31,
                    "text": "Ita, siak, ti Apo, saanak unay a maragsakan kadagiti agindeg iti Zion, ta adda dagiti sadut kadakuada; ken kasta met a dumakdakkel dagiti annakda iti kinadangkes; saanda met a napasnek a mangtunton iti kinabaknang ti kinaagnanayon, ngem napno dagiti matada iti kinaagum."
                },
                {
                    "number": 32,
                    "text": "Saan koma a kastoy dagitoy a banag, ket nasken nga isardengda koman; gapuna, paidanonyo iti katulongak a ni Oliver Cowdery dagitoy a balikas iti daga ti Zion."
                },
                {
                    "number": 33,
                    "text": "Ket itedko kadakuada ti bilin—nga isu a di agtungpal kadagiti kararagna iti imatang ti Apo iti dayta a panawen, palagipanyonto ida iti imatang ti ukom dagiti taok."
                },
                {
                    "number": 34,
                    "text": "Pudno ken napudno dagitoy a balikas; gapuna, diyo ida pagbasolan, wenno kerrasan."
                },
                {
                    "number": 35,
                    "text": "Adtoy, siak ti Alpha ken Omega, ket umayak a di agtantan. Amen."
                }
            ]
        },
        "/study/scriptures/dc-testament/dc/69": {
            "uri": "/study/scriptures/dc-testament/dc/69",
            "title": "Doktrina ken Katulagan 69",
            "data_type": "chapter",
            "chapter_name": "Benneg 69",
            "chapter_summary": [
                "1–2, Kuyogen ni John Whitmer ni Oliver Cowdery a mapan iti Missouri; 3–8, Mangasaba met ken agur-or, agilista, ken agsurat iti pakaammuan iti paspasamak."
            ],
            "verses": [
                {
                    "number": 1,
                    "text": "Imdengandak, kuna ti Apo a Diosyo, para iti pagimbagan ti katulongak a ni Oliver Cowdery. Saan a nainsiriban kaniak a maitalek kenkuana dagiti bilin ken kuarta nga imetanna a mapan iti daga ti Zion, malaksid no adda maysa a kaduana a pudno ken napudno."
                },
                {
                    "number": 2,
                    "text": "Gapuna, siak, ti Apo, pagayatak a ti katulongak, a ni John Whitmer, kuyogenna ti katulongak a ni Oliver Cowdery;"
                },
                {
                    "number": 3,
                    "text": "Ken kasta met nga ituloyna ti agsurat ken agaramid iti pakasaritaan dagiti amin a napateg a banag a tungpalen ken ammuennanto maipanggep iti simbaanko;"
                },
                {
                    "number": 4,
                    "text": "Ken kasta met nga umawat iti pammagbaga ken pannarabay manipud iti katulongak a ni Oliver Cowdery ken dadduma pay."
                },
                {
                    "number": 5,
                    "text": "Ken kasta met, dagiti katulongak nga adda iti ganggannaet a daga nasken nga ipatulodda dagiti pakaammoda kadagiti panagaywanda iti daga ti Zion;"
                },
                {
                    "number": 6,
                    "text": "Ta tinto daga ti Zion ti tugaw ken lugar nga umawat ken mangaramid kadagitoy amin a banag."
                },
                {
                    "number": 7,
                    "text": "Nupay kasta, pagdaliasatenyo ni katulongak a John Whitmer iti mamin-adu a daras iti nadumaduma a luglugar, ken nadumaduma a simbaan, tapno ad-adu ti magun-odna a pannakaammo—"
                },
                {
                    "number": 8,
                    "text": "Mangasaba ken manglawlawag, mangisurat, mangsakar, mangpili, ken manggun-od kadagiti amin a banag a para iti pagimbaganto ti simbaan, ken dagiti tumanor a kaputotan a dumakkelto iti daga ti Zion, a mangtagikua iti daytoy manipud kadagiti sumarsaruno a kaputotan, iti agnanayon nga awan inggana. Amen."
                }
            ]
        },
        "/study/scriptures/dc-testament/dc/70": {
            "uri": "/study/scriptures/dc-testament/dc/70",
            "title": "Doktrina ken Katulagan 70",
            "data_type": "chapter",
            "chapter_name": "Benneg 70",
            "chapter_summary": [
                "1–5, Matudingan dagiti agaywan a mangipablaak kadagiti paltiing; 6–13, Maikari nga umawat iti tangdan dagiti agtrabaho kadagiti naespirituan a banag; 14–18, Nasken nga agpapatas dagiti Santo kadagiti naindagaan a banag."
            ],
            "verses": [
                {
                    "number": 1,
                    "text": "Adtoy, ket imdenganyo, O dakayo nga agindeg iti Zion, ken dakayo amin a tattao ti simbaanko nga adda iti adayo, ket denggenyo ti balikas ti Apo nga intedko iti katulongak a ni Joseph Smith, Jun., ken kasta met iti katulongak a ni Martin Harris, ken kasta met iti katulongak a ni Oliver Cowdery, ken kasta met iti katulongak a ni John Whitmer, ken kasta met iti katulongak a ni Sidney Rigdon, ken kasta met iti katulongak a ni William W. Phelps, babaen ti wagas ti pammilin kadakuada."
                },
                {
                    "number": 2,
                    "text": "Ta mangtedak kadakuada iti bilin; gapuna imdengan ken denggenyo, ta kastoy ti kuna ti Apo kadakuada—"
                },
                {
                    "number": 3,
                    "text": "Siak, ti Apo, tinudingakon ida, ken inordenak ida nga agaywan kadagiti paltiing ken bilin nga intedko kadakuada, ken itedkonto pay kadakuada."
                },
                {
                    "number": 4,
                    "text": "Ket sapulekto kadakuada ti pakaammo iti daytoy a panagaywan iti aldaw a panangukom."
                },
                {
                    "number": 5,
                    "text": "Gapuna, intudingko kadakuada, ket daytoy ti rebbengenda iti simbaan ti Dios, a mangiturong kadakuada ken dagiti maseknan iti daytoy, wen, dagiti pagsayaatan iti daytoy."
                },
                {
                    "number": 6,
                    "text": "Gapuna, mangtedak kadakuada iti bilin, a saanda nga ited dagitoy a banag iti simbaan, wenno iti lubong;"
                },
                {
                    "number": 7,
                    "text": "Nupay kasta, no la ketdi umawatda iti ad-adu ngem iti kasapulan ken ti kayatda, maitedto daytoy iti pagidulinak;"
                },
                {
                    "number": 8,
                    "text": "Ket maikkan-pategto dagiti pagimbagan nga agpaay kadagiti agindeg iti Zion, ken kadagiti kaputotanda, no la ketdi agbalinda nga agtawid a maibatay kadagiti paglintegan iti pagarian."
                },
                {
                    "number": 9,
                    "text": "Adtoy, daytoy ti kasapulan ti Apo iti tunggal tao iti aywanna, a kas siak, ti Apo, intudingko wenno itudingkonto kalpasanna iti asino man a tao."
                },
                {
                    "number": 10,
                    "text": "Ket adtoy, awan ti di mairaman iti daytoy a paglintegan a kameng ti simbaan ti sibibiag a Dios;"
                },
                {
                    "number": 11,
                    "text": "Wen, uray pay ti obispo, uray pay ti mangibagi nga agaywan iti pagidulinan ti Apo, uray pay ti natudingan nga agaywan kadagiti naindagaan a banag."
                },
                {
                    "number": 12,
                    "text": "Isu a natudingan a mangiturong kadagiti naespirituan a banag, maikari met nga umawat iti tangdan, uray pay ti natudingan nga agaywan a mangiturong kadagiti naindagaan a banag;"
                },
                {
                    "number": 13,
                    "text": "Wen, nga ad-adu pay, kinabuslon a napaadu kadakuada babaen dagiti panangipakita ti Espiritu."
                },
                {
                    "number": 14,
                    "text": "Nupay kasta, agpapataskayo kadagiti naindagaan a banag, ket aramidenyo nga awan tukiad, no saan matengngel ti kaadu dagiti ipakita ti Espiritu."
                },
                {
                    "number": 15,
                    "text": "Ita, itedko daytoy a bilin kadagiti katulongak a para iti pagimbaganda bayat ti panagbatida, para iti pannakaipakita dagiti paraburko iti uloda, ken para iti gunggonada iti kinaregtada ken para iti talgedda;"
                },
                {
                    "number": 16,
                    "text": "Para iti taraon ken para iti aruaten; para iti tawid; para kadagiti balay ken para iti dagdaga, iti ania man a pakasapulan siak, ti Apo, ikabilkonto ida, ket iti sadino man siak, ti Apo, ibaonkonto ida."
                },
                {
                    "number": 17,
                    "text": "Ta napudnoda iti adu a banag, ken naaramidda a nasayaat babaen ti dida panagbasol."
                },
                {
                    "number": 18,
                    "text": "Adtoy, siak, ti Apo, manangngaasiak ket bendisionakto ida, ket maragpatdanto ti rag-o kadagitoy a banag. Pudno a kasta. Amen."
                }
            ]
        },
        "/study/scriptures/dc-testament/dc/71": {
            "uri": "/study/scriptures/dc-testament/dc/71",
            "title": "Doktrina ken Katulagan 71",
            "data_type": "chapter",
            "chapter_name": "Benneg 71",
            "chapter_summary": [
                "1–4, Naibaon da Joseph Smith ken Sidney Rigdon a mangipakdaar iti ebanghelio; 5–11, Mapagulimek dagiti kabusor dagiti Santo."
            ],
            "verses": [
                {
                    "number": 1,
                    "text": "Adtoy, kastoy ti kinuna ti Apo kadakayo a katulongak a Joseph Smith, Jun., ken Sidney Rigdon, a panawenen a pudno a kasapulan ken nasken kaniak a rumbeng nga ungapenyo dagiti ngiwatyo a mangipakdaar iti ebanghelio, kadagiti banag iti pagarian, a mangilawlawag kadagiti datdatlag a nagtaud kadagiti nasantuan a kasuratan, a maibatay iti dayta bingay ti Espiritu ken bileg a maitedto kadakayo, a kas iti pagayatak."
                },
                {
                    "number": 2,
                    "text": "Pudno kunak kadakayo, ipakdaaryo iti lubong iti amin a lugar iti aglawlaw, kasta met iti simbaan, iti uneg ti maysa a panawen, agingga a maibaga kadakayo."
                },
                {
                    "number": 3,
                    "text": "Pudno a daytoy ti mision iti panawen, nga intedko kadakayo."
                },
                {
                    "number": 4,
                    "text": "Gapuna, agtrabahokayo iti bangkagko. Awaganyo dagiti agindeg iti daga, ket isuratyo, ken saganaanyo ti idadateng dagiti bilin ken paltiing."
                },
                {
                    "number": 5,
                    "text": "Ita, adtoy nainsiriban daytoy; asino man a makabasa, nasken a maawatanna ken awatenna met;"
                },
                {
                    "number": 6,
                    "text": "Ta isu nga umawat nalablabonto ti awatenna, a bileg."
                },
                {
                    "number": 7,
                    "text": "Gapuna, tikawenyo dagiti kabusoryo; awaganyo ida a sumango kadakayo iti man tallaong wenno iti nalimed; ket no la ketdi napudnokayo maipakitanto ti pannakaibabainda."
                },
                {
                    "number": 8,
                    "text": "Gapuna, paikuyogyo kadakuada ti napigsa a kalinteganda a maisuppiat iti Apo."
                },
                {
                    "number": 9,
                    "text": "Pudno, kastoy ti kinuna ti Apo kadakayo—awan ti agballigi nga igam a naaramid a maibusor kadakayo;"
                },
                {
                    "number": 10,
                    "text": "Ket ti asino man a tao nga agtimek iti napigsa a maibusor kadakayo matikawto iti naituding a panawenko."
                },
                {
                    "number": 11,
                    "text": "Gapuna, tungpalenyo dagiti bilinko; pudno ken napudnoda. Pudno a kasta. Amen."
                }
            ]
        },
        "/study/scriptures/dc-testament/dc/72": {
            "uri": "/study/scriptures/dc-testament/dc/72",
            "title": "Doktrina ken Katulagan 72",
            "data_type": "chapter",
            "chapter_name": "Benneg 72",
            "chapter_summary": [
                "1–8, Nasken a mangidatag dagiti elder iti obispo iti pakaammuan iti panagaywanda; 9–15, Saluadan ti obispo ti pagidulinan ken taripatuenna dagiti nakurapay ken agkasapulan; 16–26, Nasken dagiti obispo ti mangpaneknek iti pannakaikari dagiti elder."
            ],
            "verses": [
                {
                    "number": 1,
                    "text": "Imdenganyo, ken denggenyo ti timek ti Apo, O dakayo a nangummong iti bagbagida a sangsangkamaysa, a nangangato a saserdote ti simbaanko, a nakaitedan ti pagarian ken bileg."
                },
                {
                    "number": 2,
                    "text": "Ta pudno kastoy ti kinuna ti Apo, nasken kaniak nga adda obispo a matudingan para kadakayo, wenno manipud kadakayo, nga agserbi iti simbaan iti daytoy a paset ti bangkag ti Apo."
                },
                {
                    "number": 3,
                    "text": "Ket pudno naaramidyo a nainsiriban daytoy a banag, ta kasapulan ti Apo, iti ima ti tunggal agaywan, a mangidatag iti pakaammo ti panagaywanna, iti agpadpada nga iti panawen ken iti agnanayon."
                },
                {
                    "number": 4,
                    "text": "Ta isu a napudno ken masirib iti panawenna maibilang a maikari nga agtawid kadagiti mansion nga insagana kenkuana ti Amak."
                },
                {
                    "number": 5,
                    "text": "Pudno kunak kadakayo, a nasken a mangidatag dagiti elder ti simbaan iti daytoy a paset ti bangkagko iti pakaammuan iti panagaywanda, iti obispo a tudingakto iti daytoy a paset ti bangkagko."
                },
                {
                    "number": 6,
                    "text": "Maisuratto dagitoy a banag, a mayawatto iti obispo ti Zion."
                },
                {
                    "number": 7,
                    "text": "Ket maipakaammonto ti pagrebbengan ti obispo babaen dagiti bilin a naiteden, ken ti timek ti taripnong."
                },
                {
                    "number": 8,
                    "text": "Ket ita, pudno kunak kadakayo, ti katulongak a ni Newel K. Whitney ti tao a matudingan ken maordenan iti daytoy a bileg. Daytoy ti pagayatan ti Apo a Diosyo, ti Mannubbotyo. Pudno a kasta. Amen."
                },
                {
                    "number": 9,
                    "text": "Ti balikas ti Apo, a mainayon iti paglintegan a naiteden, a mangipakaammo iti pagrebbengan ti obispo a naordenan iti simbaan iti daytoy a paset ti bangkag, a pudno a daytoy—"
                },
                {
                    "number": 10,
                    "text": "A mangsaluad iti pagidulinan ti Apo; nga umawat kadagiti pundo ti simbaan iti daytoy a paset ti bangkag;"
                },
                {
                    "number": 11,
                    "text": "Nga umawat iti pakaammo dagiti elder a kas iti naibilinen idi; ken mangipaay kadagiti kayatda, a mangbayad iti awatenda, no la ketdi adda pagbayadda;"
                },
                {
                    "number": 12,
                    "text": "Tapno maikkan-pateg met daytoy iti pagimbagan ti simbaan, kadagiti nakurapay ken makasapul."
                },
                {
                    "number": 13,
                    "text": "Ket isu nga awan ti pagbayadna, maala ken mayawat ti pakaammo iti obispo ti Zion, nga isu ti mangbayad iti utang manipud iti impaima kenkuana ti Apo."
                },
                {
                    "number": 14,
                    "text": "Ket dagiti trabaho dagiti napudno a nagtrabaho kadagiti naespirituan a banag, iti panangannongda iti ebanghelio ken dagiti banag ti pagarian para iti simbaan, ken iti lubong, ti mangsungbatto iti utang iti obispo ti Zion;"
                },
                {
                    "number": 15,
                    "text": "Kasta ti panagtaudna iti simbaan, ta maibatay iti paglintegan nga ited ti tunggal tao a dumteng iti Zion amin a banag iti obispo ti Zion."
                },
                {
                    "number": 16,
                    "text": "Ket ita, pudno kunak kadakayo, a nasken a mangted ti tunggal elder iti daytoy a paset ti bangkag iti pakaammo iti panagaywanna iti obispo iti daytoy a paset ti bangkag—"
                },
                {
                    "number": 17,
                    "text": "Iti sertipiko a naggapu iti ukom wenno obispo iti daytoy a paset ti bangkag, iti obispo ti Zion, mangaramid iti tunggal tao a maikari, ken mangsungbat kadagiti amin a banag, a para iti tawid, ken maawat a masirib nga agaywan ken napudno nga agtartrabaho;"
                },
                {
                    "number": 18,
                    "text": "No saan saanto a maawat iti obispo ti Zion."
                },
                {
                    "number": 19,
                    "text": "Ket ita, pudno kunak kadakayo, paikalikagumyo iti simbaan wenno kadagiti simbaan ti tunggal elder a mangted iti pakaammo iti obispo ti simbaan iti daytoy a paset ti bangkag, a pagtrabahuanna, tapno maidatagna ti bagina ken dagiti pakaammona a maanamongan iti amin a banag."
                },
                {
                    "number": 20,
                    "text": "Ket manen, palubosanyo dagiti katulongak a natudingan nga agaywan kadagiti pakaseknan ti panagsuratan ti simbaan a dumawat iti tulong iti obispo wenno kadagiti obispo iti amin a banag—"
                },
                {
                    "number": 21,
                    "text": "Tapno maipablaakto dagiti paltiing, ket maiwaras iti amin a suli ti daga; tapno makagun-odda met dagiti pundo a pakairanudan ti simbaan iti amin a banag—"
                },
                {
                    "number": 22,
                    "text": "Tapno maidatagda met ti bagbagida a maanamongan iti amin a banag, ken maibilang a kas masirib nga agaywan."
                },
                {
                    "number": 23,
                    "text": "Ket ita, adtoy, daytoyto ti pagarigan dagiti amin a nadumaduma a sanga ti simbaanko, iti sadino man a daga a pakaipatakderanda. Ket ita igibuskon ti agsao. Amen."
                },
                {
                    "number": 24,
                    "text": "Sumagmamano a balikas ti mainayon kadagiti paglintegan ti pagarian, a maipanggep kadagiti kameng ti simbaan—isuda a tudingan ti Nasantuan nga Espiritu a mapan iti Zion, ken isuda a naaddaan iti gundaway a mapan iti Zion—"
                },
                {
                    "number": 25,
                    "text": "Pangidatagenyo ida iti obispo iti sertipiko nga aggapu iti tallo nga elder ti simbaan, wenno sertipiko nga aggapu iti obispo;"
                },
                {
                    "number": 26,
                    "text": "No saan isu a mapanto iti daga ti Zion saanto a maibilang a kas masirib nga agaywan. Pagarigan met daytoy. Amen."
                }
            ]
        },
        "/study/scriptures/dc-testament/dc/73": {
            "uri": "/study/scriptures/dc-testament/dc/73",
            "title": "Doktrina ken Katulagan 73",
            "data_type": "chapter",
            "chapter_name": "Benneg 73",
            "chapter_summary": [
                "1–2, Nasken nga ituloy dagiti elder ti mangasaba; 3–6, Nasken nga ituloy da Joseph Smith ken Sidney Rigdon nga ipatarus ti Biblia agingga a malpas."
            ],
            "verses": [
                {
                    "number": 1,
                    "text": "Ta pudno, kastoy ti kinuna ti Apo, nasken kaniak nga ituloyda ti mangikasaba iti ebanghelio, ken ti panangigunamgunamda kadagiti simbaan kadagiti lugar iti aglawlaw, agingga iti taripnong;"
                },
                {
                    "number": 2,
                    "text": "Ket kalpasanna, adtoy, maipakaammonto kadakuada, babaen ti timek ti taripnong, dagiti sumagmamano a misionda."
                },
                {
                    "number": 3,
                    "text": "Ita pudno kunak kadakayo katulongak, a Joseph Smith, Jun., ken Sidney Rigdon, kinuna ti Apo, nasken ti panagipatarus manen;"
                },
                {
                    "number": 4,
                    "text": "Ket, no la ketdi mabalin, ti mangasaba kadagiti lugar iti aglawlaw agingga iti taripnong; ken kalpasan dayta masapul ti pannakaituloy ti aramid iti panagipatarus agingga iti malpas."
                },
                {
                    "number": 5,
                    "text": "Ket aramiden daytoy a pagtuladan dagiti elder agingga iti ad-adu pay a pannakaammo, a kas iti naisurat."
                },
                {
                    "number": 6,
                    "text": "Ita awanen ti itedko pay kadakayo iti daytoy a kanito. Patibkerenyo dagiti lomoyo ken agparbengkayo. Pudno a kasta. Amen."
                }
            ]
        },
        "/study/scriptures/dc-testament/dc/74": {
            "uri": "/study/scriptures/dc-testament/dc/74",
            "title": "Doktrina ken Katulagan 74",
            "data_type": "chapter",
            "chapter_name": "Benneg 74",
            "chapter_summary": [
                "1–5, Patigmaanan ni Pablo ti Simbaan iti aldawna a saan a mangsurot iti paglintegan ni Moises; 6–7, Nasantuan ken mapasanto dagiti babassit nga ubbing babaen ti Pannakasubbot."
            ],
            "verses": [
                {
                    "number": 1,
                    "text": "Ta mapasanto ti saan a mamatpati a kaingungot babaen ti kapisi, ket mapasanto ti saan a mamatpati a kapisi babaen ti kaingungot; no saan narugit idi dagiti annakyo, ngem naespirituanda itan."
                },
                {
                    "number": 2,
                    "text": "Ita, kadagiti aldaw dagiti apostol inan-annurot amin dagiti Hudio a saan a namati iti ebanghelio ni Jesucristo ti paglintegan ti panagkugit."
                },
                {
                    "number": 3,
                    "text": "Ket napasamak a rimsua ti dakkel a panagsusupanget dagiti tao maipanggep iti paglintegan ti panagkugit, ta nalaus ti tarigagay dagiti di mamatpati a kaingungot a makugit dagiti annakda ket paiturayanda iti paglintegan ni Moises, a natungpal a paglintegan."
                },
                {
                    "number": 4,
                    "text": "Ket napasamak a dagiti annak, a napadakkel a paiturayan iti paglintegan ni Moises, dimngegda kadagiti kannawidan dagiti ammada ket saanda a namati iti ebanghelio ni Cristo, a nagbalinanda a saan a naespirituan."
                },
                {
                    "number": 5,
                    "text": "Gapuna, daytoy ti nakaigapuan ti panagsurat ti apostol iti simbaan, nga inikkanna ida iti bilin, saan a nagtaud iti Apo, ngem kenkuana, a saanto a maitipon ti mamatpati iti di mamatpati; malaksid no mailaksid kadakuada ti paglintegan ni Moises."
                },
                {
                    "number": 6,
                    "text": "Tapno agtalinaed dagiti annakda a saan a makugit; ken tapno mailaksiden ti kannawidan, nga agkuna a saan a naespirituan dagiti babassit nga ubbing; ta adda idi kadagiti Hudio;"
                },
                {
                    "number": 7,
                    "text": "Ngem nasantuan dagiti babassit nga ubbing, a napasanto babaen ti pannubbot ni Jesucristo; ket daytoy ti kayat a sawen ti nasantuan a kasuratan."
                }
            ]
        },
        "/study/scriptures/dc-testament/dc/75": {
            "uri": "/study/scriptures/dc-testament/dc/75",
            "title": "Doktrina ken Katulagan 75",
            "data_type": "chapter",
            "chapter_name": "Benneg 75",
            "chapter_summary": [
                "1–5, Magun-od dagiti napudno nga elder a mangikasaba iti ebanghelio ti agnanayon a biag; 6–12, Agkararagkayo tapno maawattayo ti Mangliwliwa, a mangisuro iti amin a banag; 13–22, Agtugawto iti pangukoman dagiti elder kadagiti mangsuppiat iti mensaheda; 23–36, Nasken nga umawat iti kaamaan dagiti misionario iti tulong manipud iti Simbaan."
            ],
            "verses": [
                {
                    "number": 1,
                    "text": "Pudno, pudno, kunak kadakayo, siak nga agsao a kas iti timek ti Espirituk, nga Alpha ken Omega, ti Apo ken ti Diosyo—"
                },
                {
                    "number": 2,
                    "text": "Imdenganyo, O dakayo a nangted iti nagnaganyo a mapan mangipakdaar iti ebangheliok, ken manggaik iti bangkagko."
                },
                {
                    "number": 3,
                    "text": "Adtoy, kunak kadakayo a mapankayo ket saankayo nga agbati, wenno agbalin a sadut ngem agtrabahokayo iti kabaelanyo—"
                },
                {
                    "number": 4,
                    "text": "Pigsaanyo ti agsao a kas iti aweng ti trumpeta, a mangipakdaar iti kinapudno a maibatay kadagiti paltiing ken bilin nga intedko kadakayo."
                },
                {
                    "number": 5,
                    "text": "Iti kasta, no napudnokayo agimetkayonto iti adu nga apit, ken makoronaankayonto iti dayaw, ken dayag, ken saan nga ipapatay, ken agnanayon a biag."
                },
                {
                    "number": 6,
                    "text": "Ngarud, pudno kunak iti katulongak a ni William E. McLellin, ibabawik ti pakumit nga intedko kenkuana a mapan kadagiti dumaya a pagilian;"
                },
                {
                    "number": 7,
                    "text": "Ket ikkak iti baro a pakumit ken baro a bilin, a siak, ti Apo, dusaek gapu iti panagtantanabutobna iti pusona;"
                },
                {
                    "number": 8,
                    "text": "Ken nagbasol; nupay kasta, pakawanek ket kunak manen kenkuana, Mapanka kadagiti pagilian iti abagatan."
                },
                {
                    "number": 9,
                    "text": "Ket pasurotenyo kenkuana ti katulongak a ni Luke Johnson, ket ipakdaarda dagiti banag nga imbilinko kadakuada—"
                },
                {
                    "number": 10,
                    "text": "Nga umawag iti nagan ti Apo para iti Mangliwliwa, a mangisuronto kadakuada iti amin a banag a nasken kadakuada—"
                },
                {
                    "number": 11,
                    "text": "Nga agkararagda a kanayon tapno saanda nga aglulok; ket no aramidenda la ketdi daytoy, addaakto kadakuada agingga iti panungpalan."
                },
                {
                    "number": 12,
                    "text": "Adtoy, daytoy ti pagayatan ti Apo a Diosyo maipanggep kadakayo. Pudno a kasta. Amen."
                },
                {
                    "number": 13,
                    "text": "Ket manen, pudno kastoy ti kinuna ti Apo, pagdaliasatenyo ni katulongak nga Orson Hyde ken ti katulongak a ni Samuel H. Smith kadagiti pagilian iti dumaya, ket ipakdaarda dagiti banag nga imbilinko kadakuada; ket no la ketdi napudnoda, ngarud, addaakto kadakuada agingga iti panungpalan."
                },
                {
                    "number": 14,
                    "text": "Ket manen, pudno kunak iti katulongak a ni Lyman Johnson, ken iti katulongak a ni Orson Pratt, agdaliasatdanto met kadagiti pagilian iti dumaya; ket adtoy, ket imutektekan, addaakto met kadakuada, agingga iti panungpalan."
                },
                {
                    "number": 15,
                    "text": "Ket manen, kunak iti katulongak a ni Asa Dodds, ken iti katulongak a ni Calves Wilson, nga agdaliasatdanto met kadagiti pagilian iti lumaud, ket ipakdaarda ti ebangheliok, a kas iti imbilinko kadakuada."
                },
                {
                    "number": 16,
                    "text": "Ket isu a napudno parmekennanto amin a banag, ket maitag-ayto iti maudi nga aldaw."
                },
                {
                    "number": 17,
                    "text": "Ket manen, kunak iti katulongak a ni Major N. Ashley, ken iti katulongak a ni Burr Riggs, pagdaliasatenyo met ida iti pagilian iti abagatan."
                },
                {
                    "number": 18,
                    "text": "Wen, pagdaliasatenyo amin dagitoy, a kas imbilinko kadakuada, a mamalaybalay, ken mamurukpurok, ken maniudadsiudad."
                },
                {
                    "number": 19,
                    "text": "Ket iti ania man a balay a serkanyo, ket awatendakayo, ibatiyo ti bendisionyo iti dayta a balay."
                },
                {
                    "number": 20,
                    "text": "Ket iti ania man a balay a serkanyo, ket saandakayo nga awaten, pumanawkayo a dagus iti dayta a balay, ket pagpagenyo ti tapok dagiti dapanyo a kas pammaneknek a maibusor kadakuada."
                },
                {
                    "number": 21,
                    "text": "Ket mapnokayonto iti rag-o ken kinaragsak; ket ammoyo daytoy, nga iti aldaw ti panangukom dakayonto ti ukom iti dayta a balay, ket kednganyo ida;"
                },
                {
                    "number": 22,
                    "text": "Ket nalaglag-anto kadagiti pagano iti aldaw ti panangukom, ngem iti dayta a balay; ngarud, patibkerenyo dagiti lomoyo ket agbalinkayo a napudno, ket maparmekyonto amin a banag, ket maitag-aykayonto iti maudi nga aldaw. Pudno a kasta. Amen."
                },
                {
                    "number": 23,
                    "text": "Ket manen, kastoy ti kinuna ti Apo kadakayo, O dakayo nga elder ti simbaanko, a nangted kadakayo iti nagnaganyo tapno maammuanyo ti pagayatanna maipanggep kadakayo—"
                },
                {
                    "number": 24,
                    "text": "Adtoy, kunak kadakayo, a pagrebbengan ti simbaan ti mangtarabay a mangtulong kadagiti kaamaan dagidiay, ken kasta met a mangtulong kadagiti kaamaan dagiti natudingan ken kasapulan a maibaon iti lubong a mangipakdaar iti ebanghelio iti lubong."
                },
                {
                    "number": 25,
                    "text": "Gapuna, siak, ti Apo, itedko daytoy a bilin kadakayo, tapno makagun-odkayo iti lugar para kadagiti kaamaanyo, no la ketdi siaayat dagiti kabsatyo a manglukat iti puspusoda."
                },
                {
                    "number": 26,
                    "text": "Ket diyo ipalubos iti amin a kasta a makagun-od iti luglugar a para kadagiti kaamaanda, ken tulong ti simbaan para kadakuada mapan iti lubong, iti man daya wenno iti laud, wenno iti amianan, wenno iti abagatan."
                },
                {
                    "number": 27,
                    "text": "Pagdawatenyo ida ket umawatdanto, agtuktokda ket mailukatandanto, ket mapakaammuandanto manipud iti ngato, a kas iti Mangliwliwa, no sadino ti papananda."
                },
                {
                    "number": 28,
                    "text": "Ket manen, pudno kunak kadakayo, a tunggal lalaki a naikkan iti pagrebbengan nga ipaayan ti kaamaanna, nasken nga ipaayanna, ket saannanto a mapukaw ti koronana; ket pagtrabahuenyo iti simbaan."
                },
                {
                    "number": 29,
                    "text": "Nasken a naregta ti tunggal lalaki iti amin a banag. Ket awan ti lugar ti sadut iti simbaan, malaksid no agbabawi ken aturenna dagiti wagasna."
                },
                {
                    "number": 30,
                    "text": "Gapuna, pagkappengenyo ti katulongak a ni Simeon Carter ken ti katulongak a ni Emer Harris iti panagserbi;"
                },
                {
                    "number": 31,
                    "text": "Ken kasta met ti katulongak a ni Ezra Thayre ken ti katulongak a ni Thomas B. Marsh;"
                },
                {
                    "number": 32,
                    "text": "Kasta met ti katulongak a ni Hyrum Smith ken ti katulongak a ni Reynolds Cahoon;"
                },
                {
                    "number": 33,
                    "text": "Ken kasta met ti katulongak a ni Daniel Stanton ken ti katulongak a ni Seymour Brunson;"
                },
                {
                    "number": 34,
                    "text": "Ken kasta met ti katulongak a ni Sylvester Smith ken ti katulongak a ni Gideon Carter;"
                },
                {
                    "number": 35,
                    "text": "Ken kasta met ti katulongak a ni Ruggles Eames ken ni katulongak nga Stephen Burnett;"
                },
                {
                    "number": 36,
                    "text": "Ken kasta met ti katulongak a ni Micah B. Welton ken kasta met ti katulongak a ni Eden Smith. Pudno a kasta. Amen."
                }
            ]
        },
        "/study/scriptures/dc-testament/dc/76": {
            "uri": "/study/scriptures/dc-testament/dc/76",
            "title": "Doktrina ken Katulagan 76",
            "data_type": "chapter",
            "chapter_name": "Benneg 76",
            "chapter_summary": [
                "1–4, Dios ti Apo; 5–10, Maipakitanto kadagiti amin a napudno dagiti datdatlag iti pagarian; 11–17, Dumtengto ti amin iti panagungar dagiti nalinteg ken killo; 18–24, Annakto ti Dios dagiti agindeg iti adu a lubong babaen ti pannubbot ni Jesucristo; 25–29, Natnag ti anghel ti Dios ket nagbalin a sairo; 30–49, Agsagabanto dagiti annak a lallaki ti manangdadael iti agnanayon a lunod; magun-odto amin a sabsabali ti tukad ti pannakaisalakan; 50–70, Dagiti gloria ken gunggona dagiti naitan-ok a tao iti celestial a pagarian ket nailadawan; 71–80, Dagiti agtawidto iti terestrial a pagarian nailadawanda; 81–113, Kasasaad dagiti adda iti telestial, terestrial, ken celestial a gloria; 114–119, Mabalin a makita amin dagiti napudno ken maawatan dagiti datdatlag ti pagarian ti Dios babaen ti bileg ti Nasantuan nga Espiritu."
            ],
            "verses": [
                {
                    "number": 1,
                    "text": "Dumngegkayo, O dakayo a langit, ket denggenyo, O daga, ket agrag-okayo nga agindeg dita, ta Dios ti Apo, ket iti sibayna awan ti Mangisalakan."
                },
                {
                    "number": 2,
                    "text": "Naindaklan ti kinasiribna, nakaskasdaaw dagiti wagasna, ket awan ti makatukod iti kinaisangsangayan dagiti aramidna."
                },
                {
                    "number": 3,
                    "text": "Saan nga agkamtud dagiti panggepna, wenno awan ti asino man a makaandur iti imana."
                },
                {
                    "number": 4,
                    "text": "Isu met laeng manipud iti agnanayon agingga iti agnanayon, ket saan nga agkamtud dagiti tawenna."
                },
                {
                    "number": 5,
                    "text": "Ta kastoy ti kinuna ti Apo—Siak, ti Apo, manangngaasiak ken managparaburak kadagiti agbuteng kaniak, ken pagaayatko a padayawan dagiti agserbi kaniak iti kinalinteg ken kinapudno agingga iti panungpalan."
                },
                {
                    "number": 6,
                    "text": "Naindaklanto ti gunggonada ken agnanayonto ti dayagda."
                },
                {
                    "number": 7,
                    "text": "Ket kadakuada ipalgakkonto amin a kinadatdatlag, wen, amin dagiti naitalimeng a kinadatdatlag ti pagariak manipud idi punganay, ken kadagiti tawen nga umay, ipakaammokto kadakuada ti naimbag a panggepko maipanggep kadagiti amin a banag nga adda pakainaigan ti pagariak."
                },
                {
                    "number": 8,
                    "text": "Wen, uray pay dagiti pagsidsiddaawan ti kinaagnanayon maammuandanto, ket ipakitakto kadakuada dagiti dumteng a banag, uray pay dagiti banag ti adu a kaputotan."
                },
                {
                    "number": 9,
                    "text": "Ket naindaklanto ti kinasiribda, ket tumuknonto iti langit ti pannakaawatda; ket iti imatangda mapukawto ti kinasirib dagiti masirib, ket awanto ti mamaay ti pannakaawat dagiti naannad."
                },
                {
                    "number": 10,
                    "text": "Ta lawlawagak ida babaen ti Espirituk, ken ipakaammok kadakuada dagiti palimed ti pagayatak babaen ti pannakabalinko—wen, uray dagiti banag a di pay nakita ti mata, wenno nangngeg ti lapayag, wenno di pay nakastrek iti puso ti tao."
                },
                {
                    "number": 11,
                    "text": "Dakami, Joseph Smith, Jun., ken Sidney Rigdon, iti panangsallukob kadakami ti Espiritu iti maikasangapulo-ket-innem nga aldaw ti Pebrero, iti tawen ti Apotayo a sangaribu walo gasut ken tallopulo-ket-dua—"
                },
                {
                    "number": 12,
                    "text": "Babaen ti bileg ti Espiritu naluktan dagiti matami ken limmawag ti panagawatmi, tapno makita ken maawatanmi dagiti banag ti Dios—"
                },
                {
                    "number": 13,
                    "text": "Uray pay kadagiti banag manipud idi punganay sakbay ti lubong, nga inordenan ti Ama, babaen ti Bugbugtong nga Anakna, nga adda iti barukong ti Ama, uray pay idi punganay;"
                },
                {
                    "number": 14,
                    "text": "A paneknekanmi; ket ti paneknekanmi isu ti pakabuklan ti ebanghelio ni Jesucristo, nga isu ti Anak, a nakitami ken nakasaritami iti nailangitan a parmata."
                },
                {
                    "number": 15,
                    "text": "Ta bayat ti panagipatarusmi, nga intuding kadakami ti Apo, nakadanonkami iti maikaduapulo-ket-siam a bersikulo ti maikalima a kapitulo ti Juan, a naited kadakami a kas iti sumaganad—"
                },
                {
                    "number": 16,
                    "text": "Agapadenna ti panagungar dagiti natay, maipanggep kadagiti dumngegto iti timek ti Anak ti Tao:"
                },
                {
                    "number": 17,
                    "text": "Ket dumtengto; isuda a nagaramid iti nasayaat, iti panagungar dagiti nalinteg; ket isuda a nagaramid iti dakes, iti panagungar dagiti killo."
                },
                {
                    "number": 18,
                    "text": "Ita pinagsiddaawnakami daytoy, ta inted kadakami ti Espiritu."
                },
                {
                    "number": 19,
                    "text": "Ket bayat ti panangam-amirismi kadagitoy a banag, sinagid ti Apo dagiti mata ti panagawatmi ket nalukatanda, ket naglawag ti dayag ti Apo iti aglawlawmi."
                },
                {
                    "number": 20,
                    "text": "Ket naimatanganmi ti dayag ti Anak, iti makanawan ti Ama, ket inawatmi ti pakabuklanna;"
                },
                {
                    "number": 21,
                    "text": "Ket nakitami dagiti nasantuan nga anghel, ken dagiti napasanto iti tronona, nga agdaydayaw iti Dios, ken ti Kordero, a mangdaydayaw kenkuana iti agnanayon."
                },
                {
                    "number": 22,
                    "text": "Ket ita, kalpasan ti adu a pammaneknek a naipaay kenkuana, daytoy ti pammaneknek, a maudi iti amin, nga ipaaymi kenkuana: A sibibiag!"
                },
                {
                    "number": 23,
                    "text": "Ta nakitami, uray iti makanawan ti Dios; ket nangngegmi ti timek a mangpaneknek nga isu ti Bugbugtong ti Ama—"
                },
                {
                    "number": 24,
                    "text": "A babaen kenkuana, ken gapu kenkuana, ken kenkuana, mabukel ken nabukel dagiti lubong, ket nagbalin nga annak a lallaki ken babbai ti Dios dagiti agindeg kadagitoy."
                },
                {
                    "number": 25,
                    "text": "Ket nakitami met daytoy, ket paneknekanmi, a ti anghel ti Dios nga addaan iti turay iti imatang ti Dios, a nangsupring iti Bugbugtong nga Anak nga inayat ti Ama ken adda iti barukong ti Ama, naigarangugong manipud iti imatang ti Dios ken ti Anak."
                },
                {
                    "number": 26,
                    "text": "Ket naawagan iti Manangdadael, ta sinangitan dagiti langit—isu ni Lucifer, ti anak ti agsapa."
                },
                {
                    "number": 27,
                    "text": "Ket nakitami, ket addayta, natnag! natnag, uray ti anak ti agsapa!"
                },
                {
                    "number": 28,
                    "text": "Ket bayat ti kaaddami pay laeng iti Espiritu, binilinnakami ti Apo a nasken nga isuratmi ti parmata; ta nakitami ni Satanas, dayta lakay nga uleg, nga isu ti sairo, a nangsupring iti Dios, ken nagpanggep a mangala iti pagarian ti Diostayo ken ti Cristona—"
                },
                {
                    "number": 29,
                    "text": "Gapuna, nangparnuay iti gubat kadagiti santo ti Dios, ket inalikubkobna ida."
                },
                {
                    "number": 30,
                    "text": "Ket nakitami ti parmata a panagsagaba dagiti nangparnuayanna iti gubat ken pinarmekna, ta kastoy ti yaay ti timek ti Apo kadakami;"
                },
                {
                    "number": 31,
                    "text": "Kastoy ti kinuna ti Apo maipanggep kadagiti amin a makaammo iti bilegko, ken nairanuden, ket nagsagabada babaen ti bileg ti sairo tapno maparmek, ken mangtallikud iti kinapudno ken mangkarit iti bilegko—"
                },
                {
                    "number": 32,
                    "text": "Isuda dagiti annak a lallaki ti manangdadael, a nagkunaak a nasaysayaat koma a saanda a nayan-anak;"
                },
                {
                    "number": 33,
                    "text": "Ta isuda dagiti pagikkan ti pungtot, nailunod nga agsagaba iti pungtot ti Dios, a kaduada ti sairo ken dagiti anghelna iti agnanayon;"
                },
                {
                    "number": 34,
                    "text": "Maipanggep iti nasaokon awan ti pannakapakawan iti daytoy a lubong wenno uray iti lubong nga umay—"
                },
                {
                    "number": 35,
                    "text": "Iti panangtallikud iti Nasantuan nga Espiritu kalpasan ti panangawat, ken iti panangtallikud iti Bugbugtong nga Anak ti Ama, iti panangilansada kenkuana ken iti panangibabainda."
                },
                {
                    "number": 36,
                    "text": "Dagitoy dagiti mapanto iti dan-aw nga apuy ken asupre, a kaduada ti sairo ken dagiti anghelna—"
                },
                {
                    "number": 37,
                    "text": "Ket dagitoy laeng ti kabaelanto ti bileg ti maikadua nga ipapatay;"
                },
                {
                    "number": 38,
                    "text": "Wen, pudno, isudanto laeng ti saan a masubbot iti naikeddeng a panawen ti Apo, kalpasan ti panagsagaba iti pungtotna."
                },
                {
                    "number": 39,
                    "text": "Ta amin dagiti dadduma maisalakandanto babaen ti panagungar ti natay, babaen ti panagballigi ken ti dayag ti Kordero, a napapatay, nga adda idi iti barukong ti Ama sakbay ti pannakaaramid dagiti lubong."
                },
                {
                    "number": 40,
                    "text": "Ket daytoy ti ebanghelio, ti naimbag a damag, a pinaneknekan kadatayo ti timek a nagtaud iti langit—"
                },
                {
                    "number": 41,
                    "text": "Nga immay iti lubong, nga isu ni Jesus, a mailansanto para iti lubong, ken mangimet kadagiti basol ti lubong, ken mangpasanto iti lubong, ken mangugas itoy manipud iti amin a kinadakes;"
                },
                {
                    "number": 42,
                    "text": "A babaen kenkuana mabalin a maisalakan ti amin nga impan ti Ama iti babaen ti bilegna ken inaramidna;"
                },
                {
                    "number": 43,
                    "text": "A mangitan-ok iti Ama, ken mangisalakan kadagiti amin nga aramid dagiti imana, malaksid kadagiti annak a lallaki ti manangdadael a nangtallikud iti Anak kalpasan ti panangipalgak ti Ama kenkuana."
                },
                {
                    "number": 44,
                    "text": "Gapuna, isalakanna ti amin malaksid kadakuada—pumanawdanto iti agnanayon a pannakadusa, nga isu ti awan inggana a pannakadusa, nga isu ti agnanayon a pannakadusa, nga agturay a kaduada ti sairo ken dagiti anghelna iti agnanayon, a saan a matay ti iggesda, ken saan a malpaag ti apuy, nga isu ti pagtutuokanda—"
                },
                {
                    "number": 45,
                    "text": "Ket ti paggibusan daytoy, uray pay ti lugar daytoy, wenno ti pagtutuokanda, awan ti tao a makaammo;"
                },
                {
                    "number": 46,
                    "text": "Uray ti nakaipalgakanna, ita man, uray ti pakaipalgakannanto a tao, malaksid kadakuada a naikari a makibinglay itoy;"
                },
                {
                    "number": 47,
                    "text": "Nupay kasta, siak, ti Apo, impakitak iti adu babaen ti parmata, ngem giddato nga insardengko manen;"
                },
                {
                    "number": 48,
                    "text": "Gapuna, ti ngudona, ti kalawana, ti kangatona, ti kaunegna, ken ti kinaliday daytoy, dida maawatan, uray ti asino a tao malaksid kadagiti naordenan iti daytoy a pakakedngan."
                },
                {
                    "number": 49,
                    "text": "Ket nangngegmi ti timek a nagkuna: Isuratyo ti parmata, ta addayta, daytoy ti ngudo ti parmata iti panagsagaba dagiti saan a nadiosan."
                },
                {
                    "number": 50,
                    "text": "Ket paneknekanmi manen—ta nakita ken nangngegmi, ket daytoy ti pammaneknek ti ebanghelio ni Cristo maipanggep kadakuada nga umayto iti panagungar dagiti nalinteg—"
                },
                {
                    "number": 51,
                    "text": "Isuda dagiti immawat iti pammaneknek ni Jesus, ken namati iti naganna ken nabuniagan a mainaig iti pannakaitanemna, iti pannakairareb iti danum iti naganna, ket maibatay daytoy iti bilin nga intedna—"
                },
                {
                    "number": 52,
                    "text": "A babaen ti panangtungpalda kadagiti bilin mabalin a mabugguan ken madalusanda kadagiti amin a basolda, ket awatenda ti Nasantuan nga Espiritu babaen ti pannakaipatay dagiti dakulap ti naordenan ken napaglantip iti daytoy a bileg;"
                },
                {
                    "number": 53,
                    "text": "Ken isu nga agballigi babaen ti pammati, ken pinaglantip ti Nasantuan nga Espiritu ti kari, nga isallukob ti Ama kadagiti amin a nalinteg ken napudno."
                },
                {
                    "number": 54,
                    "text": "Isuda dagiti simbaan ti Inauna."
                },
                {
                    "number": 55,
                    "text": "Isuda a nangyawatan ti Ama iti amin a banag—"
                },
                {
                    "number": 56,
                    "text": "Isuda a saserdote ken ari, a nangawat iti kinaan-anayna, ken iti dayagna;"
                },
                {
                    "number": 57,
                    "text": "Ken dagiti saserdote ti Kangatuan, nga urnos ni Melchizedek, nga urnos ni Enoc, nga urnos ti Bugbugtong nga Anak."
                },
                {
                    "number": 58,
                    "text": "Gapuna, kas naisurat, diosda, a kas kadagiti annak ti Dios—"
                },
                {
                    "number": 59,
                    "text": "Gapuna, kukuada amin a banag, biag man wenno patay, wenno dagiti banag nga adda ita, wenno dagiti banag a dumteng, kukuada amin ken kukua ida ni Cristo, ken kukua ti Dios ni Cristo."
                },
                {
                    "number": 60,
                    "text": "Ket parmekendanto amin a banag."
                },
                {
                    "number": 61,
                    "text": "Gapuna, awan koma ti tao a mangitangsit iti tao, ngem itangsitna ketdi ti Dios, a mangparmek kadagiti amin a kabusor iti babaenna."
                },
                {
                    "number": 62,
                    "text": "Agtaengto dagitoy iti imatang ti Dios ken iti Cristona iti agnanayon nga awan inggana."
                },
                {
                    "number": 63,
                    "text": "Dagitoyto ti itugotna, inton umay kadagiti ulep ti langit nga agturay iti daga kadagiti taona."
                },
                {
                    "number": 64,
                    "text": "Dagitoy dagiti adda akemda iti umuna a panagungar."
                },
                {
                    "number": 65,
                    "text": "Dagitoy dagiti rummuarto iti panagungar dagiti nalinteg."
                },
                {
                    "number": 66,
                    "text": "Dagitoy dagiti umay iti Bantay Zion, ken iti siudad ti sibibiag a Dios, ti nailangitan a lugar, ti kasantuan iti amin."
                },
                {
                    "number": 67,
                    "text": "Dagitoy dagiti umay a bayabayen ti di mabilang nga anghel, iti kangrunaan a taripnong ken simbaan ni Enoc, ken ti Inauna."
                },
                {
                    "number": 68,
                    "text": "Dagitoy dagiti naisurat ti nagnaganda iti langit, a ti Dios ken ni Cristo ti ukom ti amin."
                },
                {
                    "number": 69,
                    "text": "Dagitoy dagiti nalinteg a tao a nagbalin a naan-anay babaen ni Jesus a mangibabaet iti baro a katulagan, a nangipatungpal daytoy naan-anay a pannubbot babaen ti panagsayasay ti bukodna a dara."
                },
                {
                    "number": 70,
                    "text": "Dagitoy dagiti addaan iti bagi a celestial, a ti dayagna kas iti init, nga isu ti dayag ti Dios, ti kangatuan iti amin, a ti dayagna naisurat a kas iti init iti tangatang."
                },
                {
                    "number": 71,
                    "text": "Ket manen, nakitami ti terestrial a lubong, ket adtoy ket imutektekan, dagitoy dagiti adda iti terestrial a pagarian, a maigidiat ti dayagna iti simbaan ti Inauna nga immawat iti kinaan-anay ti Ama, a kas iti bulan a maigidiat iti init iti tangatang."
                },
                {
                    "number": 72,
                    "text": "Adtoy, dagitoy dagiti natay nga awanan iti paglintegan;"
                },
                {
                    "number": 73,
                    "text": "Ken kasta met nga isuda nga espiritu ti tao a naibalud, a sinarungkaran ti Anak, ken inkasabana ti ebanghelio kadakuada, tapno maukomda a maibatay kadagiti tao iti lasag;"
                },
                {
                    "number": 74,
                    "text": "A di nangawat iti pammaneknek ni Jesus iti lasag, ngem inawatda kalpasanna."
                },
                {
                    "number": 75,
                    "text": "Dagitoy dagiti tao a madaydayaw iti daga, a nabulsek iti kinasikap dagiti tao."
                },
                {
                    "number": 76,
                    "text": "Dagitoy dagiti mangawat iti dayagna, ngem saan ti pakabuklanna."
                },
                {
                    "number": 77,
                    "text": "Dagitoy dagiti mangawat iti isasarungkar ti Anak, ngem saan ti pakabuklan ti Ama."
                },
                {
                    "number": 78,
                    "text": "Gapuna, isuda dagiti bagi a terestrial, ket saan a dagiti bagi a celestial, ket maigidiatda iti dayag a kas iti pannakaigidiat ti bulan iti init."
                },
                {
                    "number": 79,
                    "text": "Dagitoy dagiti saan a natured iti pammaneknek ni Jesus; gapuna, saanda a magun-od ti korona iti pagarian ti Diostayo."
                },
                {
                    "number": 80,
                    "text": "Ket ita daytoy ti paggibusan ti parmata a nakitami iti terestrial, a binilinnakami ti Apo nga agsurat bayat ti kaaddami iti Espiritu."
                },
                {
                    "number": 81,
                    "text": "Ket manen, nakitami ti dayag ti telestial, a nababbaba ti dayagna, a kas iti dayag dagiti bituen a maigidiat iti dayag ti bulan iti tangatang."
                },
                {
                    "number": 82,
                    "text": "Dagitoy dagiti saan nga immawat iti ebanghelio ni Cristo, uray pay ti pammaneknek ni Jesus."
                },
                {
                    "number": 83,
                    "text": "Dagitoy dagiti saan a mangtallikud iti Nasantuan nga Espiritu."
                },
                {
                    "number": 84,
                    "text": "Dagitoy dagiti naigarangugong iti impierno."
                },
                {
                    "number": 85,
                    "text": "Dagitoy dagiti saanto a masubbot manipud iti sairo agingga iti maudi a panagungar, agingga a ti Apo, nga isu ni Cristo a Kordero, maiwakasna ti aramidna."
                },
                {
                    "number": 86,
                    "text": "Dagitoy dagiti saan nga umawat iti pakabuklan ti agnanayon a lubong, ngem ti Nasantuan nga Espiritu babaen ti panangibabaet ti terestrial;"
                },
                {
                    "number": 87,
                    "text": "Ken ti terestrial babaen ti panangibabaet ti celestial."
                },
                {
                    "number": 88,
                    "text": "Ken kasta met nga awaten ti telestial babaen dagiti mangiturong nga anghel a natudingan a mangimaton kadakuada, wenno natudingan a mangiturong nga espiritu kadakuada; ta agtawiddanto iti pannakaisalakan."
                },
                {
                    "number": 89,
                    "text": "Ket kastoy ti nakitami, iti nailangitan a parmata, ti dayag ti telestial, a mangrimbaw iti amin a pannakaawat;"
                },
                {
                    "number": 90,
                    "text": "Ket awan ti tao a makaammo iti daytoy malaksid ti nangipalgakan ti Dios."
                },
                {
                    "number": 91,
                    "text": "Ket kastoy a nakitami ti dayag ti terestrial nga umartap kadagiti amin a banag iti dayag ti telestial, uray pay iti dayag, ken iti bileg, ken iti pigsa, ken iti masakupan."
                },
                {
                    "number": 92,
                    "text": "Ket kastoy ti pannakakitami iti dayag ti celestial, a mangrimbaw iti amin a banag—a pagturayan ti Dios, nga isu ti Ama, iti tronona iti agnanayon nga awan inggana;"
                },
                {
                    "number": 93,
                    "text": "Iti tronona agtamed ti amin a banag iti napakumbaba a panagraem, ken itangsitda iti agnanayon nga awan inggana."
                },
                {
                    "number": 94,
                    "text": "Isuda nga agtaeng iti imatangna ti simbaan ti Inauna; ket makitada a kas iti pannakakita kadakuada, ken maammuanda a kas iti pannakaammo kadakuada, iti panangawatda iti pakabuklanna ken iti paraburna;"
                },
                {
                    "number": 95,
                    "text": "Ket pinagpapatasna ida iti bileg, ken iti pigsa, ken iti masakupan."
                },
                {
                    "number": 96,
                    "text": "Ket maymaysa ti dayag ti celestial, a kas iti kinamaymaysa ti dayag ti init."
                },
                {
                    "number": 97,
                    "text": "Ket maymaysa ti dayag ti terestrial, a kas iti kinamaymaysa ti dayag ti bulan."
                },
                {
                    "number": 98,
                    "text": "Ket maymaysa ti dayag ti telestial, a kas iti kinamaymaysa ti dayag dagiti bituen; ta maigidiat ti dayag ti maysa a bituen iti sabali a bituen, a kas met iti pannakaigidiat ti dayag ti sabali iti telestial a lubong;"
                },
                {
                    "number": 99,
                    "text": "Ta dagitoy dagiti pasurot ni Pablo, ken ni Apolo, ken ni Cefas."
                },
                {
                    "number": 100,
                    "text": "Dagitoy dagiti agkuna a pasurot ida ti maysa ken pasurot ida ti sabali—pasurot ida ni Cristo ken pasurot ida ni Juan, ken pasurot ida ni Moises, ken pasurot ida ni Elias, ken pasurot ida ni propeta Esaias, ken pasurot ida ni Isaias, ken pasurot ida ni Enoc;"
                },
                {
                    "number": 101,
                    "text": "Ngem dida inawat ti ebanghelio, uray pay ti pammaneknek ni Jesus, uray pay dagiti propeta, uray pay ti agnanayon a katulagan."
                },
                {
                    "number": 102,
                    "text": "Kamaudiananna, dagitoy amin dagiti saan a mailaok kadagiti Santo, a maitayab a maikuyogto iti simbaan ti Inauna, ken maawat iti ulep."
                },
                {
                    "number": 103,
                    "text": "Dagitoy dagiti ulbod, ken manggagamud, ken mannakikamalala, ken mannakiabig, ken asino man nga agayat ken agaramid iti inuulbod."
                },
                {
                    "number": 104,
                    "text": "Dagitoy dagiti aglak-am iti pungtot ti Dios iti daga."
                },
                {
                    "number": 105,
                    "text": "Dagitoy dagiti aglak-am iti bales ti agnanayon nga apuy."
                },
                {
                    "number": 106,
                    "text": "Dagitoy dagiti maigarangugong iti impierno ken aglak-am iti pungtot ti Mannakabalin a Dios, agingga iti pannakatungpal dagiti panawen, no naparmeken ni Cristo amin dagiti kabusor iti sakaananna, ken naileppasnan a naan-anay ti aramidna;"
                },
                {
                    "number": 107,
                    "text": "Inton idatagna ti pagarian, ket yawatna iti Ama, nga awanan mansa, a kunana: Naparmekkon ken inlupeklupekkon a sisiak ti pagpespesan iti ubas, a kas iti pagpespesan iti ubas a kinatadem ti pungtot ti Mannakabalin a Dios."
                },
                {
                    "number": 108,
                    "text": "Kalpasanna maikoronanto kenkuana ti korona ti dayagna, nga agtugaw iti trono iti bileg ti panagturayna iti agnanayon nga awan inggana."
                },
                {
                    "number": 109,
                    "text": "Ngem adtoy, ket imutektekan, nakitami ti gloria ken dagiti agnaed iti telestial a lubong, a kas iti kaadu ti bituen iti tangatang ti kaaduda, wenno kas iti anay iti igid ti baybay;"
                },
                {
                    "number": 110,
                    "text": "Ken nangngegmi ti timek ti Apo a nagkuna: Amin dagitoy agparintumengto, ken agpudnonto amin a dila kenkuana nga agtugaw iti trono iti agnanayon nga awan inggana;"
                },
                {
                    "number": 111,
                    "text": "Ta maukomdanto a maibatay kadagiti aramidda, ket maawatto amin a tao a maibatay kadagiti bukodna nga aramid, iti masakupanna, kadagiti mansion a naisagana;"
                },
                {
                    "number": 112,
                    "text": "Ket katulonganto ida ti Kangatuan; ngem iti pagindegan ti Dios ken ni Cristo saanda a makaumay, lublubong nga awan inggana."
                },
                {
                    "number": 113,
                    "text": "Daytoy ti pagpatinggaan ti parmata a nakitami, a nakabilinanmi a mangisurat bayat ti kaaddami pay iti Espiritu."
                },
                {
                    "number": 114,
                    "text": "Ngem naindaklan ken nakaskasdaaw dagiti aramid ti Apo, ken dagiti kinadatdatlag iti pagarianna nga impakitana kadakami, a mangrimbaw iti amin a pannakaawat iti dayag, ken iti pigsa, ken iti masakupan;"
                },
                {
                    "number": 115,
                    "text": "Nga imbilinna kadakami a dimi isursurat bayat ti kaaddami pay laeng iti Espiritu, ken saan a nainkalintegan a baliksen ti tao;"
                },
                {
                    "number": 116,
                    "text": "Kasta met a saan a kabaelan ti tao nga ipakaammo, ta makitada laeng ken maawatan babaen ti bileg ti Nasantuan nga Espiritu, nga isagut ti Dios kadagiti mangayat kenkuana, ken mangpatarnaw iti bagbagida iti imatangna;"
                },
                {
                    "number": 117,
                    "text": "Kadakuada a nangtedanna iti daytoy a gundaway a mangkita ken mangammo iti bagbagida;"
                },
                {
                    "number": 118,
                    "text": "A babaen ti bileg ken panangipakita ti Espiritu, bayat ti kaaddana iti lasag, mabalindanto a paneknekan ti kaaddana iti lubong a nadayag."
                },
                {
                    "number": 119,
                    "text": "Ket itangsit, ken idayaw, ken mangituray koma ti Dios ken Kordero iti agnanayon nga awan inggana. Amen."
                }
            ]
        },
        "/study/scriptures/dc-testament/dc/77": {
            "uri": "/study/scriptures/dc-testament/dc/77",
            "title": "Doktrina ken Katulagan 77",
            "data_type": "chapter",
            "chapter_name": "Benneg 77",
            "chapter_summary": [
                "1–4, Adda espiritu dagiti ayup ket agtaengdanto iti agnanayon a ragsak iti saan a matay a daga; 5–7, Agpaut daytoy a daga iti 7,000 a tawen; 8–10, Nadumaduma nga anghel ti mangisubli iti ebanghelio ken agserbi iti daga; 11, Ti pannakapatalged dagiti 144,000; 12–14, Umay ni Cristo iti rugi ti maikapito ribu a tawen; 15, Duanto a propeta ti tumanor iti pagilian dagiti Hudio."
            ],
            "verses": [
                {
                    "number": 1,
                    "text": "Saludsod —Ania ti sarming a baybay a naagapad ni Juan, iti maikapat a kapitulo, ken maikanem a bersikulo ti Apocalipsis?Sungbat—Isu ti daga, iti naitan-ok, saan a matay, ken agnanayon a kasasaadna."
                },
                {
                    "number": 2,
                    "text": "Saludsod—Ania ti panagawattayo iti uppat nga ayup a naagapad iti isu met la a bersikulo?Sungbat—Pangngarig dagitoy a pagsasao, nga inaramat ti Mammaltiing, ni Juan, iti panangiladawanna iti langit, ti paraiso ti Dios, ti ragsak ti tao, ken dagiti ayup, ken dagiti banag nga agkarayam, ken dagiti tumatayab iti tangatang; dayta naespirituan a kalanglanga dayta naindagaan; ken dayta naindagaan a kalanglanga dayta naespirituan; ti espiritu ti tao a kalanglanga ti katataona, a kas met iti espiritu ti ayup, ken amin a parsua a pinarsua ti Dios."
                },
                {
                    "number": 3,
                    "text": "Saludsod—Agpatingga kadi laeng kadagiti agduduma nga ayup dagiti uppat nga ayup, wenno ibagianda kadi dagiti kita wenno klase?Sungbat—Agpatinggada iti uppat nga agduduma nga ayup, a naipakita ken ni Juan, a mangibagi iti dayag dagiti kita dagiti banag iti naikari nga urnosda wenno agpang ti pannakaparsuada, iti pakaragsakanda iti agnanayon a ragsak."
                },
                {
                    "number": 4,
                    "text": "Saludsod—Ania ti panagawattayo kadagiti mata ken payak nga adda kadagiti ayup?Sungbat—Ibagian dagiti matada ti silaw ken pannakaammo, a, napnoda iti pannakaammo; ket ibagian dagiti payakda ti bileg, nga aggunay, nga agtignay, kdpy."
                },
                {
                    "number": 5,
                    "text": "Saludsod—Ania ti panagawattayo kadagiti uppat ken duapulo nga elder, a naagapad ni Juan?Sungbat—Maawatantayo a dagitoy elder a nakita ni Juan, elderda a napudno iti aramid iti panagserbi ken natayda; a kameng dagiti pito a simbaan, ken adda idi iti paraiso ti Dios."
                },
                {
                    "number": 6,
                    "text": "Saludod—Ania ti panagawattayo iti libro a nakita ni Juan, a naserraan iti likud iti pito a timbre?Sungbat—Maawatantayo a linaonna ti naipalgak a pagayatan, dagiti kinadatdatlag, ken dagiti aramid ti Dios; dagiti naitalimeng a banag iti panangimatonna maipanggep iti daytoy a daga bayat ti pito ribu a tawen a kaaddana, wenno naindagaan a kaaddana."
                },
                {
                    "number": 7,
                    "text": "Saludsod—Ania ti panagawattayo kadagiti pito a timbre a nakarikpanna?Sungbat—Maawatantayo a linaon ti umuna a timbre dagiti banag iti umuna a sangaribu a tawen, ken kasta met a ti maikadua iti maikadua a ribu a tawen, ken kasta met dagiti sumaganad agingga iti maikapito."
                },
                {
                    "number": 8,
                    "text": "Saludsod—Ania ti panagawattayo kadagiti uppat nga anghel, a naagapad iti maikapito a kapitulo ken umuna a bersikulo ti Apocalipsis?Sungbat—Maawatantayo nga uppatda nga anghel nga imbaon ti Dios, a nakaitedan ti bileg iti uppat a paset ti daga, tapno mangisalakan iti biag ken tapno mangdadael; dagitoy dagiti addaan iti agnanayon nga ikumitda nga ipakaammoda iti tunggal pagilian, kakabsat, pagsasao, ken tattao; addaan iti bileg a mangrikep kadagiti langit, a mangpatalged iti biag, wenno mangigarangugong kadagiti lugar ti kasipngetan."
                },
                {
                    "number": 9,
                    "text": "Saludsod—Ania ti panagawattayo iti anghel nga agpangato manipud iti daya, iti maikapito a kapitulo ken maikadua a bersikulo ti Apocalipsis?Sungbat—Maawatantayo a ti anghel nga agpangato manipud iti daya ti pakaitedan iti pammatalged ti sibibiag a Dios kadagiti sangapulo-ket-dua a tribu ti Israel; gapuna, yararawna kadagiti uppat nga anghel nga addaan iti agnanayon nga ebanghelio, a kunana: Diyo dangran ti daga, uray pay ti baybay, wenno dagiti kayo, agingga a mapatalgedantayo dagiti katulongan ti Diostayo iti mugingda. Ket, no awatenyo, isu daytoy ni Elias nga umay mangummong a sangsangkamaysa kadagiti tribu ti Israel ken mangisubli kadagiti amin a banag."
                },
                {
                    "number": 10,
                    "text": "Saludsod—Anianto nga oras ti pannakatungpal dagiti banag a naagapad iti daytoy a kapitulo?Sungbat—Matungpaldanto iti maikanem a ribu a tawen, wenno iti pannakalukat ti maikanem a timbre."
                },
                {
                    "number": 11,
                    "text": "Saludsod—Ania ti panagawattayo iti pannakatimbre dagiti sangagasut ken uppat-a-pulo a ribu, manipud kadagiti amin a tribu ti Israel—sangapulo-ket-dua a ribu manipud iti tunggal tribu?Sungbat—Maawatantayo a nangato a saserdote dagiti natimbrean, a naordenan iti nasantuan nga urnos ti Dios, a mangiwanwan iti agnanayon nga ebanghelio; ta isuda dagiti naordenan manipud iti tunggal pagilian, kakabsat, pagsasao, ken tattao, babaen dagiti anghel a nakaitedan ti bileg kadagiti pagilian iti daga, a mangyeg iti kas iti kaadu ti umay iti simbaan ti Inauna."
                },
                {
                    "number": 12,
                    "text": "Saludsod—Ania ti pagawatantayo iti panaguni dagiti trumpeta, a naagapad iti maikawalo a kapitulo ti Apocalipsis?Sungbat—Maawatantayo nga iti panangaramid ti Dios iti lubong iti innem nga aldaw, ket iti maikapito nga aldaw inleppasna ti aramidna, ken pinasantona daytoy, ken kasta met a nangbukel iti tao manipud iti tapok ti daga, kasta met, nga iti rugi ti maikapito a ribu a tawen pasantuento ti Apo a Dios ti daga, ken ileppasna ti pannakaisalakan ti tao, ket ukomenna dagiti amin a banag, ken subbotennanto amin a banag, malaksid dayta awan iti babaen ti bilegna, inton matimbreannan amin a banag, iti paggibusan ti amin a banag; ken ti panaguni dagiti trumpeta dagiti pito nga anghel ti pannakaisagana ken pannakaileppas ti aramidna, iti panangrugi ti maikapito a ribu a tawen—ti pannakaisagana ti dana sakbay ti kanito a yaayna."
                },
                {
                    "number": 13,
                    "text": "Saludsod—Kaanonto ti pannakaiwakas dagiti banag, a naisurat iti maikasiam a kapitulo ti Apocalipsis?Sungbat—Maipatungpaldanto kalpasan ti pannakalukat ti maikapito a timbre, sakbay ti yaay ni Cristo."
                },
                {
                    "number": 14,
                    "text": "Saludsod—Ania ti pagawatantayo iti bassit a libro a kinnan ni Juan, a kas naagapad iti maikasangapulo a kapitulo ti Apocalipsis?Sungbat—Maawatantayo a mision, ken ordinansa, kenkuana a mangummong kadagiti tribu ti Israel; adtoy, isu daytoy ni Elias, a, kas naisurat, nasken nga umay ken mangisubli kadagiti amin a banag."
                },
                {
                    "number": 15,
                    "text": "Saludsod—Ania ti maawatan iti dua a saksi, iti maikasangapulo-ket-maysa a kapitulo ti Apocalipsis?Sungbat—Duada a propeta a mapatanorto iti pagilian dagiti Hudio kadagiti maudi nga aldaw, iti panawen ti panangisubli, ken mangipadto kadagiti Hudio kalpasan ti pannakaummongda ken pannakabangon ti siudad ti Jerusalem iti daga dagiti ammada."
                }
            ]
        },
        "/study/scriptures/dc-testament/dc/78": {
            "uri": "/study/scriptures/dc-testament/dc/78",
            "title": "Doktrina ken Katulagan 78",
            "data_type": "chapter",
            "chapter_name": "Benneg 78",
            "chapter_summary": [
                "1–4, Nasken a mangurnos ken mangbangon dagiti Santo iti pagidulinan; 5–12, Mangiturong iti pannakaisalakan ti nainsiriban a pannakaaramat dagiti sanikuada; 13–14, Nasken a nawaya ti Simbaan kadagiti naindagaan a bileg; 15–16, Agserbi ni Miguel (Adan) babaen ti panangiturong ti Nasantuan (Cristo); 17–22, Nagasat dagiti napudno, ta tawidendanto amin a banag."
            ],
            "verses": [
                {
                    "number": 1,
                    "text": "Nagsao ti Apo ken ni Joseph Smith, Jun., a kinunana: Imdengandak, kinuna ti Apo a Diosyo, dakayo a naordenan iti nangato a kinasaserdote ti simbaanko, a nangummong iti bagbagiyo a sangsangkamaysa;"
                },
                {
                    "number": 2,
                    "text": "Ket denggenyo ti pammagbaga ti nangorden kadakayo a naggapu iti ngato, a mangisao iti lapayagyo kadagiti nainsiriban a balikas, tapno mayetnag kadakayo ti pannakaisalakan iti dayta banag nga indatagyo kaniak, kinuna ti Apo a Dios."
                },
                {
                    "number": 3,
                    "text": "Ta pudno kunak kadakayo, dimtengen ti kanito, ket asidegen; ket adtoy, ken imutektekanyo, nasken nga adda timpuyog dagiti taok, iti pannakaipagna ken pannakaipasdek dagiti aramid iti pagidulinan para kadagiti nakurapay a taok, ditoy man a lugar ken iti daga ti Zion—"
                },
                {
                    "number": 4,
                    "text": "Para iti mataginayon ken agnanayon a pasdek ken urnos iti simbaanko, a mangipatungpal iti gagem, a nangikumitanyo iti bagiyo, para iti pannakaisalakan ti tao, ken iti dayag ti Amayo nga adda iti langit;"
                },
                {
                    "number": 5,
                    "text": "Tapno maipataskayo iti binglay kadagiti nailangitan a banag, wen, ken kadagiti pay naindagaan a banag, para iti pananggun-od kadagiti nailangitan a banag."
                },
                {
                    "number": 6,
                    "text": "Ta no saankayo a maipatas kadagiti naindagaan a banag saankayo a maipatas iti pananggun-od kadagiti nailangitan a banag;"
                },
                {
                    "number": 7,
                    "text": "Ta no kayatyo nga ikkankayo iti lugar iti celestial a lubong, nasken nga isaganayo ti bagbagiyo babaen ti panangaramidyo kadagiti banag nga imbilinko ken kinalikagumak kadakayo."
                },
                {
                    "number": 8,
                    "text": "Ket ita, pudno kastoy ti kinuna ti Apo, nasken a maaramid ti amin a banag iti dayagko, babaen kadakayo a nagkaykaysa iti daytoy nga urnos;"
                },
                {
                    "number": 9,
                    "text": "Wenno, iti sabali a pannao, nasken nga iwanwan ni katulongak a Newel K. Whitney ken ni katulongak a Joseph Smith, Jun., ken ni katulongak a Sidney Rigdon dagiti santo nga adda iti Zion;"
                },
                {
                    "number": 10,
                    "text": "No saan gamgamen ni Satanas a yadayo ti puspusoda iti kinapudno, tapno agbalinda a bulsek ket dida maawatan dagiti banag a naisagana a para kadakuada."
                },
                {
                    "number": 11,
                    "text": "Gapuna, bilinenkayo, a mangisagana ken mangurnos iti bagbagiyo babaen ti pammatalged wenno agnanayon a katulagan a saan a malabsing."
                },
                {
                    "number": 12,
                    "text": "Ket asino man nga aglabsing pukawennanto ti akemna ken sasaadenna iti simbaan, mayawatto a pagrennekan ni Satanas agingga iti aldaw ti pannakasubbot."
                },
                {
                    "number": 13,
                    "text": "Adtoy, daytoy ti panagsagana nga insaganak kadakayo, ken ti pamuon, ken ti pagarigan nga itedko kadakayo, a pakatungpalanyo kadagiti bilin nga itedko kadakayo;"
                },
                {
                    "number": 14,
                    "text": "A babaen ti tulongko, iti laksid dagiti panagtutuok a maigabsuon kadakayo, tapno agtalinaed a nawaya ti simbaan kadagiti amin a naparsua iti sirok ti celestial a lubong;"
                },
                {
                    "number": 15,
                    "text": "Tapno matun-oyyo ti korona a naisagana a para kadakayo, ket maaramidda nga agturay kadagiti adu a pagarian, kinuna ti Apo a Dios, ti Naespirituan iti Zion, a nangipasdek kadagiti pamuon iti Adan-ondi-Ahman;"
                },
                {
                    "number": 16,
                    "text": "A nangtuding ken ni Miguel a prinsipeyo, ken nangipasdek kadagiti dapanna, ken nangitayok kenkuana iti ngato, ken intedna kenkuana dagiti tulbek ti pannakaisalakan babaen ti panangiwanwan ken panangiturong ti Naespirituan, nga awanan ti rugi dagiti aldaw wenno gibus ti biag."
                },
                {
                    "number": 17,
                    "text": "Pudno, pudno, kunak kadakayo, babassitkayo nga ubbing, ket diyo pay la maawatan no kasano ti kinaindaklan dagiti bendision ti Ama nga adda kadagiti imana ken insaganana kadakayo;"
                },
                {
                    "number": 18,
                    "text": "Ket diyo pay la kabaelan amin a banag ita; nupay kasta, agragsakkayo, ta iturongkayo. Kukuayo ti pagarian ken dagiti paraburna, ken kukuayo pay dagiti kinabaknang ti kinaagnanayon."
                },
                {
                    "number": 19,
                    "text": "Ket isu nga umawat iti amin a banag a siyayaman maidaydayawto; ket mainayonto kenkuana dagiti banag iti daytoy a daga, iti maminggasut, wen, ad-adu pay."
                },
                {
                    "number": 20,
                    "text": "Gapuna, aramidenyo dagiti banag nga imbilinko kadakayo, kinuna ti Mannubbotyo, nga isu ti Anak nga Ahman, a mangisagana iti amin a banag sakbay nga alaennakayo;"
                },
                {
                    "number": 21,
                    "text": "Ta dakayo ti simbaan ti Inauna, ket itayabnakayonto iti ulep, ket itedna iti tunggal tao ti binglayna."
                },
                {
                    "number": 22,
                    "text": "Ket isu a napudno ken masirib nga agaywan agtawidto iti amin a banag. Amen."
                }
            ]
        },
        "/study/scriptures/dc-testament/dc/79": {
            "uri": "/study/scriptures/dc-testament/dc/79",
            "title": "Doktrina ken Katulagan 79",
            "data_type": "chapter",
            "chapter_name": "Benneg 79",
            "chapter_summary": [
                "1–4, Natudingan ni Jared Carter a mangikasaba iti ebanghelio babaen ti Mangliwliwa."
            ],
            "verses": [
                {
                    "number": 1,
                    "text": "Pudno kunak kadakayo, a pagayatak a nasken a mapan manen ni katulongak a Jared Carter kadagiti pagilian iti dumaya, iti tunggal lugar, ken iti tunggal siudad, iti bileg ti panangorden a nakaordenanna, a mangipakdaar kadagiti napintas a damag a siraragsak, nga isu ti agnanayon nga ebanghelio."
                },
                {
                    "number": 2,
                    "text": "Ket ibaonkonto kenkuana ti Mangliwliwa, a mangisuronto kenkuana iti kinapudno ken iti dana a pagturonganna;"
                },
                {
                    "number": 3,
                    "text": "Ket no la ketdi napudno, koronaakto manen iti dawa."
                },
                {
                    "number": 4,
                    "text": "Gapuna, pagragsakem ti pusom, katulongak a Jared Carter, ket saanka nga agdanag, kinuna ti Apom, nga isu ni Jesucristo. Amen."
                }
            ]
        },
        "/study/scriptures/dc-testament/dc/80": {
            "uri": "/study/scriptures/dc-testament/dc/80",
            "title": "Doktrina ken Katulagan 80",
            "data_type": "chapter",
            "chapter_name": "Benneg 80",
            "chapter_summary": [
                "1–5, Natudingan da Stephen Burnett ken Eden Smith a mangasaba iti sadino man a lugar a kayatda."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo kenka katulongak nga Stephen Burnett: Mapanka, mapanka iti lubong ket ikasabam ti ebanghelio iti tunggal parsua nga umasideg babaen ti aweng ti timekmo."
                },
                {
                    "number": 2,
                    "text": "Ket no la ketdi tarigagayam ti kaduam, itdek kenka ti katulongak a ni Eden Smith."
                },
                {
                    "number": 3,
                    "text": "Gapuna, mapanka ket ikasabam ti ebangheliok, iti man amianan wenno iti abagatan, iti daya wenno iti laud, saan a nasken no sadino, ta saanka nga agbiddut."
                },
                {
                    "number": 4,
                    "text": "Ngarud, ipakdaarmo dagiti banag a nangngegmo, ket pudno a mamatika, ken ammom nga agpayso."
                },
                {
                    "number": 5,
                    "text": "Adtoy, daytoy ti pagayatanna a nangtuding kenka, ti Mannubbotmo, nga isu ni Jesucristo. Amen."
                }
            ]
        },
        "/study/scriptures/dc-testament/dc/81": {
            "uri": "/study/scriptures/dc-testament/dc/81",
            "title": "Doktrina ken Katulagan 81",
            "data_type": "chapter",
            "chapter_name": "Benneg 81",
            "chapter_summary": [
                "1–2, Iggem a kanayon ti Umuna a Panguluen dagiti tulbek ti pagarian; 3–7, No napudno ni Frederick G. Williams iti panagserbina, maaddaanto iti agnanayon a biag."
            ],
            "verses": [
                {
                    "number": 1,
                    "text": "Pudno, pudno, kunak kenka katulongak a Frederick G. Williams; Denggem ti timek ti agsasao, iti balikas ti Apo a Diosmo, ket imdengam ti akem a naituding kenka, nga isu ti panagbalinmo a nangato a saserdote iti simbaanko, ken mamalbalakad iti katulongak a ni Joseph Smith, Jun.;"
                },
                {
                    "number": 2,
                    "text": "Kenkuana intedko dagiti tulbek ti pagarian, a kanayon nga agpaay iti Panguluen ti Nangato a Kinasaserdote:"
                },
                {
                    "number": 3,
                    "text": "Ngarud, pudno a bigbigek ken bendisionakto isuna, ken uray sika, no la ketdi napudnoka iti panamagbagam, iti takem nga intudingko kenka, a kanayon nga agkararag, a napigsa ken naimpusuan, iti tallaong wenno iti nalimed, kasta met iti panagserbim iti panangipakdaarmo iti ebanghelio iti daga dagiti sibibiag, ken kadagiti kabsatmo."
                },
                {
                    "number": 4,
                    "text": "Ket iti panangaramidmo kadagitoy a banag aramidemto ti kasayaatan kadagiti padam a nabiag, ket itandudom ti dayagna nga isu ti Apom."
                },
                {
                    "number": 5,
                    "text": "Gapuna, agtalinaedka a napudno; aramidem dagiti naitudingko kenka a takem; saranayem dagiti nakapsut, itag-aymo dagiti ima dagiti maidasay, ken patibkerem dagiti nalupoy a tumeng."
                },
                {
                    "number": 6,
                    "text": "Ket no napudnoka agingga iti panungpalan magun-odmonto ti korona ti saan nga ipapatay, ken agnanayon a biag kadagiti mansion nga insaganak iti balay ti Amak."
                },
                {
                    "number": 7,
                    "text": "Adtoy, ken imutektekam, dagitoy dagiti balikas ti Alpha ken Omega, nga isu ni Jesucristo. Amen."
                }
            ]
        },
        "/study/scriptures/dc-testament/dc/82": {
            "uri": "/study/scriptures/dc-testament/dc/82",
            "title": "Doktrina ken Katulagan 82",
            "data_type": "chapter",
            "chapter_name": "Benneg 82",
            "chapter_summary": [
                "1–4, No adu ti maited, adu met ti kasapulan; 5–7, Agari ti sipnget iti lubong; 8–13, Maragsakan ti Apo no aramidentayo ti ibagana; 14–18, Nasken a mapapintas ken mapasanto pay ti Zion; 19–24, Nasken a tun-oyen ti tunggal tao ti pagsayaatan ti padana a tao."
            ],
            "verses": [
                {
                    "number": 1,
                    "text": "Pudno, pudno, kunak kadakayo, a katulongak, a no la ket napakawanyon ti basol ti tunggal maysa, siak, nga Apo, pakawanenkayo."
                },
                {
                    "number": 2,
                    "text": "Nupay kasta, adda kadakayo ti nalabes ti panagbasolna; wen, nagbasolkayo amin; ngem pudno kunak kadakayo, agannadkayo manipud ita, ket liklikanyo ti agbasol, no saan nadagsen a pangngeddeng ti maituon kadagiti uloyo."
                },
                {
                    "number": 3,
                    "text": "Ta isu nga adu ti naited adu met ti kasapulan; ket isu a nagbasol iti nabilbileg a lawag umawatto iti nakarkaro a pannakadusa."
                },
                {
                    "number": 4,
                    "text": "Umawagkayo iti naganko para kadagiti paltiing, ket itedko ida kadakayo; ket no saanyo a tungpalen dagiti saok, nga itedko kadakayo, agbalinkayo a managbasol; ket ti linteg ken panangukom ti dusa a maikappeng iti paglintegak."
                },
                {
                    "number": 5,
                    "text": "Ngarud, ania man ti sawek iti maysa sawek iti amin: Agalibtakkayo, ta isaksaknap ti kabusor ti masakupanna, ket agari ti sipnget;"
                },
                {
                    "number": 6,
                    "text": "Ket sumged ti pungtot ti Dios a maibusor kadagiti agindeg iti daga; ket awan ti agaramid iti naimbag, ta simmiasi ti amin."
                },
                {
                    "number": 7,
                    "text": "Ket ita, pudno kunak kadakayo, siak ti Apo, saankayo a pabasolen; mapankayo iti ayoyo ket saankayon nga agbasol; ngem iti dayta kararua nga agbasol ti pagsublian dagiti sigud a basol, kinuna ti Apo a Diosyo."
                },
                {
                    "number": 8,
                    "text": "Ket manen, kunak kadakayo, ikkankayo iti baro a bilin, tapno maawatanyo ti pagayatak maipanggep kadakayo;"
                },
                {
                    "number": 9,
                    "text": "Wenno, iti sabali a pannao, iwanwankayo no kasano ti panagtignayyo iti sangok, tapno agbalin a pakaisalakananyo."
                },
                {
                    "number": 10,
                    "text": "Siak, ti Apo, ikarik nga aramidek ti sawek no agtungpalkayo; ngem no diyo tungpalen ti sawek, awan ti kariyo."
                },
                {
                    "number": 11,
                    "text": "Ngarud, pudno kunak kadakayo, a nasken a sangsangkamaysa dagiti katulongak a da Edward Partridge ken Newel K. Whitney, A. Sidney Gilbert ken Sidney Rigdon, ken ti katulongak a ni Joseph Smith, ken ni John Whitmer ken Oliver Cowdery, ken W.W. Phelps ken Martin Harris babaen ti tulag ken katulagan a saan a malabsing babaen ti panagbasol, malaksid no mayetnag a dagus ti panangukom, kadagiti sumagmamano nga agaywan—"
                },
                {
                    "number": 12,
                    "text": "A mangasikaso iti pagimbagan dagiti nakurapay, ken amin a banag a maipanggep iti kamkameng ti pagobispuan iti man daga ti Zion ken iti daga ti Kirtland;"
                },
                {
                    "number": 13,
                    "text": "Ta naikkak-pategen ti daga ti Kirtland iti bukodko a panawen para iti pagimbagan dagiti santo ti Kangatuan, ken para iti istaka ti Zion."
                },
                {
                    "number": 14,
                    "text": "Ta nasken a mapapintas ti Zion, ken mapasanto; nasken a mapalawa dagiti beddengna; nasken a mapapigsa dagiti istakana; wen, pudno kunak kadakayo, nasken a tumakder ti Zion ken agaruat kadagiti napintas a pagan-anay."
                },
                {
                    "number": 15,
                    "text": "Ngarud, itedko daytoy a bilin kadakayo, tapno pagkakappengenyo ti bagbagiyo iti daytoy a katulagan, ket maaramidto a maibatay kadagiti paglintegan ti Apo."
                },
                {
                    "number": 16,
                    "text": "Adtoy, nainsiriban met ditoy kaniak para iti pagimbaganyo."
                },
                {
                    "number": 17,
                    "text": "Ket agpapataskayo, wenno iti sabali a pannao, addaankayo iti agpapatas a kalintegan kadagitoy a pagsanikuaan, para iti pagimbagan iti panangiwanwan iti pagsayaatan dagiti aywanyo, tunggal tao a maibatay kadagiti kayatna ken kasapulanna, no la ketdi nainkalintegan ti kayatna—"
                },
                {
                    "number": 18,
                    "text": "Ket amin daytoy para iti pagimbagan ti simbaan ti sibibiag a Dios, tapno mapasayaat ti tunggal tao ti gamengna, tapno makagun-od ti tunggal tao iti sabali a gameng, wen, uray pay iti maminggasut, a maikabil iti pagidulinan ti Apo, tapno agbalin a kukua ti sibubukel a simbaan—"
                },
                {
                    "number": 19,
                    "text": "Tunggal tao a maseknan iti pagimbagan ti padana a tao, ken mangaramid iti amin a banag a naitalimudok dagiti matana iti dayag ti Dios."
                },
                {
                    "number": 20,
                    "text": "Daytoy urnos nga intudingko nga agnanayon nga urnos kadakayo, ken kadagiti sumarsaruno kadakayo, no la ketdi saankayo nga agbasol."
                },
                {
                    "number": 21,
                    "text": "Ket ti kararua nga agbasol iti maibusor iti daytoy a katulagan, ken mangpatangken iti pusona a maibusor iti daytoy, makednganto a maibatay kadagiti paglintegan ti simbaanko, ken mayawat a pagrennekan ni Satanas agingga iti aldaw ti pannakasubbot."
                },
                {
                    "number": 22,
                    "text": "Ket ita, pudno kunak kadakayo, ket nainsiriban daytoy, makigayyemkayo kadagiti nabaknang iti kinikillo nga aramid, ket saandakayo a dadaelen."
                },
                {
                    "number": 23,
                    "text": "Ibatiyo laeng kaniak ti panangukom, ta kukuak ket bayadakto. Adda koma kadakayo ti kappia; agtultuloy ti bendisionko kadakayo."
                },
                {
                    "number": 24,
                    "text": "Ta kukuayo pay laeng ti pagarian, ket agnanayonto, no saankayo nga agkamtud iti kinatibkeryo. Pudno a kasta. Amen."
                }
            ]
        },
        "/study/scriptures/dc-testament/dc/83": {
            "uri": "/study/scriptures/dc-testament/dc/83",
            "title": "Doktrina ken Katulagan 83",
            "data_type": "chapter",
            "chapter_name": "Benneg 83",
            "chapter_summary": [
                "1–4, Adda kalintegan dagiti babbai ken ubbing nga abastuan ida dagiti assawa ken ammada; 5–6, Adda kalintegan dagiti balo ken ulila nga abastuan ida ti Simbaan."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo, a mainayon kadagiti paglintegan ti simbaan maipanggep kadagiti babbai ken ubbing, dagiti kameng ti simbaan, a nakapukaw kadagiti assawa wenno ammada;"
                },
                {
                    "number": 2,
                    "text": "Adda kalintegan dagiti babbai nga abastuan ida dagiti assawada, agingga a maala dagiti assawada; ket no saanda a managbasol aywanan ida ti simbaan."
                },
                {
                    "number": 3,
                    "text": "Ket no saanda a napudno saan nga aywanan ida ti simbaan; ngem adda pay la kalinteganda kadagiti tawidda a maibatay kadagiti paglintegan ti daga."
                },
                {
                    "number": 4,
                    "text": "Adda kalintegan dagiti amin nga ubbing nga abastuan ida dagiti nagannak kadakuada agingga a madanonda ti umdas a tawenda."
                },
                {
                    "number": 5,
                    "text": "Ket kalpasan dayta, adda kalinteganda iti simbaan, wenno iti sabali a pannao iti pagidulinan ti Apo, no awan ti maited dagiti nagannak kadakuada a tawid."
                },
                {
                    "number": 6,
                    "text": "Ket matarawidwidanto ti pagidulinan babaen dagiti itulong ti simbaan; ket masaranayto dagiti balo ken ulila, a kas met kadagiti nakurapay. Amen."
                }
            ]
        },
        "/study/scriptures/dc-testament/dc/84": {
            "uri": "/study/scriptures/dc-testament/dc/84",
            "title": "Doktrina ken Katulagan 84",
            "data_type": "chapter",
            "chapter_name": "Benneg 84",
            "chapter_summary": [
                "1–5, Mabangonto ti Baro a Jerusalem ken ti templo iti Missouri; 6–17, Maited ti panagsasaganad ti kinasaserdote manipud ken ni Moises agingga ken ni Adan; 18–25, Ti nangatngato a kinasaserdote ti mangannong kadagiti ordinansa ti ebanghelio; 26–32, Ti nababbaba a kinasaserdote ti mangannong iti pangisagana nga ebanghelio; 33–44, Magun-od dagiti tao ti agnanayon a biag babaen ti sapata ken katulagan ti kinasaserdote; 45–53, Lawlawagan ti Espiritu ni Cristo dagiti tao, ket agpannuray ti lubong iti basol; 54–61, Nasken nga ipaneknek dagiti Santo dagiti banag a naawatda; 62–76, Ikasabada ti ebanghelio, ket sumarunonto dagiti tanda; 77–91, Mapan dagiti elder nga awanan iti petaka wenno maleta, ket ti Apo ti makaammo iti kasapulanda; 92–97, Angol ken lunod ti agur-uray kadagiti saan a mamati iti ebanghelio; 98–102, Ti baro a kanta iti pannakasubbot ti Zion; 103–110, Pagakamenyo ti tunggal tao iti takemna ket agtrabaho iti pagrebbenganna; 111–120, Ipakdaar dagiti katulongan ti Apo ti makarimon nga aramid ti liday kadagiti maudi nga aldaw."
            ],
            "verses": [
                {
                    "number": 1,
                    "text": "Ti paltiing ni Jesucristo iti katulonganna a ni Joseph Smith, Jun., ken innem nga elder, iti panamagkaykaysada iti puspusoda ken panangipukkawda iti timekda iti ngato."
                },
                {
                    "number": 2,
                    "text": "Wen, ti balikas ti Apo maipanggep iti simbaanna, a naipasdek kadagiti maudi nga aldaw para iti pannakaisubli dagiti taona, kas nasaona babaen ti ngiwat dagiti propetana, ken iti pannakaummong dagiti santona nga agtakder iti Bantay Zion, nga isunto ti siudad ti Baro a Jerusalem."
                },
                {
                    "number": 3,
                    "text": "Ti siudad a pagbangonanto, manipud iti solar ti templo, nga intuding ti ramay ti Apo, kadagiti beddeng iti lumaud ti Estado ti Missouri, ken indaton ti ima ni Joseph Smith, Jun., ken dadduma pay a nakaay-aywan ti Apo."
                },
                {
                    "number": 4,
                    "text": "Pudno daytoy a balikas ti Apo, a mabangonto ti siudad a Baro a Jerusalem babaen ti panaguummong dagiti santo, manipud iti daytoy a lugar, nga isu ti lugar ti templo, a pakaipatakderanto ti templo iti daytoy a kaputotan."
                },
                {
                    "number": 5,
                    "text": "Ta pudno a saan a matay amin daytoy a kaputotan agingga a mabangon ti balay a para iti Apo, ken sumalukob ti ulep iti daytoy, ulep nga isunto ti dayag ti Apo, a mangpunnonto iti balay."
                },
                {
                    "number": 6,
                    "text": "Ket dagiti annak ni Moises, a maibatay iti Nasantuan a Kinasaserdote nga inawatna babaen ti ima ti katuganganna a lalaki, a ni Jetro;"
                },
                {
                    "number": 7,
                    "text": "Ket inawat ni Jetro daytoy babaen ti ima ni Caleb;"
                },
                {
                    "number": 8,
                    "text": "Ket inawat ni Caleb daytoy babaen ti ima ni Eliu;"
                },
                {
                    "number": 9,
                    "text": "Ket ni Eliu babaen ti ima ni Jeremias;"
                },
                {
                    "number": 10,
                    "text": "Ket ni Jeremias babaen ti ima ni Gad;"
                },
                {
                    "number": 11,
                    "text": "Ket ni Gad babaen ti ima ni Isaias;"
                },
                {
                    "number": 12,
                    "text": "Ket inawat ni Isaias daytoy babaen ti ima ti Dios."
                },
                {
                    "number": 13,
                    "text": "Nagbiag met ni Isaias idi panawen ni Abraham, ken nabendisionan kenkuana—"
                },
                {
                    "number": 14,
                    "text": "Nga inawat ni Abraham ti kinasaserdote manipud ken ni Melchizedek, a nangawat iti daytoy babaen ti kapuonan dagiti ammana, nga agingga ken ni Noe;"
                },
                {
                    "number": 15,
                    "text": "Ket manipud ken ni Noe agingga ken ni Enoc, babaen ti kapuonan dagiti ammada;"
                },
                {
                    "number": 16,
                    "text": "Ken manipud ken ni Enoc agingga ken ni Abel, a napapatay babaen ti pannakikunsabo ti kabsatna, nga immawat iti kinasaserdote babaen dagiti bilin ti Dios, babaen ti ima ti amana a ni Adan, nga isu ti immuna a tao—"
                },
                {
                    "number": 17,
                    "text": "Ti kinasaserdote a nagtultuloy iti simbaan ti Dios iti amin a kaputotan, nga awanan iti punganay nga aldaw wenno ngudo ti tawen."
                },
                {
                    "number": 18,
                    "text": "Ket pinatalgedan met ti Apo ti kinasaserdote ken ni Aaron ken dagiti bukelna, iti intero a kaputotanda, ti kinasaserdote a nagtultuloy met ken maikappeng iti agnanayon iti kinasaserdote a mainaig iti kasantuan nga arnos ti Dios."
                },
                {
                    "number": 19,
                    "text": "Ket annongen daytoy nabilbileg a kinasaserdote ti ebanghelio ken iggemna ti tulbek dagiti kinadatdatlag ti pagarian, nga isu ti tulbek ti pannakaammo ti Dios."
                },
                {
                    "number": 20,
                    "text": "Ngarud, kadagiti ordinansa iti daytoy, naipakita ti bileg ti kinadios."
                },
                {
                    "number": 21,
                    "text": "Ket no awan dagiti ordinansa iti daytoy, ken ti panangituray ti kinasaserdote, saan a maipakita ti bileg ti kinadios kadagiti tao iti lasag;"
                },
                {
                    "number": 22,
                    "text": "Ta no awan daytoy awan ti tao a makakita iti rupa ti Dios, nga isu ti Ama, ken sibibiag."
                },
                {
                    "number": 23,
                    "text": "Ita nalawag nga insuro daytoy a Moises kadagiti ubbing ti Israel iti langalang, ket dinawatna a sireregta a mapasanto dagiti taona tapno maimutektekanda ti rupa ti Dios;"
                },
                {
                    "number": 24,
                    "text": "Ngem pinatangkenda ti puspusoda ket dida mabaelan ti kaaddana; ngarud, iti pungtot ti Apo, ta naaronan ti gurana kadakuada, nakaro a dida pakastrekan iti paginanaanna bayat ti kaaddada iti langalang, a daytoy a panaginana isu ti pakabuklan ti dayagna."
                },
                {
                    "number": 25,
                    "text": "Ngarud, inruarna ni Moises iti ikubda, ken kasta met ti Nasantuan a Kinasaserdote;"
                },
                {
                    "number": 26,
                    "text": "Ket nagtultuloy ti nababbaba a kinasaserdote, ti kinasaserdote nga agiggem iti tulbek ti panagserserbi dagiti anghel ken ti pangisagana nga ebanghelio;"
                },
                {
                    "number": 27,
                    "text": "Nga ebanghelio nga isu ti ebanghelio ti panagbabawi ken panagbuniag, ken ti pannakaugas dagiti basol, ken ti paglintegan dagiti nailubongan a bilin, nga iti pungtot ti Apo imbilinna a maituloy iti balay ni Aaron kadagiti annak ti Israel agingga a napunno ni Juan, a tinaripato ti Dios, iti Espiritu Santo manipud iti saklulo ti inana."
                },
                {
                    "number": 28,
                    "text": "Ta nabuniagan idi ubing pay, ken inordenan ti anghel ti Dios idi walo nga aldawna pay laeng iti daytoy a bileg, a mangparmek iti pagarian dagiti Hudio, ken manglinteg iti dana ti Apo iti imatang dagiti taona, a mangisagana kadakuada iti yaay ti Apo, a dayta nga ima ti nakaitedan ti amin a bileg."
                },
                {
                    "number": 29,
                    "text": "Ket manen, napateg a nayon iti nangato a kinasaserdote dagiti takem ti elder ken ti obispo."
                },
                {
                    "number": 30,
                    "text": "Ket manen, napateg a nayon iti nababbaba a kinasaserdote dagiti takem ti maestro ken ti diakono, a kinasaserdote a naipatalged ken ni Aaron ken dagiti annakna a lallaki."
                },
                {
                    "number": 31,
                    "text": "Ngarud, kas nasaokon maipanggep kadagiti lallaki nga annak ni Moises—ta dagiti lallaki nga annak ni Moises ken kasta met dagiti lallaki nga annak ni Aaron mangidatondanto iti mabalin a maidaton ken sakripisio iti balay ti Apo, balay a mabangonto iti Apo iti daytoy a kaputotan, iti naikkan-pateg a disso a naitudingkon—"
                },
                {
                    "number": 32,
                    "text": "Ket mapnonto dagiti lallaki nga annak ni Moises ken ni Aaron iti dayag ti Apo, iti Bantay Zion iti balay ti Apo, a dakayo dagita lallaki nga annak; ken kasta met nga adu kadakuada ti tinudingak ken imbaonko a mangbangon iti simbaanko."
                },
                {
                    "number": 33,
                    "text": "Ta asino man a napudno iti pananggun-odda kadagitoy dua a kinasaserdote a nasaokon, ken mangipateg iti akemda, pasantuen ti Espiritu iti pannakapabaro dagiti bagida."
                },
                {
                    "number": 34,
                    "text": "Agbalinda nga annak ni Moises ken ni Aaron ken bukel ni Abraham, ken simbaan ken pagarian, ken pili ti Dios."
                },
                {
                    "number": 35,
                    "text": "Ken kasta met nga asino man nga umawat iti daytoy a kinasaserdote awatennak, kinuna ti Apo;"
                },
                {
                    "number": 36,
                    "text": "Ta isu nga umawat kadagiti katulongak awatennak;"
                },
                {
                    "number": 37,
                    "text": "Ket isu nga umawat kaniak awatenna ti Amak;"
                },
                {
                    "number": 38,
                    "text": "Ket isu nga umawat iti Amak awatenna ti pagarian ti Amak; ngarud amin nga adda iti Amak maitedto kenkuana."
                },
                {
                    "number": 39,
                    "text": "Ket maibatay daytoy iti sapata ken katulagan nga agpaay iti kinasaserdote."
                },
                {
                    "number": 40,
                    "text": "Ngarud, amin nga umawat iti kinasaserdote, awatenda daytoy sapata ken katulagan ti Amak, a dina malabsing, wenno magaraw."
                },
                {
                    "number": 41,
                    "text": "Ngem asino man nga aglabsing iti daytoy a katulagan kalpasan ti panangawatna, ket sangsangkapaminsan ti panangtallikudna, awanto ti pannakapakawan dagiti basolna iti daytoy a lubong wenno iti lubong nga umay."
                },
                {
                    "number": 42,
                    "text": "Ket ay-ayto amin dagiti saan nga umay iti daytoy a kinasaserdote nga inawatyo, nga ipatalgedko ita kadakayo nga adda iti daytoy nga aldaw, babaen ti bukodko a timek nga agtaud iti langit; ken kasta met a nayawatkon kadagiti nailangitan a pangen ken anghelko ti panangaywanda kadakayo."
                },
                {
                    "number": 43,
                    "text": "Ket itedko ti bilin kadakayo ita nga agannad iti bagbagiyo, a mangipasnek a dumngeg kadagiti balikas ti agnanayon a biag."
                },
                {
                    "number": 44,
                    "text": "Ta agbiagkayonto iti tunggal balikas nga agaon iti ngiwat ti Dios."
                },
                {
                    "number": 45,
                    "text": "Ta kinapudno ti balikas ti Apo, ket silaw ti ania man a kinapudno, ket Espiritu ti ania man a silaw, nga isu ti Espiritu ni Jesucristo."
                },
                {
                    "number": 46,
                    "text": "Ket ikkan ti Espiritu iti silaw ti tunggal tao nga umay iti lubong; ket lawlawagan ti Espiritu ti tunggal tao babaen ti lubong, a dumngeg iti timek ti Espiritu."
                },
                {
                    "number": 47,
                    "text": "Ket tunggal maysa a dumngeg iti timek ti Espiritu umasideg iti Dios, nga isu ti Ama."
                },
                {
                    "number": 48,
                    "text": "Ket isuro ti Ama kenkuana ti katulagan a pinabarona ken impatalgedna kadakayo, a naipatalged kadakayo para iti pagimbaganyo, ken saan la a para iti pagimbaganyo, ngem para iti pagimbagan ti sangalubongan."
                },
                {
                    "number": 49,
                    "text": "Ket nagsadag ti sangalubongan iti basol, ket nagasug iti kasipngetan ken iti panangadipen ti basol."
                },
                {
                    "number": 50,
                    "text": "Ket babaen daytoy maammuanyo nga adipenda iti basol, gapu ta saanda nga umasideg kaniak."
                },
                {
                    "number": 51,
                    "text": "Ta asino man a di umasideg kaniak adipen ti basol."
                },
                {
                    "number": 52,
                    "text": "Ket asino man a di umawat iti timekko saanna a mailasin ti timekko, ket saan a para kaniak."
                },
                {
                    "number": 53,
                    "text": "Ket babaen daytoy maam-ammuanyo ti nalinteg manipud iti nadangkes, ken agasug itan ti sangalubongan iti basol ken iti kasipngetan uray itan."
                },
                {
                    "number": 54,
                    "text": "Ket nasipngetan ti pampanunotyo iti napalabas gapu iti diyo panamatpati, ken gapu ta tinagtagilag-anyo dagiti banag nga inawatyo—"
                },
                {
                    "number": 55,
                    "text": "Dayta kinaparammag ken kinaawan ti pammati ti nangiturong iti sibubukel a simbaan iti pakakedngan."
                },
                {
                    "number": 56,
                    "text": "Ket naipataw daytoy a pakakedngan kadagiti annak ti Zion, uray pay ti amin."
                },
                {
                    "number": 57,
                    "text": "Ket agtalinaeddanto iti daytoy a pakakedngan agingga nga agbabawida ken malagipda ti baro a katulagan, nga isu ti Libro ni Mormon ken dagiti sigud a bilin nga intedko kadakuada, saan laeng nga iti sao, ngem aramidenda a maibatay iti insuratko—"
                },
                {
                    "number": 58,
                    "text": "A mangidatagda iti bunga para iti pagarian ti Ama; no saan agtalinaed ti panagsagaba ket mayetnag ti panangukom kadagiti annak ti Zion."
                },
                {
                    "number": 59,
                    "text": "Ta mansaanto kadi dagiti annak iti pagarian ti nasantuan a daga? Pudno, kunak kadakayo, Saan."
                },
                {
                    "number": 60,
                    "text": "Pudno, pudno, kunak kadakayo a dumdumngeg ita kadagiti balikasko, nga isu ti timekko, mabendisionankayo no la ketdi awatenyo dagitoy a banag;"
                },
                {
                    "number": 61,
                    "text": "Ta pakawanekto dagiti basolyo iti daytoy a bilin—tapno agtalinaedkayo a natibker iti pampanunotyo a sipapasnek ken iti espiritu ti kararag, iti panangiburayyo iti pammaneknek iti sangalubongan kadagiti banag a naisao kadakayo."
                },
                {
                    "number": 62,
                    "text": "Ngarud, mapankayo iti sangalubongan; ket maibaonkayo iti ania man a lugar a diyo pakapanan, tapno maitedyo ti pammaneknek iti sangalubongan iti tunggal parsua."
                },
                {
                    "number": 63,
                    "text": "Ket kas nasaok kadagiti apostolko, a kas iti ibagak kadakayo, ta dakayo ti apostolko, a kas dagiti nangato a saserdote ti Dios; dakayo ti inted kaniak ti Amak; dakayo ti gagayyemko;"
                },
                {
                    "number": 64,
                    "text": "Ngarud, sawek manen kadakayo a kas ti naibagakon kadagiti apostolko, a tunggal kararua a mamati kadagiti balikasyo, ken mabuniagan babaen iti danum para iti pannakaugas ti basbasol, awatennanto ti Espiritu Santo."
                },
                {
                    "number": 65,
                    "text": "Ket sarunuento dagitoy a tanda dagiti mamati—"
                },
                {
                    "number": 66,
                    "text": "Babaen ti naganko agaramiddanto iti adu a nakakaskasdaaw nga aramid;"
                },
                {
                    "number": 67,
                    "text": "Babaen ti naganko paksiatendanto dagiti sairo;"
                },
                {
                    "number": 68,
                    "text": "Babaen ti naganko agasandanto dagiti masaksakit;"
                },
                {
                    "number": 69,
                    "text": "Babaen ti naganko luktandanto dagiti mata dagiti bulsek, ken ikkatenda ti sullat dagiti lapayag dagiti tuleng;"
                },
                {
                    "number": 70,
                    "text": "Ket agbalikasto ti dila dagiti umel;"
                },
                {
                    "number": 71,
                    "text": "Ket no addanto man tao a mangsabidong kadakuada saandanto a madangran;"
                },
                {
                    "number": 72,
                    "text": "Ket awanto ti bileg ti gita ti uleg a mangdangran kadakuada."
                },
                {
                    "number": 73,
                    "text": "Ngem itedko kadakuada ti bilin, a saandanto a pagpannakkel dagitoy a banag, wenno irakurak iti lubong; ta naited dagitoy a banag kadakayo a para iti pagimbagan ken pannakaisalakanyo."
                },
                {
                    "number": 74,
                    "text": "Pudno, pudno, kunak kadakayo, isuda a di mamati kadagiti balikasyo, ket saan a mabuniagan iti danum babaen ti naganko, para iti pannakaugas ti basbasolda, tapno maawatda ti Espiritu Santo, mailunodto, ket saandanto a makaumay iti pagarian ti Amak a yanmi iti Amak."
                },
                {
                    "number": 75,
                    "text": "Ket daytoy a paltiing kadakayo, ken bilin, maipatungpal manipud iti daytoy a kanito iti sangalubongan, ket maidiayanto ti ebanghelio kadagiti amin a di immawat iti daytoy."
                },
                {
                    "number": 76,
                    "text": "Ngem, pudno kunak kadagiti amin a nakaitedan ti pagarian—manipud kadakayo a nasken a maikasabanto kadakuada, tapno agbabawidanto kadagiti napalabas a dakes nga aramidda; ta maungtandanto iti dakes a panagpuspuso a di panamatpati, ken dagiti kabsatyo iti Zion gapu iti panagsukirda kadakayo idi imbaonkayo."
                },
                {
                    "number": 77,
                    "text": "Ket kunak manen kadakayo, gagayyemko, ta manipud ita awagankayon iti gagayyem, nasken unay nga itedko kadakayo daytoy a bilin, tapno agbalinkayo a kas kadagiti gayyemko kadagidi aldaw a kaaddak kadakuada, nga agdaldaliasat a mangikasaba iti ebanghelio babaen ti bilegko;"
                },
                {
                    "number": 78,
                    "text": "Ta imbilinko kadakuada a di mangitugot iti petaka wenno maleta, wenno uray dua nga amerikana."
                },
                {
                    "number": 79,
                    "text": "Adtoy, ibaonkayo a mangsubok iti lubong, ket maikari ti agtrabaho a matangdanan."
                },
                {
                    "number": 80,
                    "text": "Ket asino man a tao a mapanto mangikasaba iti daytoy nga ebanghelio ti pagarian, ken saan nga agkamtud a mangituloy a napudno kadagiti amin a banag, saanto a mabannog ti panunotna, wenno masipngetan, uray pay ti bagina, piskel, wenno nagsusuopan; ket awanto ti buokna a matnag a di madlaw. Ket saandanto a mabisinan, wenno mawawan."
                },
                {
                    "number": 81,
                    "text": "Ngarud, diyo panunoten ti sumaruno nga aldaw, no ania ti kanenyonto, wenno ti inumenyonto, wenno anianto ti paglupotyo."
                },
                {
                    "number": 82,
                    "text": "Ta, kitaenyo dagiti lirio iti talon, no kasano ti panagdakkelda, dida agtalon, wenno agabel; ken dagiti pagarian iti lubong, iti amin a dayagda, awan ti pakaimudinganda iti uray maysa kadagitoy."
                },
                {
                    "number": 83,
                    "text": "Ta ti Amayo, nga adda iti langit, ammona a kasapulanyo amin dagitoy a banag;"
                },
                {
                    "number": 84,
                    "text": "Ngarud, bay-anyo a ti sumaruno nga aldaw ti mangpanunot kadagiti banagna."
                },
                {
                    "number": 85,
                    "text": "Diyo met isaksakbay a panunoten ti sawenyonto; ngem italimengyo iti panunotyo a naynay dagiti balikas ti biag, ket maitedto kadakayo iti umno nga oras dayta bingay a maisangratto iti tunggal tao."
                },
                {
                    "number": 86,
                    "text": "Ngarud, awan ti uray maysa kadakayo, ta agpaay daytoy a bilin kadagiti amin a napudno a tinudingan ti Dios nga agserbi iti simbaan, manipud iti daytoy nga oras ti mangitugot iti petaka wenno maletana, a mapan mangipakdaar iti daytoy nga ebanghelio ti pagarian."
                },
                {
                    "number": 87,
                    "text": "Adtoy, ibaonkayo a mangbabalaw iti lubong kadagiti amin a di nalinteg nga aramidda, ket isuroyo kadakuada ti dumtengto a panangukom."
                },
                {
                    "number": 88,
                    "text": "Ket asino man a mangawat kadakayo, addaakto met sadiay, ta addaakto iti sangoyo. Addaakto iti makanawanyo ken iti makanigidyo, ket addanto ti Espirituk iti puspusoyo, ket likmutendakayonto dagiti anghelko, a mangtarabay kadakayo."
                },
                {
                    "number": 89,
                    "text": "Asino man ti mangawat kadakayo awatendak; ket isuda met ti mangpakan kadakayo, ken mangkawes kadakayo, ken mangted iti kuarta kadakayo."
                },
                {
                    "number": 90,
                    "text": "Ket isu a mangpakan kadakayo, wenno mangkawes kadakayo, wenno mangted iti kuarta kadakayo, awanto ti gapuna a mapukawna ti gunggonana."
                },
                {
                    "number": 91,
                    "text": "Ket saanko a disipulo ti saan a mangaramid kadagitoy a banag; babaen daytoy maam-ammoyo dagiti disipulok."
                },
                {
                    "number": 92,
                    "text": "Isu a di mangawat kadakayo, panawanyo nga agmaymaysa, ket dalusanyo dagiti dapanyo iti danum, iti natarnaw a danum, napudot man wenno nalamiis, ket ipaneknekyo iti Amayo nga adda iti langit, ket saankayo nga agsubli manen iti dayta a tao."
                },
                {
                    "number": 93,
                    "text": "Ket iti sadino man a purok wenno siudad a serkenyo, aramidenyo met ti kasta."
                },
                {
                    "number": 94,
                    "text": "Nupay kasta, agsapulkayo a sireregta ket awan ti libtawanyo; ket ay-ayto dayta a balay, wenno dayta purok wenno siudad a mangsupring kadakayo, wenno dagiti balikasyo, wenno ti pammaneknekyo maipanggep kaniak."
                },
                {
                    "number": 95,
                    "text": "Ay-ay, kunak manen, dayta a balay, wenno dayta a purok wenno siudad a mangsupring kadakayo, wenno dagiti balikasyo, wenno ti pammaneknekyo kaniak."
                },
                {
                    "number": 96,
                    "text": "Ta siak, ti Mannakabalin, naiturongkon ti imak kadagiti pagilian, a mangdusa kadakuada iti kinadangkesda."
                },
                {
                    "number": 97,
                    "text": "Ket maisaknapto ti angol, ket saandanto a maipanaw iti daga agingga a malpasko ti aramidko, nga apagbiit a maiwakas iti kinalinteg—"
                },
                {
                    "number": 98,
                    "text": "Agingga a maam-ammodakto ti amin, a mabati, manipud iti kababaan agingga iti kangatuan, ken mapnonto iti pannakaammo iti Apo, ken makipinnerrengdanto, ket rumkuasto ti timekda, ket iti dayta a timek ikantadanto a sangsangkamaysa ti baro a kanta, a kunada:"
                },
                {
                    "number": 99,
                    "text": "Inyeg manen ti Apo ti Zion;Nasubboten ti Apo dagiti taona, nga Israel,A maibatay iti pannakapili ti parabur,A naaramid babaen ti pammatiKen katulagan dagiti ammada."
                },
                {
                    "number": 100,
                    "text": "Nasubboten ti Apo dagiti taona;Ket nairakeden ni Satanas ken awanen ti panawen.Napagkaykaysan ti Apo dagiti amin a banag.Naibaban ti Apo ti Zion manipud iti ngato.Naingaton ti Apo ti Zion manipud iti baba."
                },
                {
                    "number": 101,
                    "text": "Nakapagpasngayen ti daga ket nagsublin ti pigsana;Nabukelen ti kinapudno iti lalaemna;Ket iniseman ti langit;Ket nakawesanen iti dayag ti Diosna;Ta nagtakder iti abay dagiti taona."
                },
                {
                    "number": 102,
                    "text": "Dayag, ken dayaw, ken bileg, ken pigsa,Maipaayto iti Diostayo; ta napno iti panangngaasi,Linteg, parabur ken kinapudno, ken kappia,Iti agnanayon nga awan inggana. Amen."
                },
                {
                    "number": 103,
                    "text": "Ket manen, pudno, pudno, kunak kadakayo, nasken unay a tunggal tao a mapan mangipakdaar iti agnanayon nga ebangheliok, a no la ketdi adda kaamaanda, ket umawatda iti kuarta a kas sagut, nga ipatulodda kadakuada nga aramatenda wenno agpaay iti pagimbaganda, kas panangiturong kadakuada ti Apo, ta kasta ti makitak a nasayaat."
                },
                {
                    "number": 104,
                    "text": "Ket paitedyo kadagiti awanan iti kaamaan, nga umaw-awat iti kuarta, iti obispo ti Zion, wenno iti obispo ti Ohio, tapno maikkan-pateg para iti pannakaisaknap dagiti paltiing ken iti pannakaimaldit dagitoy, ken iti pannakabangon ti Zion."
                },
                {
                    "number": 105,
                    "text": "Ket no ikkannakayo ti asino man iti amerikana, wenno iti terno, alaenyo ti daan ket itedyo kadagiti marigrigat, ket ituloyyo ti magna a siraragsak."
                },
                {
                    "number": 106,
                    "text": "Ket no asino man kadakayo ti napigsa ti Espirituna, paikuyogyo kenkuana ti nakapsut, tapno maitandudo a sidadayaw, tapno agbalin met a napigsa."
                },
                {
                    "number": 107,
                    "text": "Ngarud, itugotyo dagiti naordenan iti nababbaba a kinasaserdote, ket ipasakbayyo ida a mangtinong iti miting, ken mangisagana iti aramiden, ken mangannong iti miting a diyo natungpal nga aramiden."
                },
                {
                    "number": 108,
                    "text": "Adtoy, daytoy ti wagas dagidi apostolko, kadagidi punganay nga aldaw, iti panangbangonda iti simbaanko."
                },
                {
                    "number": 109,
                    "text": "Ngarud, paaramidyo iti tunggal tao ti bukodna a saad, ket agtrabaho iti akemna; di koma kunaen ti ulo iti saka a dina kasapulan ti saka; ta no awan ti saka kasano koma ti pannakapagtakder ti bagi?"
                },
                {
                    "number": 110,
                    "text": "Kasta met a kasapulan ti bagi ti tunggal paset, tapno maitan-ok ti amin a sangsangkamaysa, tapno agbalin a naan-anay ti tunos."
                },
                {
                    "number": 111,
                    "text": "Ket adtoy, nasken nga agbaniaga dagiti nangato a saserdote, kasta met dagiti elder, kasta met dagiti nababbaba a saserdote; ngem nasken a matudingan dagiti diakono ken maestro a mangaywan iti simbaan, a nakasagana a ministro iti simbaan."
                },
                {
                    "number": 112,
                    "text": "Ket agbaniaga met ti obispo, ni Newel K. Whitney, iti aglawlaw ken kadagiti simbaan, a mangsapul kadagiti nakurapay a mangipaay kadagiti kasapulanda babaen ti panamagpakumbabana kadagiti baknang ken napalangguad."
                },
                {
                    "number": 113,
                    "text": "Nasken met a manangdan iti mangibagi a makaammo a mangaramid kadagiti pagsapulanna a kas iti panangiwanwanna."
                },
                {
                    "number": 114,
                    "text": "Nupay kasta, papanenyo ti obispo iti siudad ti Nueva York, kasta met iti siudad ti Albania, ken iti pay siudad ti Boston, ket ballaaganna dagiti tao kadagita a siudad babaen ti aweng ti ebanghelio, babaen ti napigsa a timek, dagiti rebba ken naan-anay a pannakarebbek nga agur-uray kadakuada no supringenda dagitoy a banag."
                },
                {
                    "number": 115,
                    "text": "Ta no supringenda dagitoy a banag umasideg ti oras ti pannakaukomda, ket mabatinto ti balay kadakuada a naliday."
                },
                {
                    "number": 116,
                    "text": "Pagtalkenyo kaniak ket saanto a maparmek; ket saanto a matnag ti buokna iti daga a di madlaw."
                },
                {
                    "number": 117,
                    "text": "Ket pudno kunak kadakayo, dakayo a dadduma pay a katulongak, mapankayo no adda gundawayyo, kadagiti pagrebbenganyo, kadagiti dadakkel ken nalatak a siudad ken purok, a mangipaawat iti lubong iti kinalinteg kadagiti amin a saan a nalinteg ken saan a nadiosan nga aramid, a mangbinsabinsa ken mangilawlawag iti pannakadadael dagiti makarimon nga aramid kadagiti napalabas nga aldaw."
                },
                {
                    "number": 118,
                    "text": "Ta, babaen kadakayo kinuna ti Apo a Mannakabalin, rippuogekto dagiti pagarianda; diakto la dayyegen ti daga, ngem aggarigengento ti namituen a langit."
                },
                {
                    "number": 119,
                    "text": "Ta siak, ti Apo, naitag-aykon ti imak a mangipatungpal iti bileg ti langit; diyo makita ita, ngem madamdama pay bassit makitayonton, ken ammoyonton a siak, ket umayak a mangituray kadagiti taok."
                },
                {
                    "number": 120,
                    "text": "Siak ti Alpha ken Omega, ti pangrugian ken panungpalan. Amen."
                }
            ]
        },
        "/study/scriptures/dc-testament/dc/85": {
            "uri": "/study/scriptures/dc-testament/dc/85",
            "title": "Doktrina ken Katulagan 85",
            "data_type": "chapter",
            "chapter_name": "Benneg 85",
            "chapter_summary": [
                "1–5, Maawat dagiti tawid iti Zion babaen ti pannangted-pateg; 6–12, Maysa a nabileg ken napigsa ti mangtedto kadagiti Santo iti tawidda iti Zion."
            ],
            "verses": [
                {
                    "number": 1,
                    "text": "Pagrebbengan ti eskribiente ti Apo, a tinudinganna, a mangisurat iti pakasaritaan, ken ti sapasap a kasuratan ti simbaan kadagiti amin a banag a napasamak iti Zion, ken amin dagiti nagidaton iti sanikuada, ken umawat kadagiti tawid a nainkalintegan manipud iti obispo;"
                },
                {
                    "number": 2,
                    "text": "Ken kasta met ti wagas ti panagbiagda, ti pammatida, ken dagiti aramidda; ken kasta met dagiti simmina a kimmalilis iti kinapudno kalpasan ti pannakaalada kadagiti tawidda."
                },
                {
                    "number": 3,
                    "text": "Maisuppiat iti pagayatan ken bilin ti Dios a dagiti saan nga immawat iti tawidda babaen ti pannangted-pateg, a mainugot iti paglinteganna, nga intedna, tapno mapagbayadna dagiti taona iti apagkapullo, tapno makapagsaganada iti aldaw ti panagibales ken pannakapuor, no mailista dagiti naganda kadagiti tao ti Dios."
                },
                {
                    "number": 4,
                    "text": "Wenno saan a maidulin ti kapupuonda, wenno adda a masarakan iti ania man kadagiti listaan wenno pakasaritaan ti simbaan."
                },
                {
                    "number": 5,
                    "text": "Saanto a makita dagiti naganda, wenno ti nagnagan dagiti ammada, wenno ti nagnagan dagiti annakda a naisurat iti libro ti paglintegan ti Dios, kinuna ti Apo ti Pangen."
                },
                {
                    "number": 6,
                    "text": "Wen, kastoy ti kuna ti naalumamay a bassit a timek, a mayarasaas ken sumeksek iti amin a banag, ken kaaduanna a mamagkintayeg kadagiti tulangko bayat ti panangipasimudaagna, a kunkunana:"
                },
                {
                    "number": 7,
                    "text": "Ket mapasamakto a siak, ti Apo a Dios, mangibaonakto iti maysa a nabileg ken napigsa, a nakaiggem iti setro ti bileg, a nagkawes iti naibalkot a lawag, a pagaonan ti ngiwatna iti balikas, dagiti agnanayon a balikas; idinto a ti nagunegna pagburayokan ti kinapudno, a mangurnos iti balay ti Dios, a mangbinglabinglay kadagiti tawid dagiti santo a masarakan ti nagnaganda, ket ti nagnagan dagiti ammada, ken dagiti annakda, a nailista iti libro ti paglintegan ti Dios;"
                },
                {
                    "number": 8,
                    "text": "Idinto a dayta a tao, nga inawagan ti Dios ken tinudinganna, a mangaramat iti imana a mangtimbeng iti daong ti Dios, idasayto ti pana ni patay, a kas iti kayo a pisien ti nasilap a pana ti kimat."
                },
                {
                    "number": 9,
                    "text": "Ket amin dagiti saan a makita a naisurat iti libro a pakalaglagipan awanto ti masapulanda a tawid iti dayta nga aldaw, ngem mawarawaradanto, ket addanto bingayda iti lugar dagiti saan a mamatpati, a yan dagiti agan-anug-og ken agngarngariet."
                },
                {
                    "number": 10,
                    "text": "Saan a nagtaud kaniak dagitoy banag nga imbagak; ngarud, kas imbaga ti Apo, tungpalennanto."
                },
                {
                    "number": 11,
                    "text": "Ket isuda nga adda iti Nangato a Kinasaserdote, a saan a makita ti naganda iti libro ti paglintegan, wenno dagiti nakita a kimmalilis, wenno naisina iti simbaan, kasta met ti nababbaba a kinasaserdote, wenno dagiti kameng, awanto ti tawid a makitada iti dayta nga aldaw kadagiti santo ti Kangatuan;"
                },
                {
                    "number": 12,
                    "text": "Ngarud, maaramidto kadakuada a kas kadagiti annak ti saserdote, a kas makitanto a naisurat iti maikadua a kapitulo ken maikanem-a-pulo-ket-maysa ken maikadua a bersikulo ti Esdras."
                }
            ]
        },
        "/study/scriptures/dc-testament/dc/86": {
            "uri": "/study/scriptures/dc-testament/dc/86",
            "title": "Doktrina ken Katulagan 86",
            "data_type": "chapter",
            "chapter_name": "Benneg 86",
            "chapter_summary": [
                "1–7, Ited ti Apo ti kaipapanan ti pangngarig ti trigo ken ruruot; 8–11, Inlawlawagna ti bendision ti kinasaserdote kadagiti maikari nga agtawid a maibatay iti lasag."
            ],
            "verses": [
                {
                    "number": 1,
                    "text": "Pudno, kastoy ti kuna ti Apo kadakayo a katulongak, maipanggep iti pangngarig ti trigo ken ruruot:"
                },
                {
                    "number": 2,
                    "text": "Adtoy, pudno kunak, ti talon ti lubong, ket dagiti apostol dagiti agmulmula iti bukel;"
                },
                {
                    "number": 3,
                    "text": "Ket kalpasan ti pannaturog dagiti nabileg a mangidaddadanes iti simbaan, dagiti kimmalilis iti kinapudno, dagiti mannakiabig, uray pay ti Babilonia, a nangpainum iti amin a pagilian iti kopana, a kabusor ti panagpuspusoda, a kas ken ni Satanas, nagturayda—adtoy, immulana dagiti ruot; gapuna, rinimbawan dagiti ruot dagiti trigo ket inyabogna ti simbaan iti langalang."
                },
                {
                    "number": 4,
                    "text": "Ngem adtoy, kadagiti maudi nga aldaw, nga itan a rinugian ti Apo a yeg ti balikas, ket nabaludbod ti panagrangpayana uray no naganus pay—"
                },
                {
                    "number": 5,
                    "text": "Adtoy, pudno kunak kadakayo, umar-araraw dagiti anghel iti Apo iti aldaw ken rabii, a sisasagana ken agur-uray a maibaon nga agani iti kataltalonan;"
                },
                {
                    "number": 6,
                    "text": "Ngem kinuna ti Apo kadakuada, diyo pay la parparuten dagiti ruot bayat ti kaganus ti mula (ta pudno a nakapsut pay ti pammatiyo), amangan la ketdi ta madadaelyo met ti trigo."
                },
                {
                    "number": 7,
                    "text": "Ngarud, bay-anyo nga aggiddan a dumakkel dagiti trigo ken ruot agingga a mabalinen ti agani; kalpasanna unaenyo nga anien dagiti trigo manipud kadagiti ruot, ket kalpasan ti pananganiyo kadagiti trigo, adtoy ket kitaenyo, sisasaganan a mareppet dagiti ruot, ket mabalinen a puoran ti talon."
                },
                {
                    "number": 8,
                    "text": "Ngarud, kastoy ti kinuna ti Apo kadakayo, a nakaituloyan ti kinasaserdote babaen ti kapuonan dagiti ammayo—"
                },
                {
                    "number": 9,
                    "text": "Ta nainkalintegankayo nga agtawid, a maibatay iti lasag, ket nailemmeng iti lubong a naisurot ken ni Cristo iti Dios—"
                },
                {
                    "number": 10,
                    "text": "Ngarud nagtalinaed ti biagyo ken ti kinasaserdote, ket nasken nga agtalinaed kadakayo ken iti kapuonanyo agingga iti pannakaisubli dagiti amin a banag a nagtaud kadagiti ngiwat dagiti amin a nasantuan a propeta manipud idi punganay ti lubong."
                },
                {
                    "number": 11,
                    "text": "Ngarud, mabendisionankayo no itultuloyyo iti kinaimbagko, ti lawag kadagiti Gentil, ken babaen daytoy a kinasaserdote, ti mangisalakan kadagiti taok nga Israel. Imbaga ti Apo daytoy. Amen."
                }
            ]
        },
        "/study/scriptures/dc-testament/dc/87": {
            "uri": "/study/scriptures/dc-testament/dc/87",
            "title": "Doktrina ken Katulagan 87",
            "data_type": "chapter",
            "chapter_name": "Benneg 87",
            "chapter_summary": [
                "1–4, Naipadto ti gubat iti nagbaetan ti Amianan nga Estado ken ti Abagatan nga Estado; 5–8, Nakaro a didigra ti mapasamakto kadagiti amin nga agindeg iti daga."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo maipanggep kadagiti gubat a mapasamakto iti saan a mabayag, a mangrugi iti yaalsa iti Abagatan a Carolina, nga agbanagto iti ipapatay ken panagsagaba ti adu a kararua;"
                },
                {
                    "number": 2,
                    "text": "Ket umayto ti panawen nga agsaknapto ti gubat kadagiti amin a pagilian, manipud iti daytoy a lugar."
                },
                {
                    "number": 3,
                    "text": "Ta adtoy, mabingayto ti Abagatan nga Estado a maibusor iti Amianan nga Estado, ket agayabto ti Abagatan nga Estado iti sabsabali a pagilian, uray pay ti pagilian ti Gran Britania, kas awagna, ken agayabdanto met iti sabsabali a pagilian, tapno masalaknibanda ti bagbagida kadagiti sabsabali a pagilian; kalpasanna agsaknapton ti gubat kadagiti amin a pagilian."
                },
                {
                    "number": 4,
                    "text": "Ket mapasamakto, kalpasan ti adu nga aldaw, sarangtento dagiti adipen dagiti amoda, a maisagananto ken masanayto iti gubat."
                },
                {
                    "number": 5,
                    "text": "Ket mapasamakto pay a dagiti natda a mabati iti daga isaganadanto ti bagbagida, ket agbalinto a makapungtot unay, ket pagsagabaendanto dagiti Gentil iti nakaro a panagsagaba."
                },
                {
                    "number": 6,
                    "text": "Ket iti kasta, babaen ti espada ken ti panagsayasay ti dara agladingitto dagiti agindeg iti daga; ket babaen ti bisin, ken angol, ken ginggined, ken ti gurruod iti langit, ken ti pay nakaam-amak ken natadem a kimat, ti pakariknaanto dagiti agindeg iti daga iti pungtot, ken gura, ken pannusa ti ima ti Mannakabalin a Dios, agingga nga aggibus iti amin a pagilian ti naipaulog a naan-anay a pannakadadael;"
                },
                {
                    "number": 7,
                    "text": "A ti araraw dagiti santo, ken ti dara dagiti santo, saanton a dumanon kadagiti lapayag ti Apo a Mannakabalin, manipud iti daga, a maibales kadagiti kabusorda."
                },
                {
                    "number": 8,
                    "text": "Gapuna, agtakderkayo kadagiti nasantuan a lugar, ket saankayo nga aggaraw, agingga a dumteng ti aldaw ti Apo; ta adtoy, umay a di agtantan, kinuna ti Apo. Amen."
                }
            ]
        },
        "/study/scriptures/dc-testament/dc/88": {
            "uri": "/study/scriptures/dc-testament/dc/88",
            "title": "Doktrina ken Katulagan 88",
            "data_type": "chapter",
            "chapter_name": "Benneg 88",
            "chapter_summary": [
                "1–5, Awaten dagiti napudno a Santo dayta a Mangliwliwa nga isu ti kari ti agnanayon a biag; 6–13, Matengngel ken maiturong amin a banag babaen ti Silaw ni Cristo; 14–16, Dumteng ti Panagungar babaen ti Pannakasubbot; 17–31, Ti panangtungpal iti paglintegan ti celestial, terestrial, wenno telestial a pagarian isaganana dagiti tao kadagiti naituding kadakuada a pagarian ken gloria; 32–35, Agtalinaedto pay laeng a narugit dagiti agnunog iti basol; 36–41, Iturong ti paglintegan amin a pagarian; 42–45, Inikkan ti Dios iti paglintegan dagiti amin a banag; 46–50, Matukodto ti tao uray ti Dios; 51–61, Ti pangngarig ti tao iti panangibaonna kadagiti katulonganna iti talon ken ti panangsarungkarnanto kadakuada; 62–73, Umasidegkayo iti Apo, ket makitayonto ti rupana; 74–80, Pasantuenyo ti bagbagiyo ket isuroyo iti tunggal maysa dagiti doktrina ti pagarian; 81–85, Nasken a ballaagan ti tunggal tao a naballaaganen ti padana a tao; 86–94, Isagana dagiti tanda, riribuk dagiti elemento, ken dagiti anghel ti dalan iti yaay ti Apo; 95–102, Agsasaruno dagiti natay nga awagan dagiti anghel babaen ti trumpeta; 103–116, Ipakdaar dagiti anghel babaen ti trumpeta ti pannakaisubli ti ebanghelio, ti pannakatnag ti Babilonia, ken ti dangadang ti naindaklan a Dios; 117–126, Agadalkayo, mangipasdekkayo iti balay ti Dios (ti templo), ken kawesanyo ti bagbagiyo iti mamagkakamet a kaasi; 127–141, Naituding ti urnos ti Pagadalan dagiti Propeta, a pakairamanan ti ordinansa iti panangbuggo kadagiti dapan."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo kadakayo a nangummong iti bagbagina a mangawat iti pagayatanna maipanggep kadakayo:"
                },
                {
                    "number": 2,
                    "text": "Adtoy, makaay-ayo daytoy iti Apoyo, ket agrag-o dagiti anghel kadakayo; nakadanon iti lapayag ti Apo a Mannakabalin ti limos dagiti kararagyo, ket naisurat iti libro dagiti nagan dagiti napasanto, nga isu dagiti agindeg iti celestial a lubong."
                },
                {
                    "number": 3,
                    "text": "Gapuna, patulodankayo ita iti sabali a Mangliwliwa, kadakayo a gagayyemko, tapno mapagtalinaed iti puspuso, nga isu ti Nasantuan nga Espiritu ti kari; nga isu met laeng ti Mangliwliwa nga inkarik kadagiti disipulok, a kas naisurat iti pammaneknek ni Juan."
                },
                {
                    "number": 4,
                    "text": "Daytoy a Mangliwliwa ti kari nga agnanayon a biag nga itedko kadakayo, nga isu ti gloria ti celestial a pagarian;"
                },
                {
                    "number": 5,
                    "text": "A gloria nga adda iti simbaan ti Inauna, nga isu ti Dios, ti kasantuan iti amin, babaen ni Jesucristo nga Anakna—"
                },
                {
                    "number": 6,
                    "text": "Isu a nagpangato, a kas iti panagpababana kadagiti amin a banag, iti dayta naawatanna amin a banag, a mabalin nga adda iti amin ken babaen dagiti amin a banag, ti silaw ti kinapudno;"
                },
                {
                    "number": 7,
                    "text": "Ti kinapudno nga agrimat. Daytoy ti silaw ni Cristo. A kas iti kaaddana met iti init, ken ti lawag ti init, ken ti bileg a nakaaramidan daytoy."
                },
                {
                    "number": 8,
                    "text": "A kas met iti kaaddana iti bulan, ken ti lawag ti bulan, ken ti bileg a nakaaramidan daytoy;"
                },
                {
                    "number": 9,
                    "text": "A kas met iti lawag dagiti bituen, ken ti bileg a nakaaramidanda;"
                },
                {
                    "number": 10,
                    "text": "Ken kasta met ti daga, ken ti bileg dita, uray pay ti daga a pagtaktakderanyo."
                },
                {
                    "number": 11,
                    "text": "Ken ti silaw nga agrimat, a mangted kadakayo iti lawag, ket babaen kenkuana a mangmangted-lawag kadagiti matayo, nga isu met la ti lawag a namagalibtak iti panagawatyo;"
                },
                {
                    "number": 12,
                    "text": "A lawag a tumpuar iti imatang ti Dios a mangpunno iti law-ang—"
                },
                {
                    "number": 13,
                    "text": "Ti silaw nga adda iti amin a banag, a mangted biag iti amin a banag, nga isu ti paglintegan a pakaiwanwanan ti amin a banag, nga isu ti bileg ti Dios a nagtugaw iti tronona, nga adda iti saklulo ti kinaagnanayon, nga adda iti sidong ti amin a banag."
                },
                {
                    "number": 14,
                    "text": "Ita, pudno kunak kadakayo, a babaen ti pannakasubbot a naaramid kadakayo maaramidto ti panagungar dagiti natay."
                },
                {
                    "number": 15,
                    "text": "Ket ti espiritu ken ti bagi ti kararua ti tao."
                },
                {
                    "number": 16,
                    "text": "Ket ti panagungar manipud iti ipapatay ti pannakasubbot ti kararua."
                },
                {
                    "number": 17,
                    "text": "Ket ti pannakasubbot ti kararua babaen kenkuana a mamagungar iti amin a banag, iti saklulo a nakaipaulogan a tawidento dagiti nakurapay ken naemma iti daga."
                },
                {
                    "number": 18,
                    "text": "Ngarud, nasken unay a mapasanto manipud iti amin a kinikillo nga aramid, tapno maisagana para iti celestial a gloria;"
                },
                {
                    "number": 19,
                    "text": "Ta kalpasan ti pannakatungpal ti panggep ti nakaparsuaanna, makoronaanto iti gloria, uray pay iti imatang ti Dios Ama;"
                },
                {
                    "number": 20,
                    "text": "Tapno magun-od dagiti bagi nga adda iti celestial a pagarian iti agnanayon nga awan inggana; ta, iti daytoy a gagem ti nakaaramidan ken nakaparsuaanna, ken daytoy a gagem ti nakapasantuanda."
                },
                {
                    "number": 21,
                    "text": "Ket isuda a saan a napasanto babaen ti paglintegan a naitedkon kadakayo, nga isu ti paglintegan ni Cristo, nasken nga agtawid iti sabali a pagarian, nga isu dayta terestrial a pagarian, wenno dayta telestial a pagarian."
                },
                {
                    "number": 22,
                    "text": "Ta isu a di makatungpal iti paglintegan ti celestial a pagarian saan a maawat iti celestial a gloria."
                },
                {
                    "number": 23,
                    "text": "Ket isu a di makatungpal iti paglintegan ti terestrial a pagarian saan a maawat iti terestrial a gloria."
                },
                {
                    "number": 24,
                    "text": "Ket isu a di makatungpal iti paglintegan ti telestial a pagarian saan a maawat iti telestial a gloria; ngarud saan a maikari iti pagarian nga addaan iti gloria. Ngarud maawat iti pagarian a saan a pagarian ti gloria."
                },
                {
                    "number": 25,
                    "text": "Ket manen, pudno kunak kadakayo, agtungpal ti daga iti paglintegan ti celestial a pagarian, ta natungpalna ti panggep ti nakaparsuaanna, ken saan a nagsalungasing iti paglintegan—"
                },
                {
                    "number": 26,
                    "text": "Gapuna, mapasantonto; wen, uray pay no matayto, agbiagto manen, ket agtungpalto iti bileg a nangbiag kenkuana, ket tawidento dagiti nalinteg."
                },
                {
                    "number": 27,
                    "text": "Ta uray pay no matayda, agungardanto manen, iti naespirituan a bagi."
                },
                {
                    "number": 28,
                    "text": "Isuda a celestial nga espiritu umawatdanto iti isu met laeng a bagi nga isu ti gagangay a bagi; a kas iti panangawatyonto iti bagiyo, ket ti gloriayo ti glorianto a mangbiag iti bagiyo."
                },
                {
                    "number": 29,
                    "text": "Dakayo a biagen ti paset ti celestial a gloria umawatto iti kaarngina, uray pay ti pakabuklanna."
                },
                {
                    "number": 30,
                    "text": "Ket isuda a biagen ti paset ti terestrial a gloria umawatto iti kaarngina, uray pay ti pakabuklanna."
                },
                {
                    "number": 31,
                    "text": "Ken kasta met nga isuda a biagen ti paset ti telestial a gloria umawatto iti kaarngina, uray pay ti pakabuklanna."
                },
                {
                    "number": 32,
                    "text": "Ket mabiagto met dagiti mabati; nupay kasta, agsublidanto manen iti lugarda, tapno agragsakda iti dayta kayatda nga awaten, gapu ta dida kinayat ti agragsak iti dayta awatenda koma."
                },
                {
                    "number": 33,
                    "text": "Ta ania koma ti magunggona ti tao no maikkan iti sagut, ngem saanna nga awaten ti sagut? Adtoy, saan nga agrag-o iti dayta naited kenkuana, wenno agrag-o iti nangted kenkuana iti sagut."
                },
                {
                    "number": 34,
                    "text": "Ket manen, pudno kunak kadakayo, a mataginayon met ti iturayan ti paglintegan ket mapagbalin a naan-anay ken mapasanto iti isu met laeng."
                },
                {
                    "number": 35,
                    "text": "Dayta aglabsing iti paglintegan, ken saan nga agtungpal iti paglintegan, ngem kayatna ketdi ti agbalin a paglintegan, ket sitatallugod nga agtalinaed a sibabasol, ken talipupos a sibabasol, saan a mapasanto ti paglintegan, uray pay ti kaasi, linteg, wenno pangngeddeng. Ngarud, agtalinaedda latta a narugit."
                },
                {
                    "number": 36,
                    "text": "Adda naited a paglintegan iti amin a pagarian;"
                },
                {
                    "number": 37,
                    "text": "Ket adu ti pagarian; ta awan ti lugar nga awanan iti pagarian; ket awan ti pagarian iti awanan lugar, dakdakkel man wenno basbassit a pagarian."
                },
                {
                    "number": 38,
                    "text": "Ket naikkan iti paglintegan ti tunggal pagarian; ket adda pay dagiti pagpatinggaan ken annuroten ti tunggal paglintegan."
                },
                {
                    "number": 39,
                    "text": "Saan a maikkan iti kalintegan amin a tao a di agtungpal kadagita nga annuroten."
                },
                {
                    "number": 40,
                    "text": "Ta ti kinasaririt agsadag iti kinasaririt; ti sirib umawat iti sirib; ti kinapudno arakupenna ti kinapudno; ti saguday ayatenna ti saguday; ti lawag agsadag iti lawag; ti kaasi adda pannakipagriknana iti kaasi ket tuntonenna ti kukuana; itultuloy ti linteg ti rebbengenna ket tuntonenna ti kukuana; adda ti pangngeddeng iti rupa ti nakatugaw iti trono ket iwanwan ken ipatungpalna amin a banag."
                },
                {
                    "number": 41,
                    "text": "Matukodna amin a banag, ket adda kenkuana ti amin a banag, ken adda iti aglawlawna amin a banag; ket isu ti kangatuan iti amin a banag, ken iti amin a banag, ken babaen iti amin a banag, ket pinalawlawan ti amin a banag; ket pinarsuana ti amin a banag, ken nagtaud kenkuana, isu a Dios, iti agnanayon nga awan inggana."
                },
                {
                    "number": 42,
                    "text": "Ket manen, pudno kunak kadakayo, nangted iti paglintegan iti amin a banag, a babaen daytoy aggunayda iti kanitoda ken iti panawenda;"
                },
                {
                    "number": 43,
                    "text": "Ket naikeddengen ti turongda, a kas iti turong ti langit ken ti daga, a pakairamanan ti daga ken amin a planeta."
                },
                {
                    "number": 44,
                    "text": "Ket mangtedda iti lawag iti tunggal maysa iti kanitoda ken iti panawenda, iti darikmatda, iti orasda, kadagiti aldawda, kadagiti lawasda, kadagiti bulanda, kadagiti tawenda—maymaysa a tawen amin dagitoy iti Dios, ngem saan iti tao."
                },
                {
                    "number": 45,
                    "text": "Agtulid ti daga babaen dagiti payakna, ket itden ti init ti lawagna iti aldaw, ket itden ti bulan ti lawagna iti rabii, ken itden met dagiti bituen ti lawagda, bayat ti panagtulidda babaen dagiti payakda iti gloriada, iti kangitingitan ti bileg ti Dios."
                },
                {
                    "number": 46,
                    "text": "Ania ti pangyarigakto kadagitoy a pagarian, tapno maawatanyo?"
                },
                {
                    "number": 47,
                    "text": "Adtoy, pagarian amin dagitoy, ket asino man a tao a nakakitan iti uray ania wenno iti kabassitan kadagitoy nakitada metten ti Dios nga aggunggunay a sitatan-ok ken sibibileg."
                },
                {
                    "number": 48,
                    "text": "Kunak kadakayo, nakitanan; nupay kasta, saan a matukod ti immay iti bukbukodna."
                },
                {
                    "number": 49,
                    "text": "Agrimat ti silaw iti kasipngetan, ket saan a matukod ti kasipngetan; nupay kasta, umayto ti aldaw inton matukodyo ti Dios, gapu ta isu ti nangbiag kadakayo."
                },
                {
                    "number": 50,
                    "text": "Kalpasanna maammuanyonto a nakitadakon, a siak, ket siak ti pudno a silaw nga adda kadakayo, ken addakayo kaniak; no saan saankayo nga agballigi."
                },
                {
                    "number": 51,
                    "text": "Adtoy, yarigko dagitoy a pagarian iti tao nga addaan iti talon, ket imbaonna dagiti katulonganna a mangsukay iti talon."
                },
                {
                    "number": 52,
                    "text": "Ket kinunana iti immuna: Mapanka ket agtrabahoka iti talon, ket umayakto kenka iti umuna nga oras, ket makitamto ti rag-o iti rupak."
                },
                {
                    "number": 53,
                    "text": "Ket kinunana iti maikadua: Mapanka met iti talon, ket iti maikadua ng oras sarungkarankanto nga adda rag-o iti rupak."
                },
                {
                    "number": 54,
                    "text": "Ken kasta met iti maikatlo, a kinunana: Sarungkarankanto;"
                },
                {
                    "number": 55,
                    "text": "Ken iti maikapat, ken agingga iti maika-sangapulo-ket-dua."
                },
                {
                    "number": 56,
                    "text": "Ket napan ti apo ti talon iti immuna iti umuna nga oras, ket binantayanna iti las-ud dayta nga oras, ket naragsakan daytoy iti lawag ti rupa ti apona."
                },
                {
                    "number": 57,
                    "text": "Ket kalpasanna pinanawanna ti immuna tapno masarungkaranna met ti maikadua, ken ti maikatlo, ken ti maikapat, ken agingga iti maika-sangapulo-ket-dua."
                },
                {
                    "number": 58,
                    "text": "Ket kastoy ti panangawatda iti lawag ti rupa ti apoda, tunggal tao iti orasna, ken iti kanito, ken iti panawenna—"
                },
                {
                    "number": 59,
                    "text": "Nangrugi iti immuna, ken agingga iti naudi, ken manipud iti naudi agingga iti immuna, ken manipud iti immuna agingga iti naudi;"
                },
                {
                    "number": 60,
                    "text": "Tunggal tao iti batangna, agingga a naggibus ti orasna, a maibatay iti imbilin kenkuana ti apona, tapno maitan-ok ti apona gapu kenkuana, ken isu iti apona, tapno maitan-okda amin."
                },
                {
                    "number": 61,
                    "text": "Ngarud, iti daytoy a pangngarig yarigko amin dagitoy a pagarian, ken dagiti agindeg kadagitoy—tunggal pagarian iti orasna, ken iti kanitona, ken iti panawenna, a maibatay iti impaulog ti Dios."
                },
                {
                    "number": 62,
                    "text": "Ket manen, pudno kunak kadakayo, gagayyemko, ibatik kadakayo dagitoy a pagsasao tapno utobenyo a sipupuso, iti daytoy bilin nga itedko kadakayo, tapno awagandakto no asidegak—"
                },
                {
                    "number": 63,
                    "text": "Umasidegkayo kaniak ket umasidegakto kadakayo; sapulendak a sireregta ket masapulandakto; agdawatkayo, ket umawatkayonto; agtuktokkayo, ket malukatankayto."
                },
                {
                    "number": 64,
                    "text": "Ania man ti dawatenyo iti Ama iti naganko maitedto kadakayo, dayta nasken kadakayo;"
                },
                {
                    "number": 65,
                    "text": "Ket no agdawatkayo iti ania man a banag a saan a nasken kadakayo, agbanagto a pakadusaanyo."
                },
                {
                    "number": 66,
                    "text": "Adtoy, dayta mangngegyo kasla timek ti maysa a mangyar-araraw iti langalang—iti langalang, gapu ta diyo makita—ti timekko, gapu ta Espiritu ti timekko; kinapudno ti Espirituk; agtultuloy ti kinapudno ket awan ti pagpatinggaanna; ket no adda kadakayo nabuslonto."
                },
                {
                    "number": 67,
                    "text": "Ket no maitalimudok ti imatangyo iti gloriak, mapunnonto dagiti sibubukel a bagiyo iti lawag, ket awanto ti sipnget kadakayo; ket matukodto dayta bagi a napunno iti lawag dagiti amin a banag."
                },
                {
                    "number": 68,
                    "text": "Ngarud, pasantuenyo ti bagbagiyo tapno maitalimudok ti panunotyo iti Dios, ket dumtengto dagiti aldaw a pannakakitayo kenkuana; ta waknitannanto ti rupana kadakayo, ket itinto naituding a panawenna, ken iti bukodna a wagas, ken maibatay iti pagayatanna."
                },
                {
                    "number": 69,
                    "text": "Laglagipenyo ti naindaklan ken maudi a kari nga inaramidko kadakayo; paksiatenyo dagiti makaidagel a pampanunot ken nalabes a panagkatkatawayo."
                },
                {
                    "number": 70,
                    "text": "Agbatikayo, agbatikayo iti daytoy a lugar, ket mangangaykayo iti sagrado a panagtitipon, kadagiti immuna a nagtrabaho iti daytoy maudi a pagarian."
                },
                {
                    "number": 71,
                    "text": "Ket paawaganyo ti Apo kadagiti binallaaganda bayat ti panagdaliasatda, ket pagpanunotanda a sipupuso ti ballaag nga inawatda, iti ababa a panawen."
                },
                {
                    "number": 72,
                    "text": "Adtoy, ket imutektekanyo, taripatuekto dagiti arbanyo, pataudekto dagiti elder ket ibaonko kadakuada."
                },
                {
                    "number": 73,
                    "text": "Adtoy, idarasko ti aramidko iti umno a panawenna."
                },
                {
                    "number": 74,
                    "text": "Ket itedko kadakayo, nga immuna a nagtrabaho iti daytoy maudi a pagarian, ti bilin nga ummongenyo a sangsangkamaysa ti bagbagiyo, ket urnosenyo ti bagbagiyo, ken isaganayo ti bagbagiyo, ken pasantuenyo ti bagbagiyo; wen, patarnawenyo ti puspusoyo, ket dalusanyo dagiti imayo ken dagiti dapanyo iti sangok, tapno aramidenkayo a nadalus;"
                },
                {
                    "number": 75,
                    "text": "Tapno ipaneknekko iti Amayo, ken Diosyo, ken Diosko, a nadaluskayo manipud iti dara daytoy nadangkes a kaputotan; tapno matungpalko daytoy a kari, daytoy naindaklan ken maudi a kari, nga inaramidko kadakayo, no pagayatak."
                },
                {
                    "number": 76,
                    "text": "Ken, itedko kadakayo ti bilin nga itultuloyyonto ti agkararag ken agayuno manipud ita."
                },
                {
                    "number": 77,
                    "text": "Ken itedko kadakayo ti bilin nga isuroyo iti tunggal maysa ti doktrina ti pagarian."
                },
                {
                    "number": 78,
                    "text": "Mangisurokayo a sireregta ket tarabayennakayo ti paraburko, tapno ad-adda a naan-anay ti pannakaiwanwanyo iti kapanunotan, iti pagbatayan, iti doktrina, iti paglintegan ti ebanghelio, iti amin a banag a mainaig iti pagarian ti Dios, a nasken a maawatanyo;"
                },
                {
                    "number": 79,
                    "text": "Kadagiti banag iti langit ken iti daga nga agpadpada, ken iti uneg ti daga; dagiti banag a napasamaken, dagiti banag iti agdama, dagiti banag a nasken a mapasamak iti saan a mabayag; dagiti banag nga adda iti pagtaengan, dagiti banag nga adda iti ganggannaet; dagiti gubat ken dagiti pakaul-ulawan dagiti pagilian, ken dagiti panangukom nga adda iti daga; ken kasta met ti pannakaammo maipanggep kadagiti pagilian ken pagarian—"
                },
                {
                    "number": 80,
                    "text": "Tapno makapagsaganakayo kadagiti amin a banag no ibaonkayonto manen a mangipatungpal a nasayaat kadagiti akem nga intudingko kadakayo, ken ti mision nga intudingko kadakayo."
                },
                {
                    "number": 81,
                    "text": "Adtoy, imbaonkayo a mamaneknek ken mamallaag kadagiti tao, ken umno a ballaagan ti tunggal tao a naballaaganen ti padana a tao."
                },
                {
                    "number": 82,
                    "text": "Ngarud, didanto mapakawan, ket maipatawto iti uloda dagiti basolda."
                },
                {
                    "number": 83,
                    "text": "Isu a mangsapul kaniak a nasapsapa masarakannakto, ket saanto a mabaybay-an."
                },
                {
                    "number": 84,
                    "text": "Ngarud, agbatikayo, ket agtrabahokayo a sireregta, tapno agbalinkayo a naan-anay iti panagserbiyo iti papanyo kadagiti Gentil iti maudi a gundaway, kas iti kaadu ti inagananto ti Apo, a mangipatalged iti paglintegan ken mangsaluad iti pammaneknek, ken mangisagana kadagiti santo iti umay nga oras ti panangukom;"
                },
                {
                    "number": 85,
                    "text": "Tapno maliklikan ti kararuada ti pungtot ti Dios, ti pannakadadael iti makarimon nga aramid nga agur-uray kadagiti nadangkes, agpadpada iti daytoy a lubong ken iti lubong nga umay. Pudno, kunak kadakayo, paituloyyo kadagiti saan nga immuna nga elder iti bangkag agingga nga awaganto ida ti Apo, ta saan pay a dimteng ti batangda; saan a nadalus ti pagan-anayda iti dara daytoy a kaputotan."
                },
                {
                    "number": 86,
                    "text": "Agtalinaedkayo iti wayawaya a nakawayawayaanyo; saanyo nga ikursong ti bagbagiyo iti basol, ngem pagtalinaedenyo a nadalus dagiti imayo, agingga a dumteng ti Apo."
                },
                {
                    "number": 87,
                    "text": "Ta saan a mabayag manipud ita ket agarigenggento ti daga ken agpallayog a kasla nabartek a tao; ket ilemmengto ti init ti rupana, ket ipaidamnanto ti lawagna; ket madigosto ti bulan iti dara; ket makapungtotto iti kasta unay dagiti bituen, ket isiwetdanto nga agpababa a kas iti bunga ti igos a matnag iti puonna."
                },
                {
                    "number": 88,
                    "text": "Ket kalpasan ti pammaneknekyo umay ti pungtot ken gura kadagiti tao."
                },
                {
                    "number": 89,
                    "text": "Ta kalpasan ti pammaneknekyo umay ti pammaneknek dagiti ginggined, a mangpataudto iti as-asugna, ket matuangto dagiti tao iti daga ket saandanto a makatakder."
                },
                {
                    "number": 90,
                    "text": "Ken kasta met nga umayto ti pammaneknek iti dalagudog ti gurruod, ken ti manabsiit a kimat, ken ti bumanesbes a bagyo, ken ti daranurdor dagiti dalluyon ti baybay nga aglablabes iti pagburakanda."
                },
                {
                    "number": 91,
                    "text": "Agarimbangawto amin a banag; ket awan duadua, aglulokto ti puspuso dagiti tao; ta sumallukobto ti buteng iti amin a tao."
                },
                {
                    "number": 92,
                    "text": "Ket agtayabto dagiti anghel iti let-ang ti langit, a mangyararaw iti napigsa a timek, a mangpuypuyot iti trumpeta ti Dios, a kunkunada: Agsaganakayo, agsaganakayo, O agindeg iti daga; ta dumtengen ti panangukom ti Dios. Adtoy, ket imutektekan, umayen ti Nobio; rummuarkayo a mangsabat kenkuana."
                },
                {
                    "number": 93,
                    "text": "Ket dagusto nga adda agparang a naindaklan a tanda iti langit, ket makitanto amin dagiti tao a sangsangkamaysa."
                },
                {
                    "number": 94,
                    "text": "Ket sabalinto pay nga anghel ti mangpuyot iti trumpetana, a kunkunana: Dayta dakkel a simbaan, ti ina dagiti makarimon nga aramid, a nangpainum kadagiti amin a pagilian iti arak ti pungtot ti panagdederrepna, a nangidadanes kadagiti santo ti Dios, a namagsayasay iti darada—isu a nagtugaw iti adu a dandanum, ken kadagiti puro iti baybay—adtoy, isu dagiti ruot ti daga; nareppereppet; nalagda dagiti reppetda, awan ti tao a makawarwar kadakuada; ngarud, nakasaganan a mapuoran. Ket puyotennanto ti trumpetana nga agpadpada a nabayag ken napigsa, ket mangngegto dagiti amin a pagilian."
                },
                {
                    "number": 95,
                    "text": "Ket addanto ulimek iti langit iti las-ud ti kagudua ti oras; ket madagdagus kalpasanna malukatanto ti kurtina ti langit, a kas iti pannakaukrad ti pergamino kalpasan ti pannakalukotna, ket mawaknitanto ti rupa ti Apo;"
                },
                {
                    "number": 96,
                    "text": "Ket dagiti santo nga adda iti daga, a sibibiag, mapagungardanto ken maitayabdanto a mangsabat kenkuana."
                },
                {
                    "number": 97,
                    "text": "Ket umayto dagiti naturog iti tanemda, ta aglukatto dagiti tanemda; ket maitayabdanto met a mangsabat kenkuana iti let-ang ti adigi ti langit—"
                },
                {
                    "number": 98,
                    "text": "Pasurot ida ni Cristo, isuda dagiti immuna a bunga, isuda dagiti kaduana nga umunanto a bumaba, ket isuda nga adda iti daga ken iti tanemda, nga immuna a naitayab a mangsabat kenkuana; ken amin dagitoy babaen ti aweng ti trumpeta a puyoten ti anghel ti Dios."
                },
                {
                    "number": 99,
                    "text": "Ket kalpasan daytoy sabali pay nga anghel ti mangpuyotto, nga isu ti maikadua a trumpeta; ket kalpasanna umayton ti pannakasubbot dagiti pasurot ni Cristo iti yaayna; nga immawat iti binglayda iti dayta a pagbaludan a naisagana kadakuada, tapno maawatda ti ebanghelio, ken maukom a maibatay kadagiti tao iti lasag."
                },
                {
                    "number": 100,
                    "text": "Ket manen, sabali pay a trumpeta ti mapuyotto, nga isu ti maikatlo a trumpeta; ket kalpasanna umay dagiti espiritu dagiti tao a maukom, ken mapaneknekan a nagbasol;"
                },
                {
                    "number": 101,
                    "text": "Ket dagitoy dagiti dadduma pay a natay; ket saandan nga agbiag pay agingga nga aggibus ti sangaribu a tawen, wenno manen, agingga iti kanibusanan ti daga."
                },
                {
                    "number": 102,
                    "text": "Ket sabalinto pay a trumpeta ti mapuyot, nga isu ti maikapat a trumpeta, nga agkuna: Adda nasarakan kadagiti agbati agingga iti dayta naindaklan ken maudi nga aldaw, nga isu ti kanibusanan, nga agtalinaedto a narugit."
                },
                {
                    "number": 103,
                    "text": "Ket sabalinto pay a trumpeta ti mapuyot, nga isu ti maikalima a trumpeta, nga isu ti maikalima nga anghel a mangitalek iti agnanayon nga ebanghelio—nga agtaytayab iti let-ang ti langit, kadagiti amin a pagilian, kakabsat, pagsasao, ken tattao;"
                },
                {
                    "number": 104,
                    "text": "Ket daytoyto ti aweng ti trumpetana, nga agkuna kadagiti amin a tao, nga agpadpada iti langit ken iti daga, ken iti adda iti uneg ti daga—ta mangngegto ti tunggal lapayag, ket agparintumengto amin a tumeng, ken agpudnonto ti tunggal dila, bayat ti pannakangngegda iti aweng ti trumpeta, nga agkuna: Agbutengkayo iti Dios, ket itan-okyo ti nakatugaw iti trono, iti agnanayon nga awan inggana; ta umay ti oras ti panangukomna."
                },
                {
                    "number": 105,
                    "text": "Ket manen, sabali pay nga anghel ti mangpuyotto iti trumpetana, nga isu ti maikanem nga anghel, nga agkuna: Natnagen ti nangpainum kadagiti amin a pagilian iti arak ti pungtot ti panagdederrepna; natnagen, natnagen!"
                },
                {
                    "number": 106,
                    "text": "Ket manen, sabali pay nga anghel ti mangpuyotto iti trumpetana, nga isu ti maikapito, nga agkuna: Nalpasen; nalpasen! Pinarmeken ti Kordero ti Dios ken nailudeknan nga agmaymaysa ti pagpespesan iti arak, nga isu ti pagpespesan iti arak iti nakabutbuteng a pungtot ti Mannakabalin a Dios."
                },
                {
                    "number": 107,
                    "text": "Ket kalpasanna makoronaanto dagiti anghel iti dayag ti bilegna, ket mapunnonto dagiti santo iti dayagna, ket awatendanto ti tawidda ken maipatasdanto kenkuana."
                },
                {
                    "number": 108,
                    "text": "Ket kalpasanna puyotento manen ti immuna nga anghel ti trumpetana kadagiti lapayag dagiti sibibiag, ket ipalgakna dagiti nalimed a tignay dagiti tao, ken dagiti nabileg nga aramid ti Dios kadagiti umuna a sangaribu a tawen."
                },
                {
                    "number": 109,
                    "text": "Ket kalpasanna puyotento ti maikadua nga anghel ti trumpetana, ket ipalgakna dagiti nalimed a tignay dagiti tao, ken dagiti pampanunot ken gagem ti puspusoda, ken dagiti nabileg nga aramid ti Dios iti maikadua a ribu a tawen—"
                },
                {
                    "number": 110,
                    "text": "Kasta a kasta, agingga iti maikapito nga anghel a mangpuyotto iti trumpetana; ket agtakderto iti daga ken iti baybay, ket agsapata iti nagan ti nakatugaw iti trono, ta awanton ti panawen; ket maigalutto ni Satanas, dayta lakay nga uleg, a managanan iti sairo, ket saanto a makaruk-at iti uneg ti sangaribu a tawen."
                },
                {
                    "number": 111,
                    "text": "Ket kalpasanna maruk-atanto iti apagbiit a panawen, tapno maummongna a sangsangkamaysa dagiti buyotna."
                },
                {
                    "number": 112,
                    "text": "Ket ni Miguel, ti maikapito nga anghel, nga isu ti arkanghel, ummongennanto a sangsangkamaysa ti buyotna, nga isu dagiti pangen ti langit."
                },
                {
                    "number": 113,
                    "text": "Ket ummongento ti sairo a sangsangkamaysa dagiti buyotna; nga isu dagiti pangen ti impierno, ket umayto a makidangadang ken ni Miguel ken dagiti buyotna."
                },
                {
                    "number": 114,
                    "text": "Ket kalpasanna umay ti dangadang ti naindaklan a Dios; ket ti sairo ken dagiti buyotna maigarangugongdanto iti lugarda, tapno awanto ti bilegdan a mangrimbaw kadagiti santo."
                },
                {
                    "number": 115,
                    "text": "Ta makirangetto ni Miguel kadagiti dangadangda, ket parmekennanto ti agpanggep iti trono ti nakatugaw iti trono, nga isu ti Kordero."
                },
                {
                    "number": 116,
                    "text": "Daytoy ti gloria ti Dios, ken ti napasanto; ket saandanton a makita pay ni patay."
                },
                {
                    "number": 117,
                    "text": "Ngarud, pudno kunak kadakayo, gagayyemko, tinongenyo ti sagrado a panaguummongyo, a kas imbilinko kadakayo."
                },
                {
                    "number": 118,
                    "text": "Gapu ta saan nga amin ket adda pammatina, agsukisokkayo a sireregta ken isuroyo iti tunggal maysa kadagiti nainsiriban a balikas; wen, sukisokenyo dagiti kasayaatan a libro ti nainsiriban a balikas; agadalkayo, uray pay ti panagadal ken kasta met ti pammati."
                },
                {
                    "number": 119,
                    "text": "Urnosenyo ti bagbagiyo; isaganayo amin a kasapulanyo; ken mangbangonkayo iti balay, nga isu ti balay a pagkararagan, balay a pagayunuan, balay ti pammati, balay a pagadalan, balay ti gloria, balay ti urnos, balay ti Dios;"
                },
                {
                    "number": 120,
                    "text": "Tapno ti iseserrekyo agpannuray iti nagan ti Apo; tapno ti iruruaryo agpannuray iti nagan ti Apo; tapno amin a panagdaydayawyo agpannuray iti nagan ti Apo, a naitag-ay dagiti imayo iti Kangatuan."
                },
                {
                    "number": 121,
                    "text": "Ngarud, isardengyo dagiti awan kaes-eskanna a panagsasaoyo, manipud iti amin a panagkatkatawayo, manipud iti amin a nainlasagan a tarigagayyo, manipud iti amin a kinapalangguadyo ken diyo panangikankano, ken manipud iti amin a nadangkes nga aramidyo."
                },
                {
                    "number": 122,
                    "text": "Mangtudingkayo iti maestro manipud kadakayo, ken saankayo koma nga aggigiddan nga agsao; ngem agsisinnublatkayo koma nga agsao ket dumngeg koma amin iti sasawenna, tapno kalpasan a makapagsao ti amin tapno maisagut ti amin, ken tapno maikkan ti tunggal tao iti agpapada a gundaway."
                },
                {
                    "number": 123,
                    "text": "Kitaenyo nga ayatenyo ti tunggal maysa; isardengyo ti kinaagumyo; adalenyo ti agpipinnarabur a kas iti dawdawaten ti ebanghelio."
                },
                {
                    "number": 124,
                    "text": "Isardengyo ti agbalin a nasadut; isardengyo ti agbalin a narugit; isardengyo ti agsapul iti biddut ti tunggal maysa; isardengyo ti maturog iti at-atiddog ngem iti kasapulan; maturogkayo a masapa, tapno saankayo a mabannog, bumangonkayo a masapa, tapno masalibukagan dagiti bagi ken panunotyo."
                },
                {
                    "number": 125,
                    "text": "Ken kangrunaan iti amin a banag, kawesanyo ti bagbagiyo iti begkes ti panangngaasi, a kas iti kapa, nga isu ti mamagkayammet iti kinaan-anay ken kappia."
                },
                {
                    "number": 126,
                    "text": "Agkararagkayo a kanayon, tapno saankayo a kumapsut, agingga nga umayak. Adtoy, ket imutektekan, umayakto a dagus, ket siak a mismo ti mangawat kadakayo. Amen."
                },
                {
                    "number": 127,
                    "text": "Ket manen, ti urnos iti balay nga insagana ti panguluen iti pagadalan dagiti propeta, a nabangon para iti panangiwanwanda iti amin a banag a nasken kadakuada, a para kadagiti amin a dadaulo ti simbaan, wenno iti sabali a pannao, dagiti natudingan iti panagserbi iti simbaan, manipud kadagiti nangato a saserdote, nga agpababa kadagiti diakono—"
                },
                {
                    "number": 128,
                    "text": "Ket daytoyto ti urnos iti balay ti panguluen ti pagadalan: Isu a matudingan a presidente, wenno maestro, makitanto nga agtakder iti lugarna, iti balay a maisagananto a para kenkuana."
                },
                {
                    "number": 129,
                    "text": "Ngarud, isunto ti umuna iti balay ti Dios, iti lugar ti tallaong iti balay a pakangngeganto iti balikasna a siaannad ken silalawag, iti saan a napigsa a timek."
                },
                {
                    "number": 130,
                    "text": "Ket iti yaayna iti balay ti Dios, ta nasken nga isu ti umuna iti balay—adtoy, napintas daytoy, tapno agbalin a pagwadan—"
                },
                {
                    "number": 131,
                    "text": "Bay-anyo nga isu ti mangidaton iti kararag nga agparintumeng iti sango ti Dios, a pagilasinan wenno pakalaglagipan iti agnanayon a katulagan."
                },
                {
                    "number": 132,
                    "text": "Ket asinonto man a sumrek a sumaruno kenkuana, tumakder ti maestro, ket, babaen ti naitayag nga imana iti langit, wen, a sililinteg, saluduanna ti kabsatna wenno dagiti kabsatna babaen dagitoy a balikas:"
                },
                {
                    "number": 133,
                    "text": "Sika kadi ti kabsat wenno dakayo ti kabsat? Saluduankayo iti nagan ti Apo a ni Jesucristo, a pagilasinan wenno pakalaglagipan iti agnanayon a katulagan, iti katulagan a pangawatak kadakayo a kasinninged, iti pangngeddeng a saanen a mabaliwan, saan a maisin, ken saan a masukatan, nga agbalin a gayyem ken kabsatyo babaen ti parabur ti Dios iti pammatalged ti ayat, nga agtungpal kadagiti amin a bilin ti Dios nga awan ti pakababalawanna, a siyayaman, iti agnanayon nga awan inggana. Amen."
                },
                {
                    "number": 134,
                    "text": "Ket isu a makita a saan a maikari iti daytoy a panagdayaw awanto ti lugarna iti yanyo; ta diyonto ipalubos a rugitanna ti balayko."
                },
                {
                    "number": 135,
                    "text": "Ket isu nga umay ken napudno kaniak, ken kabsat, wenno kabsatda, saluduandanto ti presidente wenno maestro babaen dagiti maitayag nga ima iti langit, babaen daytoy met laeng a kararag ken katulagan, wenno babaen ti panagkuna iti Amen, a pagilasinan iti daytoy."
                },
                {
                    "number": 136,
                    "text": "Adtoy, pudno, kunak kadakayo, daytoy ti pagariganyo iti panagdayaw iti tunggal maysa iti balay ti Dios, iti pagadalan dagiti propeta."
                },
                {
                    "number": 137,
                    "text": "Ket matudingankayo a mangaramid iti daytoy babaen ti kararag ken panagyaman, babaen ti panangibaga ti Espiritu iti aramidenyo iti balay ti Apo, iti pagadalan dagiti propeta, tapno agbalin a santuario, tabernakulo ti Nasantuan nga Espiritu a pakapalag-ananyo."
                },
                {
                    "number": 138,
                    "text": "Ket saankayonto nga umawat iti asino man kadakayo iti daytoy a pagadalan malaksid no nadalus iti dara daytoy a kaputotan;"
                },
                {
                    "number": 139,
                    "text": "Ket maawatto babaen ti ordinansa ti panangbuggo kadagiti dapan, ta agingga iti daytoy a kamaudianan isu ti rugi ti ordinansa ti panangbuggo kadagiti dapan."
                },
                {
                    "number": 140,
                    "text": "Ket manen, ti presidente, wenno ti mangimaton nga elder ti simbaan, ti mangannong iti ordinansa ti panangbuggo kadagiti dapan."
                },
                {
                    "number": 141,
                    "text": "Marugian babaen ti kararag; ket kalpasan ti pannakiranud iti tinapay ken danum, isaganana ti bagina a maibatay iti pagbasaran a naited iti maikasangapulo-ket-tallo a kapitulo ti pammaneknek ni Juan maipanggep kaniak. Amen."
                }
            ]
        },
        "/study/scriptures/dc-testament/dc/89": {
            "uri": "/study/scriptures/dc-testament/dc/89",
            "title": "Doktrina ken Katulagan 89",
            "data_type": "chapter",
            "chapter_name": "Benneg 89",
            "chapter_summary": [
                "1–9, Maiparit ti panagaramat iti arak, naingel nga inumen, tabako, ken dagiti napudot nga inumen; 10–17, Naisangrat nga aramaten ti tao ken dagiti ayup dagiti ruot, bungbunga, karne, ken bukbukel; 18–21, Panagtungpal iti paglintegan ti ebanghelio, a pakairamanan ti Nainsiriban a Balikas, ti mangipaay iti bendision a naindagaan ken naespirituan."
            ],
            "verses": [
                {
                    "number": 1,
                    "text": "Ti Nainsiriban a Balikas, a para iti pagimbagan ti konseho dagiti nangato a saserdote, a naguummong iti Kirtland, ken ti simbaan, kasta met dagiti santo iti Zion—"
                },
                {
                    "number": 2,
                    "text": "Maipatulod a kablaaw; saan a babaen ti bilin wenno panangpilit, ngem babaen ti paltiing ken ti nainsiriban a balikas, a mangipakita iti bilin ken pagayatan ti Dios iti naindagaan a pannakaisalakan dagiti amin a santo kadagiti maudi nga aldaw—"
                },
                {
                    "number": 3,
                    "text": "Naited a pagbatayan nga addaan iti kari, a mainugot iti kabaelan dagiti nakapsut ken dagiti kakapsutan kadagiti amin a santo, a maawagan wenno mabalin a maawagan iti santo."
                },
                {
                    "number": 4,
                    "text": "Adtoy, pudno, kastoy ti kuna ti Apo kadakayo: Kas banag dagiti dakes ken panggep a simmeksek ken sumeksekto iti puspuso dagiti agkukunsabo a tao kadagiti maudi nga aldaw, binallaagankayo, ken palagipankayo, babaen ti pannangtedko kadakayo iti daytoy nainsiriban a balikas babaen ti paltiing—"
                },
                {
                    "number": 5,
                    "text": "A no asino man kadakayo ti uminum iti arak wenno naingel nga inumen, adtoy, saan a nasayaat, wenno maiparbeng iti imatang ti Amayo, iti panangummongyo laeng iti bagbagiyo a mangidaton iti sakramento kenkuana."
                },
                {
                    "number": 6,
                    "text": "Ket, adtoy, nasken nga arak, wen, nadalus nga arak, a dakayo ti nangisagana."
                },
                {
                    "number": 7,
                    "text": "Ket manen, saan a para iti tian dagiti naingel nga inumen, ngem pangbuggo kadagiti bagiyo."
                },
                {
                    "number": 8,
                    "text": "Ket manen, saan a para iti bagi ti tabako, wenno para iti tian, ket saan a nasayaat a para iti tao, ngem ruot a para kadagiti garumiad ken amin a masakit a dinguen, a maaramat iti nasayaat a pangngeddeng ken kabaelan."
                },
                {
                    "number": 9,
                    "text": "Ket manen, saan a para iti bagi wenno tian dagiti napudot nga inumen."
                },
                {
                    "number": 10,
                    "text": "Ket manen, pudno kunak kadakayo, insangrat ti Dios dagiti amin a nasayaat a ruot a para iti bagi, nakabuklan, ken aramaten ti tao—"
                },
                {
                    "number": 11,
                    "text": "Tunggal ruot iti panawenna, ken tunggal bunga iti panawenna; aramaten amin dagitoy a siaannad ken siyayaman."
                },
                {
                    "number": 12,
                    "text": "Wen, kasta met ti karne dagiti ayup ken dagiti tumatayab, siak, ti Apo, insangratko dagitoy nga aramaten ti tao a siyayaman; nupay kasta sagpaminsan koma ti pannakaaramatda;"
                },
                {
                    "number": 13,
                    "text": "Ket makaay-ayo kaniak a nasken a saanda a maaramat, iti laeng panawen ti panagtutudo, wenno lamiis, wenno bisin."
                },
                {
                    "number": 14,
                    "text": "Naisangrat amin a bukel a para iti tao ken kadagiti ayup, a taraon ti biag, saan laeng a para kadagiti tao ngem kadagiti pay ayup iti talon, ken dagiti tumatayab iti langit, ken amin nga atap nga ayup nga agtaray wenno agkarayam iti daga;"
                },
                {
                    "number": 15,
                    "text": "Ket inaramid ti Dios dagitoy a para iti tao iti panawen laeng ti bisin wenno nakaro a pannakabisin."
                },
                {
                    "number": 16,
                    "text": "Nasayaat amin a bukel a para iti taraon ti tao; kasta met ti bunga dagiti agkalatkat; nga agbunga, iti man daga wenno iti ngato—"
                },
                {
                    "number": 17,
                    "text": "Nupay kasta, trigo ti para iti tao, ken mais ti para iti baka, ken bukakaw ti para iti kabalio, ken senteno ti para kadagiti tumatayab ken baboy, ken para iti amin nga ayup iti talon, ken sebada para iti amin a maar-aramat nga ayup, ken para kadagiti saan a naingel nga inumen, a kas met iti sabali a bukel."
                },
                {
                    "number": 18,
                    "text": "Ket amin a santo a makalagip a mangsalimetmet ken mangaramid kadagitoy a sao, situtudio a mangtungpal kadagiti bilin, mapasalun-atto ti pusegda ken pata dagiti tulangda;"
                },
                {
                    "number": 19,
                    "text": "Ket makasarakdanto iti sirib ken dakkel a kinabaknang iti pannakaammo, a kas kadagiti nailemmeng a kinabaknang;"
                },
                {
                    "number": 20,
                    "text": "Ket agtaraydanto a di mabannog, ken magnadanto a di agkapsut."
                },
                {
                    "number": 21,
                    "text": "Ket siak, ti Apo, agkariak kadakuada, a labasanto ida ti mangdadael nga anghel, a kas kadagiti annak ti Israel, ket saannanto ida a papatayen. Amen."
                }
            ]
        },
        "/study/scriptures/dc-testament/dc/90": {
            "uri": "/study/scriptures/dc-testament/dc/90",
            "title": "Doktrina ken Katulagan 90",
            "data_type": "chapter",
            "chapter_name": "Benneg 90",
            "chapter_summary": [
                "1–5, Naitalek dagiti tulbek ti pagarian ken ni Joseph Smith ken iti Simbaan babaen kenkuana; 6–7, Nasken nga agserbi da Sidney Rigdon ken Frederick G. Williams iti Umuna a Panguluen; 8–11, Nasken a maikasaba ti ebanghelio kadagiti pagilian iti Israel, kadagiti Gentil, ken kadagiti Hudio, mangngeg ti tunggal tao iti bukodna a pagsasao; 12–18, Nasken nga urnosen ni Joseph Smith ken dagiti mamalbalakadna iti Simbaan; 19–37, Sumagmamano a tao ti bagbagaan ti Apo a magna a sililinteg ken agserbi iti pagarianna."
            ],
            "verses": [
                {
                    "number": 1,
                    "text": "Kastoy ti kuna ti Apo, pudno, pudno kunak kenka, anakko, napakawankan kadagiti basolmo, a maibatay iti dawatmo, ta nakadanon iti lapayagko dagiti kararagmo ken dagiti kararag dagiti kabsatmo."
                },
                {
                    "number": 2,
                    "text": "Ngarud, mabendisionanka manipud ita nga agiggem kadagiti tulbek ti pagarian a naited kenka; a ti pagarianna dumtengto iti maudi a panawen."
                },
                {
                    "number": 3,
                    "text": "Pudno kunak kenka, saanto a maala kenka dagiti tulbek daytoy a pagarian iti kaano man, bayat ti kaaddam iti lubong, wenno iti lubong nga umay;"
                },
                {
                    "number": 4,
                    "text": "Nupay kasta, babaen kenka maitedto iti sabali dagiti padles, wen, a kas iti simbaan."
                },
                {
                    "number": 5,
                    "text": "Ket amin dagiti umawat kadagiti padles ti Dios, pagannadem ida iti panangiggemda kadagitoy amangan no tagtagilag-anenda dagitoy a banag, ket maiturongda iti pagbasolan, ket maitiklebda ken madalebda no umay dagiti bagyo, ken agangin iti napigsa, ken agbayakabak ti tudo, ket mabasnot ti balayda."
                },
                {
                    "number": 6,
                    "text": "Ket manen, pudno kunak kadagiti kabsatmo, a da Sidney Rigdon ken Frederick G. Williams, napakawan metten dagiti basolda, ket maibilangdan a kapatasmo nga agiggem kadagiti tulbek daytoy maudi a pagarian;"
                },
                {
                    "number": 7,
                    "text": "A kas met iti panangiturongmo kadagiti tulbek ti pagadalan dagiti propeta, nga imbilinko a mabukel;"
                },
                {
                    "number": 8,
                    "text": "Tapno iti dayta agbalinda a naan-anay iti panagserbida iti pannakaisalakan ti Zion, ken kadagiti pagilian ti Israel, ken kadagiti Gentil, a kas iti kaadu ti mamatinto;"
                },
                {
                    "number": 9,
                    "text": "A babaen ti panangiturongmo maawatda ti balikas, ket babaen ti panangiturongda agsaknap ti balikas iti ngudo ti daga, umuna kadagiti Gentil, kalpasanna, adtoy, ket imutektekan, ket mapandanto kadagiti Hudio."
                },
                {
                    "number": 10,
                    "text": "Kalpasanna dumteng ti aldaw a panangipakitanto ti Apo iti bileg ti takiagna a mangawis kadagiti pagilian, dagiti nasukir a pagilian, ti balay ni Jose, ti ebanghelio ti pannakaisalakanda."
                },
                {
                    "number": 11,
                    "text": "Ta mapasamakto iti dayta nga aldaw, a mangngegto ti tunggal tao ti pakabuklan ti ebanghelio iti bukodna a dila, ken iti bukodna a pagsasao, babaen dagiti naordenan iti daytoy a bileg, babaen ti panangiturong ti Mangliwliwa, a naibaon a mangallukoy kadakuada iti paltiing ni Jesucristo."
                },
                {
                    "number": 12,
                    "text": "Ket ita, pudno kunak kenka, itedko kenka ti bilin a mangituloy iti panagserbim ken panangipangulom."
                },
                {
                    "number": 13,
                    "text": "Ket no malpasmonto ti patarus dagiti propeta, sikanto ti mangimaton manipud dita kadagiti aramid ti simbaan ken ti pagadalan;"
                },
                {
                    "number": 14,
                    "text": "Ket no manen, iti panangipalagip ti Mangliwliwa, umawatka kadagiti paltiing a manglukat kadagiti kinadatdatlag ti pagarian;"
                },
                {
                    "number": 15,
                    "text": "Ken mangurnos kadagiti simbaan, ken agadal ken agsursuro, ken mairuam kadagiti amin a nasayaat a libro, ken iti pagsasao, dila, ken tattao."
                },
                {
                    "number": 16,
                    "text": "Ket daytoyto ti asikasuen ken misionyo iti unos ti panagbiagyo, a mangimaton iti konseho, ken mangurnos kadagiti amin nga aramid daytoy a simbaan ken pagarian."
                },
                {
                    "number": 17,
                    "text": "Saankayo nga agbain, wenno matikaw; ketdi mapalagipankayo iti ngato ti panagpampanunotyo ken kinapalangguad, ta yasidegna dagiti kararuayo iti silo."
                },
                {
                    "number": 18,
                    "text": "Urnosenyo ti balbalayyo; liklikanyo ti kinasadut ken kinarugit."
                },
                {
                    "number": 19,
                    "text": "Ita, pudno kunak kenka, mangisaganaka iti lugar, iti kabiitan a panawen, para iti kaamaan ti mamalbalakadmo ken para suratmo, nga isu ni Frederick G. Williams."
                },
                {
                    "number": 20,
                    "text": "Ket paituloymo iti lakayen a katulongak, a ni Joseph Smith, Sen., ti panagindegna iti lugar a pagyananna ita a kaduana ti kaamaanna; ket dimo pailako agingga a di ibaga ti Apo."
                },
                {
                    "number": 21,
                    "text": "Ket pagtalinaedem ti mamalbalakadko, a ni Sidney Rigdon, iti pagyananna ita agingga a di ibaga ti Apo."
                },
                {
                    "number": 22,
                    "text": "Ket pagsapulem a sireregta ti obispo iti mangibagi, ket ibagam a ti tao nga adda naidulin a sanikuana—ti tao ti Dios, ken addaan iti napigsa a pammati—"
                },
                {
                    "number": 23,
                    "text": "Tapno iti kasta kabaelanna a bayadan ti tunggal utang; tapno saan a maibabain ti pagidulinan ti Apo iti imatang dagiti tao."
                },
                {
                    "number": 24,
                    "text": "Agsukisokkayo a sireregta, agkararagkayo a kanayon, ken mamatikayo, ket agkaykaysa ti amin a banag para iti pagimbaganyo, no magnakayo a sililinteg ken laglagipenyo ti katulagan a nakitulaganyo iti tunggal maysa."
                },
                {
                    "number": 25,
                    "text": "Aramidenyo a bassit ti kaamaanyo, kangrunaanna ti lakayen a katulongak a ni Joseph Smith, Sen., a maipanggep kadagiti saan a kameng ti kaamaanyo;"
                },
                {
                    "number": 26,
                    "text": "Tapno dagiti banag a naipaay para kadakayo, a mangipatungpal iti aramidko, saan a maala kadakayo ket maited kadagiti saan a maikari—"
                },
                {
                    "number": 27,
                    "text": "Ket iti kasta maituloyyo nga ipatungpal dagiti banag nga imbilinko kadakayo."
                },
                {
                    "number": 28,
                    "text": "Ket manen, pudno kunak kadakayo, pagayatak a matangdanan ti katulongak iti balay a ni Vienna Jaques a pangilangoyna kadagiti paggastuanna, ket mapan iti daga ti Zion;"
                },
                {
                    "number": 29,
                    "text": "Ket maikkan-pateg kaniak ti mabati a kuarta, ket magunggonaanto iti naituding a panawenko."
                },
                {
                    "number": 30,
                    "text": "Pudno kunak kadakayo a maikanatad iti imatangko a nasken a mapan iti daga ti Zion, ket umawat iti tawid manipud iti obispo;"
                },
                {
                    "number": 31,
                    "text": "Tapno agbiag a sitatalna no la ketdi napudno, ken saan nga agsadsadut kadagiti aldawna manipud ita."
                },
                {
                    "number": 32,
                    "text": "Ket adtoy, pudno kunak kadakayo, nga isuratyonto daytoy a bilin, ket ibagayo kadagiti kabsatyo iti Zion, iti napnuan ayat a kablaaw, nga inawagankayo met a mangimaton iti Zion iti naituding a panawenko."
                },
                {
                    "number": 33,
                    "text": "Ngarud, ibagayo a dida matektekan kaniak maipanggep iti daytoy a banag."
                },
                {
                    "number": 34,
                    "text": "Adtoy, kunak kadakayo a dagiti kabsatyo iti Zion mangrugin nga agbabawi, ket maragsakan dagiti anghel kadakuada."
                },
                {
                    "number": 35,
                    "text": "Nupay kasta, saanak unay a naay-ayo iti adu a banag; ken saanak unay a naay-ayo iti katulongak a ni William E. McLellin, wenno iti katulongak a ni Sidney Gilbert; ken kasta met iti obispo, ken addaan dagiti dadduma iti adu a banag nga ibabawida."
                },
                {
                    "number": 36,
                    "text": "Ngem pudno kunak kadakayo, a siak, ti Apo, makisupangetakto iti Zion, ket ipakaasik kadagiti napigsa, ket dusaek isuna agingga nga agballigi ket madalusan iti imatangko."
                },
                {
                    "number": 37,
                    "text": "Ta saanto a mapapanaw iti lugarna. Siak, ti Apo, nasaokon. Amen."
                }
            ]
        },
        "/study/scriptures/dc-testament/dc/91": {
            "uri": "/study/scriptures/dc-testament/dc/91",
            "title": "Doktrina ken Katulagan 91",
            "data_type": "chapter",
            "chapter_name": "Benneg 91",
            "chapter_summary": [
                "1–3, Agarup umno ti pannakaipatarus ti Apocrypha ngem adu ti linaonna nga innayon ti ima dagiti tao a saan a pudno; 4–6, Mairanud dagiti paglawagen ti Espiritu."
            ],
            "verses": [
                {
                    "number": 1,
                    "text": "Pudno, kastoy ti kuna ti Apo kadakayo maipanggep iti Apocrypha—Adu dagiti banag a linaonna a pudno; ket agarup umno ti pannakaipatarusna;"
                },
                {
                    "number": 2,
                    "text": "Adu dagiti banag a linaonna a saan a pudno, nga innayon ti ima dagiti tao."
                },
                {
                    "number": 3,
                    "text": "Pudno, kunak kadakayo, a saanen a kasapulan ti pannakaipatarus ti Apocrypha."
                },
                {
                    "number": 4,
                    "text": "Ngarud, asino man a mangbasa, maawatanna koma, ta ipakita ti Espiritu ti kinapudno;"
                },
                {
                    "number": 5,
                    "text": "Ket asino man a paglawagen ti Espiritu mairanudto iti daytoy;"
                },
                {
                    "number": 6,
                    "text": "Ket asino man a saan nga awaten ti Espiritu, saanto a mairanud. Ngarud saan a masapul ti pannakaipatarusna. Amen."
                }
            ]
        },
        "/study/scriptures/dc-testament/dc/92": {
            "uri": "/study/scriptures/dc-testament/dc/92",
            "title": "Doktrina ken Katulagan 92",
            "data_type": "chapter",
            "chapter_name": "Benneg 92",
            "chapter_summary": [
                "1–2, Mangted ti Apo iti bilin maipanggep iti pannakaawat iti sangsangkamaysa a timpuyog."
            ],
            "verses": [
                {
                    "number": 1,
                    "text": "Pudno, kastoy ti kuna ti Apo, itedko ti sangsangkamaysa a timpuyog, a nabukel a mainugot iti bilin a naited iti kallabes, ti paltiing ken bilin maipanggep iti katulongak a ni Frederick G. Williams, nga awatenyonto iti timpuyog. No ania ti ibagak iti maysa ibagak iti amin."
                },
                {
                    "number": 2,
                    "text": "Ket manen, kunak kenka katulongak a Frederick G. Williams, naragsakkanto a kameng iti daytoy a timpuyog; ket no la ketdi napudnoka nga agtungpal kadagiti amin nga immuna a bilin mabendisionankanto iti agnanayon. Amen."
                }
            ]
        },
        "/study/scriptures/dc-testament/dc/93": {
            "uri": "/study/scriptures/dc-testament/dc/93",
            "title": "Doktrina ken Katulagan 93",
            "data_type": "chapter",
            "chapter_name": "Benneg 93",
            "chapter_summary": [
                "1–5, Makitanto amin dagiti napudno ti Apo; 6–18, Pinaneknekan ni Juan a nagtultuloy nga immawat iti parabur ti Anak ti Dios agingga a naawatna ti pakabuklan ti gloria ti Ama; 19–20, Dagiti napudno a tao, a dumurdur-as ti naespirituan a bilegda, awatendanto met ti pakabuklanna; 21–22, Dagiti naipasngay babaen ni Cristo ti Simbaan ti Inauna; 23–28, Naawat ni Cristo ti pakabuklan ti amin a kinapudno, kasta met ti tao babaen ti panagtungpal; 29–32, Kadua ti tao ti Dios idi punganay; 33–35, Agnanayon dagiti elemento, ket mabalin a maawat ti tao ti pakabuklan ti rag-o iti Panagungar; 36–37, Kinasaririt ti gloria ti Dios; 38–40, Inosente dagiti ubbing iti imatang ti Dios gapu iti panangsubbot ni Cristo; 41–53, Mabilin dagiti mangidadaulo a kakabsat a mangurnos kadagiti kaamaanda."
            ],
            "verses": [
                {
                    "number": 1,
                    "text": "Pudno, kastoy ti kuna ti Apo: Mapasamakto a tunggal kararua a mangtallikud kadagiti basolna ket umay kaniak, ket awagannak iti naganko, ken agtungpal iti timekko, ket tungpalenna dagiti bilinko, makitananto ti rupak ket maammuannanto a siak;"
                },
                {
                    "number": 2,
                    "text": "Ket siak ti pudno a silaw a manglawag iti tunggal tao nga umay iti lubong;"
                },
                {
                    "number": 3,
                    "text": "Ket addaak iti Ama, ken adda ti Ama kaniak, ken maymaysa ti Ama ken siak—"
                },
                {
                    "number": 4,
                    "text": "Ti Ama gapu ta intedna kaniak ti pakabuklanna, ken ti Anak gapu ta addaak iti lubong ken inaramidna ti lasag a tabernakulok, ket nakipagtaengak kadagiti annak ti tattao."
                },
                {
                    "number": 5,
                    "text": "Addaak idi iti lubong ket inawatnak ti Amak, ket nalawag ti pannakaipakita dagiti aramidna."
                },
                {
                    "number": 6,
                    "text": "Ket nakita ni Juan ken pinaneknekanna ti pakabuklan ti gloriak, ket ti pakabuklan ti kasuratan ni Juan maipalgakto iti masakbayan."
                },
                {
                    "number": 7,
                    "text": "Ket pinaneknekanna, a kinunana: Nakitak ti gloriana, nga adda iti punganay, sakbay a naparsua ti lubong;"
                },
                {
                    "number": 8,
                    "text": "Ngarud, idi punganay addan ti Balikas, ta isu ti Balikas, nga isu ti mensahero ti pannakaisalakan—"
                },
                {
                    "number": 9,
                    "text": "Ti silaw ken ti Mannubbot iti lubong; ti Espiritu ti kinapudno, nga immay iti lubong, gapu ta inaramidna ti lubong, ket adda kenkuana ti biag dagiti tao ken ti silaw dagiti tao."
                },
                {
                    "number": 10,
                    "text": "Inaramidna dagiti lubong; inaramidna dagiti tao; inaramidna dagiti amin a banag, ket babaen kenkuana, ken kenkuana."
                },
                {
                    "number": 11,
                    "text": "Ket siak, ni Juan, paneknekak a nakitak ti gloriana, a kas iti gloria ti Bugbugtong ti Ama, napno iti parabur ken kinapudno, nga isu ti Espiritu ti kinapudno, nga immay ken nagnaed iti lasag, ken nakipagtaeng kadatayo."
                },
                {
                    "number": 12,
                    "text": "Ket siak, ni Juan, nakitak a dina inawat ti pakabuklan iti unana, ngem immawat iti ad-adu pay a parabur."
                },
                {
                    "number": 13,
                    "text": "Ket dina inawat ti pakabuklan iti unana, ngem nagtultuloy nga immawat iti ad-adu pay a parabur, agingga a naawatna ti pakabuklanna;"
                },
                {
                    "number": 14,
                    "text": "Ket kastoy a naawagan iti Anak ti Dios, gapu ta dina inawat ti pakabuklan iti unana."
                },
                {
                    "number": 15,
                    "text": "Ket siak, ni Juan, paneknekak, ket imutektekan, naglukat ti langit, ket bimmaba ti Espiritu Santo kenkuana a kalanglanga ti kalapati, ket nagdisso kenkuana, ket adda timek a nagtaud iti langit a nagkuna: Daytoy ti ay-ayatek nga Anakko."
                },
                {
                    "number": 16,
                    "text": "Ket siak, ni Juan, paneknekak nga inawatna ti pakabuklan ti gloria ti Ama;"
                },
                {
                    "number": 17,
                    "text": "Ket inawatna ti amin a bileg, iti man langit ken iti daga, ken ti gloria ti Ama adda kenkuana, ta agnaed kenkuana."
                },
                {
                    "number": 18,
                    "text": "Ket mapasamakto, a no napudnokayo maawatyonto ti pakabuklan ti kasuratan ni Juan."
                },
                {
                    "number": 19,
                    "text": "Itedko kadakayo dagitoy a pagsasao tapno maawatan ken maammuanyo no kasano ti agdaydayaw, ken ammoyo no ania ti pagdaydayawanyo, tapno makaumaykayo iti Ama babaen ti naganko, ken maawatyo ti pakabuklanna iti naituding a panawen."
                },
                {
                    "number": 20,
                    "text": "Ta no tungpalenyo dagiti bilinko maawatyonto ti pakabuklanna, ket maitan-okkayo kaniak a kas kaniak iti Ama; ngarud, ibagak kadakayo, umawatkayonto iti ad-adu pay a parabur."
                },
                {
                    "number": 21,
                    "text": "Ket ita, pudno kunak kadakayo, addaak idi iti punganay iti Amak, ken siak ti Inauna;"
                },
                {
                    "number": 22,
                    "text": "Ket amin dagiti naipasngay babaen kaniak mairanudda met iti nasao a gloria, ket isuda ti simbaan ti Inauna."
                },
                {
                    "number": 23,
                    "text": "Kaduayo met idi punganay ti Ama; nga isu ti Espiritu, nga isu ti Espiritu ti kinapudno;"
                },
                {
                    "number": 24,
                    "text": "Ket kinapudno ti pannakaammo kadagiti banag a kas iti kasasaadda ita, ken kasasaadda idi, ken iti kasasaadda iti masakbayan;"
                },
                {
                    "number": 25,
                    "text": "Ket ania man a surok wenno kurang daytoy isu ti espiritu dayta nadangkes nga ulbod manipud pay idi punganay."
                },
                {
                    "number": 26,
                    "text": "Nagtaud iti Dios ti Espiritu ti kinapudno. Siak ti Espiritu ti kinapudno, ket pinaneknekannak ni Juan, a kinunana: Inawatna ti pakabuklan ti kinapudno, wen, uray amin a kinapudno."
                },
                {
                    "number": 27,
                    "text": "Ket awan ti tao nga umawat iti pakabuklan malaksid no tungtungpalenna dagiti bilin."
                },
                {
                    "number": 28,
                    "text": "Isu a mangtungtungpal kadagiti bilinna umawat iti kinapudno ken silaw, agingga a maitan-ok iti kinapudno ken maammuanna amin a banag."
                },
                {
                    "number": 29,
                    "text": "Kadua met ti tao ti Dios idi punganay. Ti saririt, wenno silaw ti kinapudno, saan a pinarsua wenno inaramid, wenno mabalin a kasta."
                },
                {
                    "number": 30,
                    "text": "Nawaya amin a kinapudno iti dayta a pagturayan a nangikabilan ti Dios, nga aggunay iti bagina, a kas met iti amin a saririt; no saan awan ti biag."
                },
                {
                    "number": 31,
                    "text": "Adtoy, daytoy ti kinawaya ti tao nga agpili, ken daytoy ti pakakedngan ti tao; gapu ta nalawag ti pannakaipakita kadakuada dayta nagtaud iti punganay, ngem dida awaten ti silaw."
                },
                {
                    "number": 32,
                    "text": "Ket makedngan ti tunggal tao a saan nga umawat ti espirituna iti silaw."
                },
                {
                    "number": 33,
                    "text": "Ta espiritu ti tao. Agnanayon dagiti elemento, ket ti espiritu ken elemento, nagsilpo a di mapagsina, umawat iti pakabuklan ti rag-o;"
                },
                {
                    "number": 34,
                    "text": "Ket no mapagsinada, saan a maawat ti tao ti pakabuklan ti rag-o."
                },
                {
                    "number": 35,
                    "text": "Dagiti elemento ti tabernakulo ti Dios; wen, ti tao ti tabernakulo ti Dios, isuda ti templo; ket ania man ti pakarugitan ti templo, dadaelento ti Dios dayta a templo."
                },
                {
                    "number": 36,
                    "text": "Gloria ti Dios ti saririt, wenno, iti sabali a pannao, silaw ken kinapudno."
                },
                {
                    "number": 37,
                    "text": "Baybay-an ti silaw ken kinapudno dayta a dakes."
                },
                {
                    "number": 38,
                    "text": "Inosente ti tunggal espiritu ti tao idi punganay; ket iti panangsubbot ti Dios iti tao iti pannakatnag, nagbalin manen dagiti tao, iti maladaga a kasasaadda, nga inosente iti imatang ti Dios."
                },
                {
                    "number": 39,
                    "text": "Ket umay dayta nadangkes ket yadayona ti silaw ken ti kinapudno, babaen ti di panagtungpal, manipud kadagiti annak ti tattao, ken gapu iti kannawidan dagiti ammada."
                },
                {
                    "number": 40,
                    "text": "Ngem binilinkayon a patanoren dagiti annakyo iti silaw ken kinapudno."
                },
                {
                    "number": 41,
                    "text": "Ngem pudno kunak kenka, katulongak a Frederick G. Williams, nagtultuloyka iti daytoy a pagbasolan;"
                },
                {
                    "number": 42,
                    "text": "Dimo insuro kadagiti annakmo ti silaw ken kinapudno, a maibatay kadagiti bilin; ket naikkan iti bileg dayta nadangkes, pay laeng, kenka, ket daytoy ti gapu ti panagrigrigatmo."
                },
                {
                    "number": 43,
                    "text": "Ket ita itedko kenka daytoy a bilin—no kayatmo ti maisalakan urnosemto ti balaymo, ta adu dagiti banag a saan a maiparbeng iti balaymo."
                },
                {
                    "number": 44,
                    "text": "Pudno, kunak iti katulongak a ni Sidney Rigdon, adda dagiti banag a dina nangtungpalan kadagiti bilin maipanggep kadagiti annakna; ngarud, urnosem pay nga umuna ti balaymo."
                },
                {
                    "number": 45,
                    "text": "Pudno, kunak iti katulongak a ni Joseph Smith, Jun., wenno iti sabali a pannao, awagankayonto a gagayyemko, ta dakayo ti gagayyemko, ket addanto tawidenyo kaniak—"
                },
                {
                    "number": 46,
                    "text": "Awagankayo a katulongak para iti pagimbagan ti lubong, ket dakayo ti katulonganda para kaniak—"
                },
                {
                    "number": 47,
                    "text": "Ket ita, pudno kunak kenka Joseph Smith, Jun.—Dimo tinungpal dagiti bilin, ket nasken nga awatem ti pammabalaw ti Apo;"
                },
                {
                    "number": 48,
                    "text": "Nasken nga agbabawi ti kaamaam ket lipatenda ti sumagmamano a banag, ket ipasnekda koma ti dumngeg kadagiti ibagam, wenno mapapanawda iti lugarda."
                },
                {
                    "number": 49,
                    "text": "No ania ti sawek iti maysa sawek iti amin; agkararagkayo a kanayon amangan la ketdi ta rimbawannakayo ti nadangkes, ket papanawennakayo iti lugaryo."
                },
                {
                    "number": 50,
                    "text": "Kasta met ti katulongak a ni Newel K. Whitney, ti obispo iti simbaanko, nasken a madusa, ket urnosenna ti kaamaanna, ket kitaenna a napaspasnekda ken maseknanda iti pagtaengan, ket agkararagda a kanayon, wenno maikkatdanto iti lugarda."
                },
                {
                    "number": 51,
                    "text": "Ita, kunak kadakayo, gagayyemko, pagdaliasatenyo ti katulongak a ni Sidney Rigdon, ket saan nga agtaktak, ket ipakdaarna met ti maawat a tawen ti Apo, ken ti ebanghelio ti pannakaisalakan, ta ikkakto iti kabaelan nga agsarita; ket tulongakto babaen ti kararagyo a sangsangkamaysa iti pammati."
                },
                {
                    "number": 52,
                    "text": "Ket pagdardarasenyo met dagiti katulongak a da Joseph Smith, Jun., ken Frederick G. Williams, ket maikkandanto met babaen ti kararag ti pammati; ket no la ketdi tungpalenyo dagiti saok saankayonto a matikaw iti daytoy a lubong, wenno iti umay a lubong."
                },
                {
                    "number": 53,
                    "text": "Ket, pudno kunak kadakayo, a pagayatak nga idarasyo nga ipatarus dagiti nasantuan a kasuratak, ken mangammo iti pakasaritaan, ken kadagiti pagilian, ken kadagiti pagarian, kadagiti paglintegan ti Dios ken tao, ket agpaay amin daytoy iti pannakaisalakan ti Zion. Amen."
                }
            ]
        },
        "/study/scriptures/dc-testament/dc/94": {
            "uri": "/study/scriptures/dc-testament/dc/94",
            "title": "Doktrina ken Katulagan 94",
            "data_type": "chapter",
            "chapter_name": "Benneg 94",
            "chapter_summary": [
                "1–9, Nangted ti Apo iti bilin a mayappeng iti pannakapatakder ti balay a pagtrabahuan ti Panguluen; 10–12, Mabangon ti balay a pagimalditan; 13–17, Mailatang dagiti sumagmamano a tawid."
            ],
            "verses": [
                {
                    "number": 1,
                    "text": "Ket manen, pudno kunak kadakayo, gagayyemko, ti bilin nga itedko kadakayo, nga irugiyonto ti mangibaskag ken mangisagana iti pangrugian ken pamuon ti siudad ti istaka ti Zion, ditoy daga ti Kirtland, a mangrugi iti balayko."
                },
                {
                    "number": 2,
                    "text": "Ket adtoy, nasken a maaramid a maibatay iti pagtuladan nga intedko kadakayo."
                },
                {
                    "number": 3,
                    "text": "Ket ikkan-pategyo ti umuna a lote iti abagatan a para kaniak a pagpatakderan iti balay ti panguluen, a pagtrabahuan ti panguluen, a pakagun-odan kadagiti paltiing; ken para iti aramid a panagserbi ti panguluen, iti amin a banag a maipanggep iti simbaan ken pagarian."
                },
                {
                    "number": 4,
                    "text": "Pudno kunak kadakayo, a mabangonto iti sekkegna a limapulo-ket-lima ken innem-a-pulo-ket-lima a kadapan, iti akin-uneg a pasetna."
                },
                {
                    "number": 5,
                    "text": "Ket addanto akinbaba ken akinngato a kadsaaran, a maibatay iti pagbasaran a maitedto kadakayo kalpasan daytoy."
                },
                {
                    "number": 6,
                    "text": "Ket maidatonto iti Apo manipud iti pamuon daytoy, a maibatay iti urnos ti kinasaserdote, a maibatay iti pagtuladan a maitedto kadakayo kalpasan daytoy."
                },
                {
                    "number": 7,
                    "text": "Ket maidatonto a sibubukel iti Apo a pagtrabahuan ti panguluen."
                },
                {
                    "number": 8,
                    "text": "Ket diyonto palubosan ti ania man a narugit a banag a makastrek; ket addanto idiay ti gloriak, ken addaakto sadiay."
                },
                {
                    "number": 9,
                    "text": "Ngem no addanto sumrek ditoy a narugit a banag, awanto ti gloriak sadiay; ket saanakto a sumrek iti daytoy."
                },
                {
                    "number": 10,
                    "text": "Ket manen, pudno kunak kadakayo, maidatonto kaniak ti maikadua a lote iti abagatan a pakaipatakderan ti balayko, a pakaimalditan ti nakaipatarusan dagiti nasantuan a kasuratak, ken amin a banag nga ibilinkonto kadakayo."
                },
                {
                    "number": 11,
                    "text": "Ket limapulo-ket-lima ken innem-a-pulo-ket-lima a kadapan ti sekkegnanto, iti akin-uneg a pasetna; ket addanto akinbaba ken akinngato a kadsaaran."
                },
                {
                    "number": 12,
                    "text": "Ket sibubukelto a maidaton daytoy a balay iti Apo manipud iti pamuonna, a pagimalditan, iti amin a banag nga ibilinkonto kadakayo, a nasantuanto, nadalus, a maibatay iti pagbasaran iti amin a banag a kas iti maitedto kadakayo."
                },
                {
                    "number": 13,
                    "text": "Ket awatento ti katulongak a ni Hyrum Smith ti maikatlo a lote a tawidna."
                },
                {
                    "number": 14,
                    "text": "Ket tawidento dagiti katulongak a da Reynolds Cahoon ken Jared Carter dagiti umuna ken maikadua a lote iti amianan—"
                },
                {
                    "number": 15,
                    "text": "Tapno maaramidda ti aramid nga intudingko kadakuada, a komite a mangbangon iti balayko, a maibatay iti bilinko, siak, ti Apo a Dios, kadakayo."
                },
                {
                    "number": 16,
                    "text": "Saan a mabangon dagitoy dua a balay agingga nga itedko kadakayo ti bilin maipanggep kadakuada."
                },
                {
                    "number": 17,
                    "text": "Ket ita awanen ti itedko pay kadakayo iti daytoy a gundaway. Amen."
                }
            ]
        },
        "/study/scriptures/dc-testament/dc/95": {
            "uri": "/study/scriptures/dc-testament/dc/95",
            "title": "Doktrina ken Katulagan 95",
            "data_type": "chapter",
            "chapter_name": "Benneg 95",
            "chapter_summary": [
                "1–6, Madusa dagiti Santo iti dida panangbangon iti balay ti Apo; 7–10, Tarigagayan ti Apo nga aramaten ti balayna a pangyawatanna iti talugading kadagiti taona babaen ti bileg nga aggapu iti ngato; 11–17, Maidaton ti balay a pagdaydayawan ken pagadalan dagiti Apostol."
            ],
            "verses": [
                {
                    "number": 1,
                    "text": "Pudno, kastoy ti kuna ti Apo kadakayo a patpatgek, ken dusaek met dagiti patpatgek tapno mapakawan dagiti basolda, ta iti pannusa isaganak ti wagas a pakaisalakananda kadagiti amin a banag manipud iti sulisog, ket impatpategkayo—"
                },
                {
                    "number": 2,
                    "text": "Gapuna, nasken a madusakayo ket awatenyo ti panangungetko kadakayo;"
                },
                {
                    "number": 3,
                    "text": "Ta nagbasolkayo kaniak iti nadagsen unay a basol, ta diyo inkaskaso ti naindaklan a bilin iti amin a banag, nga intedko kadakayo maipanggep iti pannakabangon ti balayko;"
                },
                {
                    "number": 4,
                    "text": "Ta ti pannakaisaganana naisangrat a mangisagana kadagiti apostolko a mangpukis iti bangkagko iti maudi a gundaway, tapno maipatungpalko ti karkarna a tignay, tapno maibukbokko ti Espirituk iti amin a lasag—"
                },
                {
                    "number": 5,
                    "text": "Ngem adtoy, pudno kunak kadakayo, nga adu kadakayo ti naordenan, nga inawagak ngem bassit kadakuada ti napili."
                },
                {
                    "number": 6,
                    "text": "Nagbasol iti nadagsen unay dagiti saan a napili, isu a magmagnada iti kasipngetan iti tengnga ti aldaw."
                },
                {
                    "number": 7,
                    "text": "Ket gapu iti daytoy nangtedak iti bilin kadakayo a mangangay iti sagrado a panagtitipon, tapno makadanon dagiti panagayuno ken panagladingityo iti lapayag ti Apo ti Pangen, a no mayulog, ti nangparsua iti umuna nga aldaw, ti punganay ken ti panungpalan."
                },
                {
                    "number": 8,
                    "text": "Wen, pudno kunak kadakayo, nangtedak iti bilin kadakayo a mangbangon iti balay, a daytoy a balay ti pangyawatak iti talugading kadagiti napilik babaen ti bileg nga aggapu iti ngato;"
                },
                {
                    "number": 9,
                    "text": "Ta daytoy ti kari ti Ama kadakayo; ngarud bilinenkayo nga agbati, a kas kadagiti apostolko iti Jerusalem."
                },
                {
                    "number": 10,
                    "text": "Nupay kasta, nagbasol iti nadagsen unay a basol dagiti katulongak; ket napasamak ti panagsusupanget iti pagadalan dagiti propeta; a nakaro unay para kaniak, kuna ti Apoyo; ngarud imbaonko ida a madusa."
                },
                {
                    "number": 11,
                    "text": "Pudno kunak kadakayo, pagayatak a mangbangonkayo iti balay. No tungpalenyo dagiti bilinko maaddaankayonto iti bileg a mangbangon iti daytoy."
                },
                {
                    "number": 12,
                    "text": "No diyo tungpalen dagiti bilinko, saanto nga agtuloy ti panangipateg ti Ama kadakayo, ngarud magnakayonto iti kasipngetan."
                },
                {
                    "number": 13,
                    "text": "Ita addaytoy ti sirib, ken panunot ti Apo—bangonenyo ti balay, saan a babaen ti wagas ti lubong, ta diak imbilin kadakayo nga agbiagkayonto iti wagas ti lubong;"
                },
                {
                    "number": 14,
                    "text": "Ngarud, bangonenyo babaen ti wagas nga itedko kadagiti tallo kadakayo, a tudinganyo ken ordenanyo iti daytoy a bileg."
                },
                {
                    "number": 15,
                    "text": "Ket agdakkel iti limapulo-ket-lima a kadapan iti kaakaba, ken innem-a-pulo-ket-lima a kadapan iti kaatiddog, iti akin-uneg a pasetna."
                },
                {
                    "number": 16,
                    "text": "Ket idatonyo kaniak ti akinbaba a kadsaaran a pagidatonanyo iti sakramento, ken pangasabaanyo, ken pagayunuanyo, ken pagkararaganyo, ken pangidatonanyo iti kasantuan a tarigagayyo kaniak, kuna ti Apoyo."
                },
                {
                    "number": 17,
                    "text": "Ket idatonyo kaniak ti akinngato a kadsaaran a pagadalan dagiti apostolko, kuna ti Anak nga Ahman; wenno, iti sabali a pannao, Alphus; wenno, iti sabali a pannao, Omegus; nga isu ni Jesucristo nga Apoyo. Amen."
                }
            ]
        },
        "/study/scriptures/dc-testament/dc/96": {
            "uri": "/study/scriptures/dc-testament/dc/96",
            "title": "Doktrina ken Katulagan 96",
            "data_type": "chapter",
            "chapter_name": "Benneg 96",
            "chapter_summary": [
                "1, Mapapigsa ti Istaka ti Zion iti Kirtland; 2–5, Bingaybingayen ti obispo dagiti tawid para kadagiti Santo; 6–9, Agkameng ni John Johnson iti sangsangkamaysa a timpuyog."
            ],
            "verses": [
                {
                    "number": 1,
                    "text": "Adtoy, kunak kadakayo, adtoy ti sirib, a pakaammuanyo no kasano ti panagtignayyo maipanggep iti daytoy a banag, ta nasken kaniak a mapapigsa daytoy istaka nga intuyangko para iti pannakapapigsa ti Zion."
                },
                {
                    "number": 2,
                    "text": "Ngarud, bay-anyo a ni katulongak a Newel K. Whitney ti mangiwardas iti lugar a naipanagan kadakayo, nga intuyangko a pakabangonan ti nasantuan a balayko."
                },
                {
                    "number": 3,
                    "text": "Ket manen, mabingaybingay koma a lote, a maibatay iti sirib, a para iti pagimbagan dagiti agsapsapul iti tawid, a kas mapagnanaminganyo."
                },
                {
                    "number": 4,
                    "text": "Ngarud, imutektekanyo tapno makitayo daytoy a banag, ket dayta paset a napateg a pagsayaatan ti timpuyogko, para iti panggep a mangidanon iti balikas kadagiti annak ti tattao."
                },
                {
                    "number": 5,
                    "text": "Ta adtoy, pudno kunak kadakayo, daytoy ti kaskenan kaniak, tapno maidanon ti balikasko kadagiti annak ti tattao, iti panggep a mangparukma iti puspuso dagiti annak ti tattao a para iti pagimbaganyo. Pudno a kasta. Amen."
                },
                {
                    "number": 6,
                    "text": "Ket manen, pudno kunak kadakayo, nainsiriban ken nasken kaniak, a ni katulongak a John Johnson nga inawatko ti datonna, ken nangngegak ti kararagna, inkariak iti agnanayon a biag no la ketdi tungpalenna dagiti bilinko manipud ita."
                },
                {
                    "number": 7,
                    "text": "Ta isu ket kaputotan ni Jose ken makiranud iti parabur ti kari a naited kadagiti ammana—"
                },
                {
                    "number": 8,
                    "text": "Pudno kunak kadakayo, nasken kaniak nga isu ket agbalin a kameng ti timpuyog, tapno makatulong a mangidanon iti balikasko kadagiti annak ti tattao."
                },
                {
                    "number": 9,
                    "text": "Ngarud ordenanyo iti daytoy a bendision, ket agsukisok a sireregta a mangrisut kadagiti utang kadagiti balay a nakainagananyo, tapno makapagtaeng sadiay. Pudno a kasta. Amen."
                }
            ]
        },
        "/study/scriptures/dc-testament/dc/97": {
            "uri": "/study/scriptures/dc-testament/dc/97",
            "title": "Doktrina ken Katulagan 97",
            "data_type": "chapter",
            "chapter_name": "Benneg 97",
            "chapter_summary": [
                "1–2, Adu kadagiti Santo iti Zion (Jackson County, Missouri) ti nabendisionan gapu iti kinapudnoda; 3–5, Napadayawan ni Parley P. Pratt iti trabahona iti pagadalan iti Zion; 6–9, Awaten ti Apo dagiti agtungpal kadagiti katulaganda; 10–17, Mabangon ti balay iti Zion a pakakitaan dagiti natarnaw ti panagpuspusona iti Dios; 18–21, Ti Zion ti natarnaw ti panagpuspusona; 22–28, Maliklikanto ti Zion ti pungtot ti Dios no napudno."
            ],
            "verses": [
                {
                    "number": 1,
                    "text": "Pudno kunak kadakayo gagayyemko, agsaoak kadakayo iti timekko, nga isu ti timek ti Espirituk, tapno maipakitak kadakayo ti pagayatak maipanggep kadagiti kabsatyo iti daga ti Zion, nga adu kadakuada ti pudno a napakumbaba ken sireregta nga agsapsapul tapno agsursuro iti pagsiriban ken agsapul iti kinapudno."
                },
                {
                    "number": 2,
                    "text": "Pudno, pudno kunak kadakayo, nagasatda, ta magun-oddanto; ta siak, ti Apo, ipakitak ti asik kadagiti amin a naemma, ken kadagiti amin a pagayatak, tapno addanto paglintegak inton isaklangko ida iti pangukoman."
                },
                {
                    "number": 3,
                    "text": "Adtoy, kunak kadakayo, maipanggep iti pagadalan iti Zion, siak, ti Apo, maragsakanak iti kaadda ti pagadalan iti Zion, ken kasta met iti katulongak a ni Parley P. Pratt, ta tinungpalnak."
                },
                {
                    "number": 4,
                    "text": "Ket no la ketdi itultuloyna ti agtungpal kaniak agtultuloy met ti panangiturongna iti pagadalan iti daga ti Zion agingga nga itedko kenkuana dagiti sabali a bilin."
                },
                {
                    "number": 5,
                    "text": "Ket bendisionakto iti adu a bendision, iti pannakailawlawag dagiti nasantuan a kasuratan ken kinadatdatlag iti pannakaitandudo ti pagadalan, ken ti simbaan ti Zion."
                },
                {
                    "number": 6,
                    "text": "Ket kadagiti nabati iti pagadalan, siak, ti Apo, siaayatak a mangipakita iti kaasik; nupay kasta, adda dagiti nasken a madusa, ket maammuanto dagiti aramidda."
                },
                {
                    "number": 7,
                    "text": "Maipakanto ti wasay iti ramut dagiti kayo; ket mapukanto ken maisungrod ti tunggal kayo a di agbunga iti nasayaat. Siak, ti Apo, nasaokon."
                },
                {
                    "number": 8,
                    "text": "Pudno kunak kadakayo, amin dagiti makaammo a napudno ti panagpuspusoda, ken napakumbaba, ken sibababawi ti espirituda, ken sitatallugod a mangtungpal kadagiti katulaganda babaen ti sakripisio—wen, tunggal sakripisio a siak, ti Apo, ibilinkonto—awatek ida."
                },
                {
                    "number": 9,
                    "text": "Ta siak, ti Apo, bilinekto ida a mangidatag iti kas iti nabunga a kayo a naimula iti nasayaat a daga, iti asideg ti natarnaw nga ubbog, a nagbunga iti napateg a bunga."
                },
                {
                    "number": 10,
                    "text": "Pudno kunak kadakayo, a pagayatak a mabangon ti balay a para kaniak iti daga ti Zion, a kas iti pagtuladan nga intedko kadakayo."
                },
                {
                    "number": 11,
                    "text": "Wen, mabiit koma a mabangon, babaen ti apagkapullo nga it-ited dagiti taok."
                },
                {
                    "number": 12,
                    "text": "Adtoy, daytoy ti apagkapullo ken sakripisio a siak, ti Apo, dinawatko kadagiti imada, tapno adda balay a mabangon para kaniak para iti pannakaisalakan ti Zion—"
                },
                {
                    "number": 13,
                    "text": "A para iti lugar a pagdaydayawan para kadagiti amin a santo, ken lugar a pakaiwanwanan para kadagiti amin a maawagan nga agtrabaho iti panagserbi iti amin nga akem ken pagrebbenganda;"
                },
                {
                    "number": 14,
                    "text": "Tapno mapagbalinda a naan-anay iti pannakaawatda iti panagserbida, iti teoria, iti pagbatayan, ken iti doktrina, kadagiti amin a banag a maipanggep iti pagarian ti Dios iti daga, a naitalek kadakayo dagiti tulbek dayta a pagarian."
                },
                {
                    "number": 15,
                    "text": "Ket no la ketdi mangbangon dagiti taok iti balay a para kaniak iti nagan ti Apo, ket dida palubosan ti ania man a narugit a banag a sumrek iti daytoy, tapno saan a marugitan, agtaengto ti gloriak iti daytoy;"
                },
                {
                    "number": 16,
                    "text": "Wen, ket addaakto sadiay, ta umayakto sadiay, ket makitanto dagiti amin a nadalus ti panagpuspusona a mapan sadiay ti Dios."
                },
                {
                    "number": 17,
                    "text": "Ngem no marugitan saanakto a sumrek iti daytoy, ket awanto ti gloriak sadiay; ta saanakto a sumrek kadagiti saan a nasantuan a templo."
                },
                {
                    "number": 18,
                    "text": "Ket, ita, adtoy, rumang-ayto ti Zion no aramidenna dagitoy a banag, ket agsaknap ken agbalin a nagloriaan unay, naindaklan unay, ken pagam-amkan unay."
                },
                {
                    "number": 19,
                    "text": "Ket dayawento dagiti pagilian iti daga, ket kunadanto: Pudno a ti Zion ti siudad ti Dios, ket talaga a saan a marebbek ti Zion, wenno maisin iti lugarna, ta adda ti Dios sadiay, ken adda ti ima ti Apo sadiay;"
                },
                {
                    "number": 20,
                    "text": "Ket inkarina babaen ti bileg ti kabaelanna nga isu ti salakanna ken ti nangato a torrena."
                },
                {
                    "number": 21,
                    "text": "Ngarud, pudno, kastoy ti kuna ti Apo, bay-an nga agrag-o ti Zion, ta daytoy ti Zion—ti natarnaw ti panagpuspusona; ngarud, bay-an nga agrag-o ti Zion, idinto nga agladingit amin dagiti nadangkes."
                },
                {
                    "number": 22,
                    "text": "Ta adtoy, ket imutektekan, madagdagus ti yaay ti bales a kasla alipugpog kadagiti saan a nadiosan; ket asino ti makaliklik iti daytoy?"
                },
                {
                    "number": 23,
                    "text": "Agpautto iti aldaw ken rabii ti pannaplit ti Apo, ket singaento ti pakaammo dagiti amin a tao; wen, saanto nga agtalinaed agingga nga umay ti Apo;"
                },
                {
                    "number": 24,
                    "text": "Ta simged ti gura ti Apo kadagiti makarimon nga aramidda ken kadagiti amin a nadangkes nga aramidda."
                },
                {
                    "number": 25,
                    "text": "Nupay kasta, makalibasto ti Zion no tungpalenna nga aramiden dagiti amin a banag nga imbilinko kenkuana."
                },
                {
                    "number": 26,
                    "text": "Ngem no dina tungpalen nga aramiden ti ania man nga imbilinko kenkuana, sarungkarakto a maibatay kadagiti amin nga aramidna, iti nakaro a pammarigat, iti peste, iti angol, iti espada, iti panagibales, iti mangrunaw nga apuy."
                },
                {
                    "number": 27,
                    "text": "Nupay kasta, maibasa koma daytoy iti maminsan a mangngegna, a siak, ti Apo, inawatkon ti datonna; ket no saan la ketdin nga agbasol awanto kadagitoy a banag ti mapasamak kenkuana;"
                },
                {
                    "number": 28,
                    "text": "Ket bendisionakto iti parabur, ket paaduekto iti kasta unay dagiti bendision kenkuana, ken kadagiti kaputotanna iti agnanayon nga awan inggana, kuna ti Apo a Diosyo. Amen."
                }
            ]
        },
        "/study/scriptures/dc-testament/dc/98": {
            "uri": "/study/scriptures/dc-testament/dc/98",
            "title": "Doktrina ken Katulagan 98",
            "data_type": "chapter",
            "chapter_name": "Benneg 98",
            "chapter_summary": [
                "1–3, Pagimbaganto dagiti Santo dagiti panagrigrigatda; 4–8, Isinged dagiti Santo ti bagbagida iti pagalagadan ti paglintegan ti daga; 9–10, Nasken a matarabay dagiti napudno, masirib, ken nasayaat a tao kadagiti pagtakeman nga awan ti pakainaiganna iti relihion; 11–15, Maaddaan iti agnanayon a biag dagiti mangpukaw iti biagda iti pagsayaatan ti Apo; 16–18, Rubsien ti gubat ket ipakdaar ti kappia; 19–22, Mababalaw ken mabilin nga agbabawi dagiti Santo iti Kirtland; 23–32, Ipalgak ti Apo dagiti paglinteganna a mangsakup iti pannakaidadanes ken panagrigrigat a naipabaklay kadagiti taona; 33–38, Nainkalintegan laeng ti gubat no ibilin ti Apo; 39–48, Nasken a pakawanen dagiti Santo dagiti kabusorda, a, no agbabawida, makaliklikdanto met iti pammales ti Apo."
            ],
            "verses": [
                {
                    "number": 1,
                    "text": "Pudno kunak kadakayo gagayyemko, saankayo nga agbuteng, liwliwaenyo ti puspusoyo, wen, agrag-okayo ketdi, ket agyamankayo iti amin a banag;"
                },
                {
                    "number": 2,
                    "text": "Anusanyo nga urayen ti Apo, ta nakadanon dagiti kararagyo kadagiti lapayag ti Apo ti Pangen, ket naisurat iti daytoy a timbre ken testamento—inkari ken impaulog ti Apo a mapatgandanto."
                },
                {
                    "number": 3,
                    "text": "Ngarud, intedna daytoy a kari kadakayo, nga addaan iti katulagan a saan a mabaliwan tapno matungpaldanto; ket amin a banag a nagrigatanyo agbalindanto a pagimbaganyo, ken pakaitan-okan ti naganko, kinuna ti Apo."
                },
                {
                    "number": 4,
                    "text": "Ket ita, pudno kunak kadakayo maipanggep kadagiti paglintegan ti daga, pagayatak nga agtungpal dagiti taok nga agaramid kadagiti amin a banag nga ibilinko kadakuada."
                },
                {
                    "number": 5,
                    "text": "Ket dayta paglintegan ti daga nga isu ti pagalagadan, tarabayenna ti pagbatayan ti wayawaya iti pannakataginayon dagiti kalintegan ken gundaway, agpaay kadagiti amin a tao, ket nainkalintegan kaniak."
                },
                {
                    "number": 6,
                    "text": "Ngarud, siak, ti Apo, ikalintegankayo, ken dagiti kabsatyo iti simbaanko, iti panangisingedyo iti bagbagiyo iti dayta paglintegan nga isu ti paglintegan ti konstitusion iti daga;"
                },
                {
                    "number": 7,
                    "text": "Ket kas maipanggep iti paglintegan ti tao, ania man a pagsurokan wenno pagkurangan daytoy, agtaud iti dakes."
                },
                {
                    "number": 8,
                    "text": "Siak, ti Apo a Dios, wayawayaankayo, ngarud nawayakayon nga awan duadua; ket kasta met a winayawayaannakayo ti paglintegan."
                },
                {
                    "number": 9,
                    "text": "Nupay kasta, lumdaang dagiti tao no agturay dagiti nadangkes."
                },
                {
                    "number": 10,
                    "text": "Gapuna, nasken a sireregta a sapulen dagiti mapagpiaran ken masirib a tao, ket nasken nga itandudoyo dagiti nasayaat ken masirib a tao, no saan agtaud iti dakes ti ania man a pagkurangan dagitoy."
                },
                {
                    "number": 11,
                    "text": "Ket itedko kadakayo ti bilin, a lipatenyo amin a dakes ket makikappengkayo iti amin a naimbag, tapno agbiagkayo iti tunggal balikas nga agtaud iti ngiwat ti Dios."
                },
                {
                    "number": 12,
                    "text": "Ta itednanto kadagiti napudno iti tunggal binatog, iti tunggal annuroten; ket padasenkayonto ken penkenkayonto iti daytoy."
                },
                {
                    "number": 13,
                    "text": "Ket asino man a mangpukaw iti biagna gapu kaniak, para iti naganko, masarakannanto manen, nga isu ti agnanayon a biag."
                },
                {
                    "number": 14,
                    "text": "Ngarud, saankayo nga agbuteng kadagiti kabusoryo, ta impaulogko a sipupuso, kinuna ti Apo, a penkenkayonto iti amin a banag, no agtungtungpalkayo met la iti katulagak, nga uray pay iti patay, tapno mapaneknekankayo a maikari."
                },
                {
                    "number": 15,
                    "text": "Ta no saankayo nga agtungpal iti katulagak saankayo a maikari kaniak."
                },
                {
                    "number": 16,
                    "text": "Ngarud, tallikudanyo ti gubat ket ipakdaaryo ti kappia, ket ikalikagumyo a sireregta nga isubli ti puspuso dagiti ubbing kadagiti ammada, ken ti puspuso dagiti amma kadagiti ubbing;"
                },
                {
                    "number": 17,
                    "text": "Ket manen, ti puspuso dagiti Hudio kadagiti propeta, ken dagiti propeta kadagiti Hudio; no saan umayak a mangsaplit iti sangalubongan babaen ti lunod, ket marunaw amin a lasag iti imatangko."
                },
                {
                    "number": 18,
                    "text": "Diyo koma riribuken ti puspusoyo; ta adu ti mansion iti balay ti Amak, ket naisaganakon ti lugar a para kadakayo; ket sadino man a yanmi iti Amak, isunto met ti yanyo."
                },
                {
                    "number": 19,
                    "text": "Adtoy, siak, ti Apo, saanak unay a naay-ayo kadagiti adu nga adda iti simbaan iti Kirtland;"
                },
                {
                    "number": 20,
                    "text": "Ta dida tallikudan ti basbasolda, ken dagiti nadangkes nga aramidda, ti pannakkel iti puspusoda, ken ti kinaagumda, ken amin dagiti makasimron a banag, ken mangtungpal kadagiti nainsiriban a balikas ken agnanayon a biag a naitedkon kadakuada."
                },
                {
                    "number": 21,
                    "text": "Pudno kunak kadakayo, a siak, ti Apo, dusaek ida ket aramidekto ti ania man nga ilistak, no saanda nga agbabawi ken tungpalen dagiti amin a banag nga imbagak kadakuada."
                },
                {
                    "number": 22,
                    "text": "Ket kunak manen kadakayo, no tungpalenyo nga aramiden ti ania man nga ibilinko kadakayo, siak, ti Apo, ibabawik amin a pungtot ken gurak kadakayo, ket saanto nga agballigi ti ruangan ti impierno kadakayo."
                },
                {
                    "number": 23,
                    "text": "Ita, agsaoak kadakayo maipanggep kadagiti kaamaanyo—no dagiti tao saplitendakayo, wenno dagiti kaamaanyo, iti maminsan, ket no ibturanyo a siaanus ken saankayo a bimmales, wenno pinanggep ti agibales, magunggonaankayonto;"
                },
                {
                    "number": 24,
                    "text": "Ngem no diyo ibturan a siaanus, maipabaklayto kadakayo a kas pakarukodanyo."
                },
                {
                    "number": 25,
                    "text": "Ket manen, no saplitennakayo ti kabusoryo iti maikadua a gundaway, ket saanyo a balsen ti kabusoryo, ket ibturanyo a siaanus, maminggasutto ti kadakkel ti gunggonayo."
                },
                {
                    "number": 26,
                    "text": "Ket manen, no saplitennakayo iti maikatlo a gundaway, ket ibturanyo a siaanus, mamimpatto a dakdakkel ti awatenyo a gunggona;"
                },
                {
                    "number": 27,
                    "text": "Ket agtalinaed dagitoy tallo a pammaneknek a maibusor iti kabusoryo no saan nga agbabawi, ket saanto a maikkat iti listaan."
                },
                {
                    "number": 28,
                    "text": "Ket ita, pudno kunak kadakayo, no libasanto dayta a kabusor ti pammalesko, ket saanto a maidatag kaniak tapno maukom, ikagumaanyo nga iballaag kenkuana babaen ti naganko, tapno saanton nga umay manen kadakayo, wenno iti kaamaanyo, uray pay kadagiti annak dagiti annakyo iti maikatlo ken maikapat a kaputotan."
                },
                {
                    "number": 29,
                    "text": "Ket kalpasanna, no umayto kadakayo wenno kadagiti annakyo, wenno kadagiti annak dagiti annakyo iti maikatlo ken maikapat a kaputotan, nayawatkon ti kabusoryo kadakayo;"
                },
                {
                    "number": 30,
                    "text": "Ket kalpasanna no pakawanenyo magunggonaankayonto iti kinalintegyo; kasta met dagiti annakyo ken dagiti annak dagiti annakyo iti maikatlo ken maikapat a kaputotan."
                },
                {
                    "number": 31,
                    "text": "Nupay kasta, adda kadagiti imayo ti kabusoryo; no gunggonaanyo a maibatay kadagiti aramidna nainkalintegankayo; no panggepenna ti biagyo, ket agpeggad ti biagyo kenkuana, adda ti kabusor kadagiti imayo ket nainkalintegankayo."
                },
                {
                    "number": 32,
                    "text": "Adtoy, daytoy ti paglintegan nga intedko iti katulongak a ni Nephi, ken dagiti ammayo, da Jose, ken Jacob, ken Isaac, ken Abraham, ken amin dagiti nagkauna a propeta ken apostolko."
                },
                {
                    "number": 33,
                    "text": "Ket manen, daytoy ti paglintegan nga intedko kadagiti nagkaunak, a saanda a mapan makiranget iti ania man a pagilian, kakabsat, pagsasao, wenno tattao, malaksid no siak, ti Apo, bilinek ida."
                },
                {
                    "number": 34,
                    "text": "Ket no ipakdaar ti ania man a pagilian, pagsasao, wenno tattao ti gubat a maibusor kadakuada, itag-ayda pay nga umuna ti wagayway ti kappia kadagita a tao, pagilian, wenno pagsasao;"
                },
                {
                    "number": 35,
                    "text": "Ket no saan nga awaten dagita a tao ti naidiaya a kappia, uray pay iti maikadua wenno maikatlo a gundaway, nasken nga idatagda dagitoy a pammaneknek iti Apo;"
                },
                {
                    "number": 36,
                    "text": "Ket siak, ti Apo, itedko kadakuada ti bilin, ken itdek ti kalinteganda a mapan makiranget iti dayta a pagilian, pagsasao, wenno tattao."
                },
                {
                    "number": 37,
                    "text": "Ket siak, ti Apo, kaduaek ida iti pannakirangetda, ken iti pannakiranget dagiti annakda, ken dagiti annak dagiti annakda, agingga a makabalesda kadagiti amin a kabusorda, agingga iti maikatlo ken maikapat a kaputotan."
                },
                {
                    "number": 38,
                    "text": "Adtoy, daytoy ti pagarigan dagiti amin a tao, kinuna ti Apo a Diosmo, a pakaikalintegan iti sangok."
                },
                {
                    "number": 39,
                    "text": "Ket manen, pudno kunak kadakayo, no kalpasan ti yaay kadakayo ti kabusoryo iti umuna a gundaway, agbabawi ket umasideg kadakayo a mangikararag iti pammakawanyo, pakawanenyo, ket saanyon a pagtalinaeden pay a pammaneknek a maibusor iti kabusoryo—"
                },
                {
                    "number": 40,
                    "text": "Ket kasta a kasta agingga iti maikadua ken maikatlo a gundaway; ken kas iti kanaynay ti panangibabawi ti kabusoryo iti babak a naaramidna kadakayo, pakawanenyo, agingga iti pitopulo a mamimpito."
                },
                {
                    "number": 41,
                    "text": "Ket no makaaramid iti babak kadakayo ket saan nga agpakawan iti umuna a gundaway, nupay kasta pakawanenyo pay laeng."
                },
                {
                    "number": 42,
                    "text": "Ket no makaaramid iti babak kadakayo iti maikadua a gundaway, ket saan nga agpakawan, nupay kasta pakawanenyo pay laeng."
                },
                {
                    "number": 43,
                    "text": "Ket no makaaramid iti babak kadakayo iti maikatlo a gundaway, ket saan nga agpakawan, pakawanenyo pay laeng."
                },
                {
                    "number": 44,
                    "text": "Ngem no makaaramid iti babak kadakayo iti maikapat a gundaway saanyon a pakawanen, ngem idatagyo dagitoy a pammaneknek iti Apo; ket saandanto a mapunas iti listaan agingga nga agpakawan ket gunggonaannakayo iti mamimpat nga ad-adu iti amin a banag a nakaaramidanna iti babak kadakayo."
                },
                {
                    "number": 45,
                    "text": "Ket no aramidenna daytoy, pakawanenyo a naimpusuan; ket no saanna nga aramiden daytoy, siak, ti Apo, ibaleskayonto iti kabusoryo iti maminggasut;"
                },
                {
                    "number": 46,
                    "text": "Ken kadagiti annakna, ken kadagiti annak dagiti annakna nga amin a gumura kaniak, agingga iti maikatlo ken maikapat a kaputotan."
                },
                {
                    "number": 47,
                    "text": "Ngem no agbabawinto dagiti annak, wenno dagiti annak dagiti annak, ket agkamangda iti Apo a Diosda, a naimpusuan ken iti amin a kabaelanda, panunot, ken pigsada, ken isublida iti mamimpat dagiti amin a naaramidda a babak, wenno kadagiti nakaaramidan dagiti ammada iti babak, wenno kadagiti amma dagiti ammada, isunto pay laeng ti pannakapukaw ti pungtotyo;"
                },
                {
                    "number": 48,
                    "text": "Ket saanton nga umay ti panagibales kadakuada, kinuna ti Apo a Diosyo, ket saanton a maidatag dagiti naaramidda a babak a kas pammaneknek iti Apo a maibusor kadakuada. Amen."
                }
            ]
        },
        "/study/scriptures/dc-testament/dc/99": {
            "uri": "/study/scriptures/dc-testament/dc/99",
            "title": "Doktrina ken Katulagan 99",
            "data_type": "chapter",
            "chapter_name": "Benneg 99",
            "chapter_summary": [
                "1–8, Natudingan ni John Murdock a mangipakdaar iti ebanghelio, ket awaten dagiti mangawat kenkuana ti Apo ken magun-oddanto ti kaasi."
            ],
            "verses": [
                {
                    "number": 1,
                    "text": "Adtoy, kastoy ti kinuna ti Apo iti katulongak a ni John Murdock—natudinganka a mapan kadagiti pagilian iti dumaya a mamalaybalay, iti tunggal purok, ken iti tunggal siudad, a mangipakdaar iti agnanayon nga ebangheliok kadagiti agindeg kadagitoy, iti kangitingitan ti panagidadanes ken nadangkes."
                },
                {
                    "number": 2,
                    "text": "Ket asino man ti mangawat kenka awatennak; ket maaddaankanto iti bileg a mangipakdaar iti balikasko iti pannakaipakita ti Nasantuan nga Espiritu."
                },
                {
                    "number": 3,
                    "text": "Ket asino man ti mangawat kenka a kas iti maladaga, awatenna ti pagariak, ket nagasatda, ta awatendanto ti kaasik."
                },
                {
                    "number": 4,
                    "text": "Ket asino man a di mangawat kenka saanto a maawat iti Amak ken iti balayna; ket dalusamto dagiti dapanmo iti nalimed a luglugar iti dalan a pammaneknek a maibusor kadakuada."
                },
                {
                    "number": 5,
                    "text": "Ket adtoy, ken imutektekan, madagdagus nga umayak a mangukom, a manggutugot kadagiti amin a di nadiosan nga aramidda a maisupring kaniak, a kas naisuratko iti tomo ti libro."
                },
                {
                    "number": 6,
                    "text": "Ket ita, pudno kunak kenka, a saan a nasken a mapanka agingga a maipaayan iti kasapulan dagiti annakmo, ket maitulodda a siaanus iti obispo ti Zion."
                },
                {
                    "number": 7,
                    "text": "Ket kalpasan ti sumagmamano a tawen, no tarigagayannak, mabalinmo met ti mapan iti nasayaat a daga, tapno tagikuaem ti tawidmo;"
                },
                {
                    "number": 8,
                    "text": "No saan ituloymonto nga ipakdaar ti ebangheliok agingga a maalaka. Amen."
                }
            ]
        },
        "/study/scriptures/dc-testament/dc/100": {
            "uri": "/study/scriptures/dc-testament/dc/100",
            "title": "Doktrina ken Katulagan 100",
            "data_type": "chapter",
            "chapter_name": "Benneg 100",
            "chapter_summary": [
                "1–4, Ikasaba da Joseph ken Sidney ti ebanghelio para iti pannakaisalakan dagiti kararua; 5–8, Maitedto kadakuada iti dayta met la nga oras ti sawenda; 9–12, Ni Sidney ti pannakangiwat ken ni Joseph ti agited iti paltiing ken ti naindaklan a mamaneknek; 13–17, Mangpatanor ti Apo iti nadalus a tattao, ket maisalakanto dagiti natudio."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo kadakayo, gagayyemko a Sidney ken Joseph, naimbag dagiti kaamaanyo; addada kadagiti imak, ket tulongak ida no namnamaek a nasayaat; ta adda kaniak ti amin a bileg."
                },
                {
                    "number": 2,
                    "text": "Ngarud, surotendak, ket denggenyo ti pammagbaga nga itedkonto kadakayo."
                },
                {
                    "number": 3,
                    "text": "Adtoy, ken imutektekan, adu ti taok iti daytoy a disso, iti lugar iti aglawlaw; ket maluktanto ti mapangnamnamaan a ridaw kadagiti lugar iti aglawlaw iti daytoy a daga iti dumaya."
                },
                {
                    "number": 4,
                    "text": "Ngarud, siak, ti Apo, impalubosko nga umaykayo iti daytoy a lugar; ta napateg dayta kaniak para iti pannakaisalakan dagiti kararua."
                },
                {
                    "number": 5,
                    "text": "Ngarud, pudno kunak kadakayo, idanonyo dagiti timekyo kadagitoy a tao; baliksenyo dagiti kapanunotan nga imulakto kadagiti pusoyo, ket dikayonto matikaw iti sango dagiti tao;"
                },
                {
                    "number": 6,
                    "text": "Ta maitedto kadakayo iti umno nga oras, wen, iti dayta a kanito, anianto ti sawenyo."
                },
                {
                    "number": 7,
                    "text": "Ngem itedko kadakayo ti bilin, nga ipakdaaryonto ti ania man a banag nga ipakdaaryo babaen ti naganko, a naimpusuan, iti espiritu ti kinapakumbaba, iti amin a banag."
                },
                {
                    "number": 8,
                    "text": "Ket itedko kadakayo daytoy a kari, a no aramidenyo daytoy maikagayto ti Espiritu Santo iti panangipaneknek iti pakaammo kadagiti amin a banag a sawenyo."
                },
                {
                    "number": 9,
                    "text": "Ket nasken kaniak a sika, katulongak a Sidney, ti pannakangiwatto dagitoy a tao; wen, pudno, ordenankanto iti daytoy nga akem, a kas pannakangiwat ni katulongak a Joseph."
                },
                {
                    "number": 10,
                    "text": "Ket ikkakto iti pannakabalin a naindaklan a mamaneknek."
                },
                {
                    "number": 11,
                    "text": "Ket ikkankanto iti pannakabalin a naindaklan a mangipalawag kadagiti nasantuan a kasuratan, tapno agbalinkanto a paraisaona, ket isunto ti para ited kenka iti paltiing, tapno ammom ti kaawan a duadua dagiti amin a banag maipanggep kadagiti banag iti pagariak iti daga."
                },
                {
                    "number": 12,
                    "text": "Ngarud, ituloyyo ti agdaliasat ket agrag-okayo; ta adtoy, ket imutektekan, addaak kadakayo agingga iti panungpalan."
                },
                {
                    "number": 13,
                    "text": "Ket ita adda ibagak kadakayo maipanggep iti Zion. Masubbotto ti Zion, nupay madusada iti ababa a panawen."
                },
                {
                    "number": 14,
                    "text": "Dagiti kabsatyo, a dagiti katulongak a da Orson Hyde ken John Gould, addada kadagiti imak; ket no la ketdi tungpalenda dagiti bilinko maisalakandanto."
                },
                {
                    "number": 15,
                    "text": "Ngarud, liwliwaenyo ti puspusoyo; ta agkaykaysanto amin a banag para iti pagimbagan dagiti magna a sililinteg, ken iti pannakaitan-ok ti simbaan."
                },
                {
                    "number": 16,
                    "text": "Ta mangpatanorakto iti nadalus a tattao, nga agserbi kaniak a sililinteg;"
                },
                {
                    "number": 17,
                    "text": "Ket amin dagiti maawagan iti nagan ti Apo, ken agtungpal kadagiti bilinna, maisalakanto. Pudno a kasta. Amen."
                }
            ]
        },
        "/study/scriptures/dc-testament/dc/101": {
            "uri": "/study/scriptures/dc-testament/dc/101",
            "title": "Doktrina ken Katulagan 101",
            "data_type": "chapter",
            "chapter_name": "Benneg 101",
            "chapter_summary": [
                "1–8, Madusa ken maparparigat dagiti Santo gapu kadagiti basolda; 9–15, Agtinnagto ti pungtot ti Apo kadagiti pagilian, ngem maummongto ken maliwliwa dagiti taona; 16–21, Mabangonto ti Zion ken dagiti istakana; 22–31, Maisagana ti kasasaad ti biag bayat ti Millenium; 32–42, Mabendisionan ken magunggonaanto dagiti Santo kalpasanna; 43–62, Tanda ti riribuk ken di pagduaduaan a pannakasubbot ti Zion ti pangngarig ti natakneng a tao ken dagiti kayo ti olibo; 63–75, Ituloy dagiti Santo ti panaguummong a sangsangkamaysa; 76–80, Buklen ti Apo ti Pagalagadan ti Estados Unidos; 81–101, Ipakpakaasi dagiti Santo ti supapak ti ladladingitda, a maibatay iti pangngarig ti babai ken ti mamalballikog nga ukom."
            ],
            "verses": [
                {
                    "number": 1,
                    "text": "Pudno kunak kadakayo, maipanggep kadagiti kabsatyo a naparparigat, ken naidadanes, ken napapanaw iti daga a tawidda—"
                },
                {
                    "number": 2,
                    "text": "Siak, ti Apo, impalubosko a seknan ida ti rigat, a nakaparigatanda, a gapu kadagiti basolda;"
                },
                {
                    "number": 3,
                    "text": "Ngem kukuakto pay la ida, ket kukuakto pay la ida iti dayta aldaw a yaaykonto a mangaramid kadagiti alahasko."
                },
                {
                    "number": 4,
                    "text": "Ngarud, nasken a madusa ken masubokda, a kas ken ni Abraham, a nabilin a mangidaton iti kakaisuna nga anakna."
                },
                {
                    "number": 5,
                    "text": "Ta aminto dagiti di makaibtur iti pannusa, ngem ilibakdak, saan a mapasanto."
                },
                {
                    "number": 6,
                    "text": "Adtoy, kunak kadakayo, adda panagsusubang, ken panagsusupanget, ken panagiinnapal, ken panagriringgor, ken panaggagartem ken panagagum kadakuada; ngarud, rinugitanda dagiti tawidda babaen dagitoy a banag."
                },
                {
                    "number": 7,
                    "text": "Nabuntogda a dimngeg iti timek ti Apo a Diosda; ngarud, nabuntog ti Apo a Diosda a dimngeg kadagiti kararagda, a mangsungbat kadakuada iti aldaw a panagparikutda."
                },
                {
                    "number": 8,
                    "text": "Iti aldaw a kinatalingenngenda dida unay inkaskaso ti pammagbagak; ngem, iti aldaw a panagparikutda, a panagkasapulanda mariknadak."
                },
                {
                    "number": 9,
                    "text": "Pudno kunak kadakayo, iti laksid ti basbasolda, umukuok ti asik kadakuada. Diak ida basta papanawen; ket iti aldaw ti pungtot laglagipek ti panangngaasi."
                },
                {
                    "number": 10,
                    "text": "Nagkariak, ket naipakdaar ti paulog babaen ti sigud a bilin nga intedko kadakayo, a bay-ak nga agdisso ti espada ti pungtotko para iti pagimbagan dagiti taok; ket kas nasaokon, mapasamakto."
                },
                {
                    "number": 11,
                    "text": "Saanto a marukod ti maibukbok a pungtotko iti saanen a mabayag kadagiti amin a pagilian; ket aramidekto daytoy no napunnon ti kopa ti kinadakesda."
                },
                {
                    "number": 12,
                    "text": "Ket amin dagiti masarakan iti pagwanawanan iti dayta nga aldaw, wenno iti sabali a pannao, amin ti kukuak nga Israel, maisalakandanto."
                },
                {
                    "number": 13,
                    "text": "Ket isuda a nasayyasayya maummongdanto."
                },
                {
                    "number": 14,
                    "text": "Ket amin dagiti naldaangan maliwliwadanto."
                },
                {
                    "number": 15,
                    "text": "Ket amin dagiti nangted iti biagda para iti naganko makoronaandanto."
                },
                {
                    "number": 16,
                    "text": "Ngarud, bay-anyo a maliwliwa dagiti pusoyo maipanggep iti Zion; ta adda kadagiti imak ti amin a lasag; agtalnakayo ket ammuenyo a siak ti Dios."
                },
                {
                    "number": 17,
                    "text": "Saanto a maisin ti Zion iti lugarna, iti laksid ti pannakasayyasayya dagiti annakna."
                },
                {
                    "number": 18,
                    "text": "Isuda a mabati, ken nadalus ti panagpuspusona, agsublidanto, ket umaydanto kadagiti tawidda, isuda ken dagiti annakda, a mangikankanta iti agnanayon a rag-o, a mangbangon kadagiti nadadael a lugar ti Zion—"
                },
                {
                    "number": 19,
                    "text": "Ket amin dagitoy a banag tapno maipatungpal dagiti propeta."
                },
                {
                    "number": 20,
                    "text": "Ket, adtoy, awan ti sabali a lugar a naituding malaksid iti intudingko; wenno addanto sabali a lugar a maituding malaksid iti intudingko, para iti aramid a pakaummongan dagiti santok—"
                },
                {
                    "number": 21,
                    "text": "Agingga a dumteng ti aldaw nga awanen ti siled a para kadakuada; ket kalpasanna addanto dagiti lugar a pangitudingak kadakuada, ket maawagandanto iti istaka, para kadagiti kurtina wenno pigsa ti Zion."
                },
                {
                    "number": 22,
                    "text": "Adtoy, pagayatak, nga amin dagiti umawag iti naganko, ken agdaydayaw kaniak a maibatay iti agnanayon nga ebangheliok, nasken nga aguummong, ken agtakderda kadagiti nasantuan a lugar;"
                },
                {
                    "number": 23,
                    "text": "Ket saganaanda ti yaay ti paltiing, inton ti belo nga abbong ti templok, iti tabernakulok, a nangilemmeng iti daga, maikkatto, ket makitadakto amin dagiti lasag a sangsangkamaysa."
                },
                {
                    "number": 24,
                    "text": "Ket amin a madadael a banag, tao man, wenno dagiti ayup iti talon, wenno dagiti tumatayab iti langit, wenno dagiti ikan iti baybay, nga agnaed iti amin a rabaw ti daga, madadaeldanto;"
                },
                {
                    "number": 25,
                    "text": "Ket kasta met a marunawto iti nakaro a pudot dayta elemento; ket mapabaronto amin a banag, tapno amin a pannakaammo ken gloriak agtaengto iti intero a daga."
                },
                {
                    "number": 26,
                    "text": "Ket iti dayta nga aldaw ti gura ti tao, ken ti gura dagiti ayup, wen, ti gura ti amin a lasag, agkirpanto iti imatangko."
                },
                {
                    "number": 27,
                    "text": "Ket iti dayta nga aldaw ania man a dawaten ti tao, maitedto kenkuana."
                },
                {
                    "number": 28,
                    "text": "Ket iti dayta nga aldaw awanto ti bileg ni Satanas a mangsulisog iti asino man a tao."
                },
                {
                    "number": 29,
                    "text": "Ket awanto ti leddaang gapu ta awan ti patay."
                },
                {
                    "number": 30,
                    "text": "Iti dayta nga aldaw saanto a matay ti maladaga agingga a lumakay; ket agbalinto ti biagna a kas iti edad ti kayo;"
                },
                {
                    "number": 31,
                    "text": "Ket inton matay saanto a maturog, a kayatna a sawen iti daga, ngem mabaliwanto iti apagkirem, ket maipangatonto, ket nagloriaanto ti panaginanana."
                },
                {
                    "number": 32,
                    "text": "Wen, pudno kunak kadakayo, iti dayta aldaw a yaayto ti Apo, ipalgaknanto amin a banag—"
                },
                {
                    "number": 33,
                    "text": "Dagiti banag a naglabas, ken dagiti banag a nailemmeng nga awan ti tao a nakaammo, dagiti banag ti daga, a nakaaramidanna, ken ti panggep ken ti nagbanagan daytoy—"
                },
                {
                    "number": 34,
                    "text": "Dagiti kapatgan a banag, dagiti banag nga adda iti ngato, ken dagiti banag nga adda iti baba, dagiti banag nga adda iti daga, ken iti rabaw ti daga, ken iti langit."
                },
                {
                    "number": 35,
                    "text": "Ken amin dagiti nagsagaba iti pannakaidadanes para iti naganko, ken nagitured iti pammati, uray pay no maawaganda a mangpukaw iti biagda para iti pagimbagak mairanuddanto latta kadagiti amin iti daytoy a gloria."
                },
                {
                    "number": 36,
                    "text": "Gapuna, saankayo nga agbuteng uray pay iti patay; ta saan a naan-anay ti rag-oyo iti daytoy a lubong, ngem naan-anay ti rag-oyo kaniak."
                },
                {
                    "number": 37,
                    "text": "Ngarud, diyo aywanan ti bagi, wenno uray pay ti biag ti bagi; ngem aywananyo ti kararua, ken ti biag ti kararua."
                },
                {
                    "number": 38,
                    "text": "Ket kanayon a sapulenyo ti rupa ti Apo, tapno iti panaganus matagikuayonto ti kararuayo, ket maaddaankayonto iti agnanayon a biag."
                },
                {
                    "number": 39,
                    "text": "No maawagan dagiti tao iti agnanayon nga ebangheliok, ket makitulag iti agnanayon a katulagan, maibilangda a kas asin ti daga ken ramen ti tattao;"
                },
                {
                    "number": 40,
                    "text": "Naawaganda a ramen ti tattao; ngarud, no mapukaw dayta nga asin ti ramenna, adtoy, awan ti kapaypay-anna no di maipuruak ket baddebaddeken dagiti tao."
                },
                {
                    "number": 41,
                    "text": "Adtoy, nainsiriban daytoy a maipanggep kadagiti annak ti Zion, nga adu, ngem saan nga amin; nasarakan ida a managbasol, ngarud kasapulanda a madusa—"
                },
                {
                    "number": 42,
                    "text": "Isu a mangitan-ok iti bagina maipababanto, ket ti mangipakumbaba iti bagina maitan-okto."
                },
                {
                    "number": 43,
                    "text": "Ket ita, pakitaankayo iti pangngarig, tapno ammoyo ti pagayatak maipanggep iti pannakasubbot ti Zion."
                },
                {
                    "number": 44,
                    "text": "Adda maysa a madaydayaw a tao nga addaan iti sangkadisso a daga, a talaga a napili; ket kinunana kadagiti katulonganna: Mapankayo iti bangkagko, nga isu daytoy napili a sangkadisso a daga, ket mulaanyo iti sangapulo-ket-dua a kapuon nga olibo;"
                },
                {
                    "number": 45,
                    "text": "Ket mangtudingkayo iti agbantay iti aglawlawda, ken mangbangonkayo iti torre, tapno adda pagyanan ti mangwanawan iti daga iti aglawlaw, nga agbalin a para bantay iti torre, tapno saan a mapuri dagiti pinuon ti olibok no umayto dagiti kabusor a mangdadael ken agpuros iti bunga iti bangkagko."
                },
                {
                    "number": 46,
                    "text": "Ita, napan dagiti katulongan ti madaydayaw a tao ket inaramidda ti imbilin ti amoda kadakuada, ket immulada dagiti pinuon ti olibo, ken nagimulada iti mulmula a pannakaalad iti aglawlaw, ken nangtudingda iti agbantay, ket rinugianda ti nangbangon iti torre."
                },
                {
                    "number": 47,
                    "text": "Ket bayat ti panagikabilda iti pamuon sadiay, rinugianda ti nagkuna iti bagbagida: Ania ti pakasapulan ti Apok iti daytoy a torre?"
                },
                {
                    "number": 48,
                    "text": "Ket inimtuodda iti napaut, a kinunada iti bagbagida: Ania ti pakasapulan ti Apok iti daytoy a torre, idinto a panawen daytoy ti kappia?"
                },
                {
                    "number": 49,
                    "text": "Saan ngata a maited daytoy a kuarta kadagiti agpaspasukat? Ta saan a kasapulan dagitoy a banag."
                },
                {
                    "number": 50,
                    "text": "Ket bayat ti panaggigidiat ti kapanunotanda iti tunggal maysa nagbalinda a nasadut unay, ket saanda a dimngeg kadagiti bilin ti apoda."
                },
                {
                    "number": 51,
                    "text": "Ket dimteng ti kabusor iti rabii, ket dinadaelda dagiti mulmula a pannakaalad; ket nakariing dagiti katulongan ti madaydayaw a tao ket napabutnganda, ket naglibasda; ket dinadael ti kabusor dagiti aramidda, ken pinukanda dagiti pinuon ti olibo."
                },
                {
                    "number": 52,
                    "text": "Ita, adtoy, ti madaydayaw a tao, ti apo iti bangkag, inawaganna dagiti katulonganna, ket kinunana kadakuada, Apay! ania ti gapu daytoy nakaro a kinadakes?"
                },
                {
                    "number": 53,
                    "text": "Nalabit a diyo inaramid dagiti imbilinko kadakayo, ket—kalpasan ti panagmulayo iti bangkag, ket nakapagmulakayon iti pannakaalad iti aglawlaw, ken nangtuding iti agbantay kadagiti pader idiay—binangonyo met ti torre, ken nangtudingkayo iti agwanawan iti torre, ken nagbantay iti bangkagko, ken saan a nakaturog, wenno rautennakayo ti kabusor?"
                },
                {
                    "number": 54,
                    "text": "Ket adtoy, nalabit a nakita ti agbantay iti torre ti kabusor idi adayo pay; ket nakapagsaganakayo koma ket napengdanyo ti kabusor a nangdadael kadagiti mula a pannakaalad, ket naisalakanyo koma ti bangkagko kadagiti ima ti manangdadael."
                },
                {
                    "number": 55,
                    "text": "Ket kinuna ti apo ti bangkag iti maysa kadagiti katulonganna: Mapanka ket ummongem dagiti nabati kadagiti katulongak, ket alaem amin dagiti panuli iti balayko, nga isu dagiti mannakigubatko, dagiti agtutubok, ken dagiti agkabannuag pay kadagiti amin a katulongak, nga isuda ti panuli iti balayko, malaksid dagiti tinudingak nga agbati;"
                },
                {
                    "number": 56,
                    "text": "Ket mapankayo a dagus iti daga a bangkagko, ket subbotenyo ti bangkagko; ta kukuak; ginatangko iti kuarta."
                },
                {
                    "number": 57,
                    "text": "Ngarud, mapankayo a dagus iti dagak; rebbaenyo dagiti pader dagiti kabusorko; rebbekenyo ti torreda, ken warawaraenyo dagiti agbambantayda."
                },
                {
                    "number": 58,
                    "text": "Ket no aguummongda a sumaranget kadakayo, ibalesdak kadagiti kabusorko, tapno iti saan a mabayag kaduak dagiti nabati iti balayko a mangtagikua iti daga."
                },
                {
                    "number": 59,
                    "text": "Ket kinuna ti katulongan iti apona: Kaanonto a mapasamak dagitoy a banag?"
                },
                {
                    "number": 60,
                    "text": "Ket kinunana iti katulonganna: Inton pagayatak; mapankan, ket aramidem amin a banag nga imbilinko kenka;"
                },
                {
                    "number": 61,
                    "text": "Ket daytoyto ti pangpatalged ken bendisionko kenka—napudno ken masirib nga agaywan iti balayko, ti agturay iti pagariak."
                },
                {
                    "number": 62,
                    "text": "Ket napan a dagus ti katulonganna, ket inaramidna amin a banag nga imbilin kenkuana ti apona; ket natungpal amin a banag kalpasan ti adu nga aldaw."
                },
                {
                    "number": 63,
                    "text": "Manen, pudno kunak kadakayo, ipakitakto kadakayo ti kapanunotak maipanggep kadagiti amin a simbaan, no la ketdi siaayatda a paiwanwan iti umno ken umisu a wagas a para iti pannakaisalakanda—"
                },
                {
                    "number": 64,
                    "text": "Tapno agtultuloy ti aramid a panangummong dagiti santok, tapno mabukelko ida babaen ti naganko kadagiti nasantuan a lugar; ta dimtengen ti panawen a panagani, ket naskenen a matungpal ti balikasko."
                },
                {
                    "number": 65,
                    "text": "Ngarud, masapul nga ummongek dagiti taok, a maibatay iti pangngarig ti trigo ken ruruot, tapno natalged ti trigo iti pagidulinan a maaddaan iti agnanayon a biag, ken makoronaan iti celestial a gloria, inton umayak iti pagarian ti Amak a manggunggona iti tunggal tao a maibatay iti aramidnanto;"
                },
                {
                    "number": 66,
                    "text": "Bayat ti pannakareppet dagiti ruot, ket nalagda dagiti reppetda, tapno mapuoranda iti di masebseban nga apuy."
                },
                {
                    "number": 67,
                    "text": "Ngarud, mangtedak iti bilin kadagiti amin a simbaan, nga ituloydanto ti aguummong kadagiti lugar nga intudingko."
                },
                {
                    "number": 68,
                    "text": "Nupay kasta, kas kinunak kadakayo iti napalabas a bilinko, saan koma a dinadaras ti panaguummongyo, wenno iti ipapanaw; ngem isaganayo koma amin a banag."
                },
                {
                    "number": 69,
                    "text": "Ket tapno maisaganayo amin a banag, tungpalenyo ti bilin nga intedko kadakayo maipanggep kadagitoy a banag—"
                },
                {
                    "number": 70,
                    "text": "A nagkuna, wenno nangisuro, iti pannakagatang amin dagiti daga babaen ti kuarta, a mabalin a magatang iti kuarta, iti disso iti aglawlaw ti daga nga intudingko a daga ti Zion, para iti pakairugian ti panaguummong dagiti santok;"
                },
                {
                    "number": 71,
                    "text": "Amin dagiti daga a mabalin a magatang iti ili ti Jackson, ken dagiti ili iti aglawlaw, ket mabati dagiti nabati iti imak."
                },
                {
                    "number": 72,
                    "text": "Ita, pudno kunak kadakayo, paurnongyo kadagiti amin a simbaan ti amin a kuartada; maaramid koma dagitoy a banag iti panawenda, ngem saan a dinadaras; ket kitaenyo a maisagana amin a banag kadakayo."
                },
                {
                    "number": 73,
                    "text": "Ket tudinganyo amin a mararaem a tao, uray pay dagiti masirib a tao, ket ibaonyo ida a manggatang kadagitoy a daga."
                },
                {
                    "number": 74,
                    "text": "Ken dagiti simbaan kadagiti pagilian iti dumaya, inton mabangonda, no dumngegdanto iti daytoy a pammagbaga makagatangda iti dagdaga ket aguummongda kadagitoy; ket mabangonda ti Zion babaen ti kastoy a wagas."
                },
                {
                    "number": 75,
                    "text": "Adda itan umdas nga urnong, wen, a nasursurok payen, a pangsubbot iti Zion, ken mangbangon kadagiti nadadael a lugarna, awanen ti madadael, dagiti simbaan, a nangipanagan iti bagbagida kaniak, a sitatallugod a dumngeg iti timekko."
                },
                {
                    "number": 76,
                    "text": "Ket kunak manen kadakayo, dagiti sinayyasayya dagiti kabusorda, kayatko nga ipakaasida ti mangabaruanan, ken masubbot, babaen dagiti ima dagiti naipatugaw nga agturay ken addaan iti turay kadakayo—"
                },
                {
                    "number": 77,
                    "text": "A maibatay kadagiti paglintegan ken pagalagadan dagiti tao, nga impalubosko a mabukel, ken nasken a mapagtalinaed para kadagiti kalintegan ken kalasag ti amin a lasag, a maibatay iti nainkalintegan ken nasantuan a pagbatayan;"
                },
                {
                    "number": 78,
                    "text": "Tapno agtignay ti tunggal tao iti doktrina ken pagbatayan a maipanggep iti masakbayan, a maibatay iti nadalus a kasasaad ti kinawaya nga agpili nga intedko kenkuana, a sungbatanto ti tunggal tao ti basolna iti aldaw a panangukom."
                },
                {
                    "number": 79,
                    "text": "Ngarud, saan nga umno a maikappeng ti asino man a tao iti sabali."
                },
                {
                    "number": 80,
                    "text": "Ket daytoy a gagem ti nangbukel iti Pagalagadan daytoy a daga, babaen dagiti ima dagiti masirib a tao a binukelko para iti daytoy a gagem, ket sinubbotko ti daga babaen ti panagsayasay ti dara."
                },
                {
                    "number": 81,
                    "text": "Ita, anianto ti pangyarigak kadagiti annak ti Zion? Yarigkonto ida iti pangngarig ti babai ken ti saan a nalinteg nga ukom, ta nasken koma a kanayon nga agkararag dagiti tao ket saan a maupay, nga agkuna—"
                },
                {
                    "number": 82,
                    "text": "Adda idi ukom iti maysa a siudad a saan a nagbuteng iti Dios, wenno nangibilang iti tao."
                },
                {
                    "number": 83,
                    "text": "Ket adda balo iti dayta a siudad, ket immasideg kenkuana, a kinunana: Ibalesnak iti kabusorko."
                },
                {
                    "number": 84,
                    "text": "Ket saan a dimngeg a dagus, ngem kinunana iti bagina kalpasanna: Iti diak panagbuteng iti Dios, wenno panangibilang iti tao, nupay kasta iti panangriribuk kaniak daytoy a balo ibalesko, no saan kanayonnakto nga umay riribuken."
                },
                {
                    "number": 85,
                    "text": "Kastanto ti pangyarigak kadagiti annak ti Zion."
                },
                {
                    "number": 86,
                    "text": "Pagpakpakaasienyo ida iti sakaanan ti ukom;"
                },
                {
                    "number": 87,
                    "text": "Ket no dina ida imdengan, pagpakpakaasienyo ida iti sakaanan ti gobernador;"
                },
                {
                    "number": 88,
                    "text": "Ket no saan ida nga imdengan ti gobernador, pagpakpakaasienyo ida iti sakaanan ti presidente;"
                },
                {
                    "number": 89,
                    "text": "Ket no saan ida nga imdengan ti presidente, isunton ti ibabangon ti Apo ket rummuar iti paglemlemmenganna a lugar, ket singaen ti pungtotna ti pagilian;"
                },
                {
                    "number": 90,
                    "text": "Ket iti dina pannakaay-ayo, ken iti nakaro a pungtotna, iti panawenna, pukawennanto dagiti nadangkes, saan a napudno, ken saan a maikari nga agaywan, ket ilaokna ida kadagiti managinkukuna, ken saan a mamatpati;"
                },
                {
                    "number": 91,
                    "text": "A kas iti ruar a kasipngetan, a yan dagiti agsangsangit, ken agan-anug-og, ken agngarngariet."
                },
                {
                    "number": 92,
                    "text": "Agkararagkayo, ngarud, tapno maluktan dagiti lapayagda kadagiti ararawyo, tapno maasianak kadakuada, tapno saan a dumteng kadakuada dagitoy a banag."
                },
                {
                    "number": 93,
                    "text": "Nasken a mapasamak dagiti nasaok kadakayo, tapno mabati amin a tao nga awan ti pambar;"
                },
                {
                    "number": 94,
                    "text": "Tapno mangngeg ken maammuan dagiti masirib a tao ken dagiti agturay dayta saanda nga impangag;"
                },
                {
                    "number": 95,
                    "text": "Tapno maituloyko nga ipatungpal ti panggepko, ti karkarna a panggepko, ket maaramidko ti trabahok, ti karkarna a trabahok, tapno mapagdasig dagiti tao ti paggidiatan dagiti nalinteg ken dagiti nadangkes, kinuna ti Diosyo."
                },
                {
                    "number": 96,
                    "text": "Ket manen, kunak kadakayo, maisuppiat iti bilinko ken iti pagayatak nga ilako ni katulongak a Sidney Gilbert ti pagidulinak, nga intudingko kadagiti taok, kadagiti ima dagiti kabusorko."
                },
                {
                    "number": 97,
                    "text": "Di koma maipalubos a rugitan dagiti kabusorko ti tinudingak, babaen ti pammalubos dagiti mangawag iti bagbagida iti naganko;"
                },
                {
                    "number": 98,
                    "text": "Ta nakasasaem ken nakaro unay daytoy a basol a maibusor kaniak, ken maibusor kadagiti taok, a bunga dagiti banag nga impaulogko ken mapasamakton kadagiti pagilian iti mabiit."
                },
                {
                    "number": 99,
                    "text": "Ngarud, pagayatak a nasken a tuntonen dagiti taok, ken ganetgetanda a tuntonen ti intudingko kadakuada, uray pay no saanda a nasken a mapalubosan nga agindeg sadiay."
                },
                {
                    "number": 100,
                    "text": "Nupay kasta, diak ibaga a saandanto nga agindeg sadiay; ta no la ketdi mangidatagda iti bunga ken ar-aramid a mainugot iti pagariak makapagindegdanto sadiay."
                },
                {
                    "number": 101,
                    "text": "Mangbangondanto, ket saanto a matawid ti sabali; mulaandanto dagiti bangkag, ket kanendanto dagiti apitenda dita. Pudno a kasta. Amen."
                }
            ]
        },
        "/study/scriptures/dc-testament/dc/102": {
            "uri": "/study/scriptures/dc-testament/dc/102",
            "title": "Doktrina ken Katulagan 102",
            "data_type": "chapter",
            "chapter_name": "Benneg 102",
            "chapter_summary": [
                "1–8, Matudingan ti nangato a konseho a mangrisut kadagiti napateg a parikut a mapasamak iti Simbaan; 9–18, Naited dagiti annuroten iti panangdengngeg kadagiti kaso; 19–23, Yetnag ti presidente ti konseho ti pangngeddeng; 24–34, Maited ti annuroten iti panagapela."
            ],
            "verses": [
                {
                    "number": 1,
                    "text": "Naguummong iti daytoy nga aldaw ti sapasap a konseho ti duapulo-ket-uppat a nangato a saserdote iti balay ni Joseph Smith, Jun., babaen ti paltiing, ket rinugianda a binukel ti kapatgan a konseho ti simbaan ni Cristo, a buklen ti sangapulo-ket-dua a nangato a saserdote, ken maysa wenno tallo a presidente a kas kasapulan ti kaso."
                },
                {
                    "number": 2,
                    "text": "Natudingan ti nangato a konseho babaen ti paltiing para iti panggep a mangrisut kadagiti napateg a parikut a mabalin a mapasamak iti simbaan, a di marisut ti simbaan wenno ti konseho ti obispo a pakapnekan dagiti maseknan."
                },
                {
                    "number": 3,
                    "text": "Naawat a presidente da Joseph Smith, Jun., Sidney Rigdon ken Frederick G. Williams babaen ti timek ti konseho; ket napili a permanente a konseho ti simbaan, babaen ti sangsangkamaysa a timek ti sanhedrin dagiti nangato a saserdote a da Joseph Smith, Sen., John Smith, Joseph Coe, John Johnson, Martin Harris, John S. Carter, Jared Carter, Oliver Cowdery, Samuel H. Smith, Orson Hyde, Sylvester Smith, ken Luke Johnson."
                },
                {
                    "number": 4,
                    "text": "Napagsaludsodan kalpasanna dagiti nainaganan a mamagbaga no awatenda met la ti nakaitudinganda, ken no agtignayda met la iti dayta a takem a maibatay iti paglintegan ti langit, a simmungbatanda amin nga awatenda ti nakaitudinganda, ken agtrabahoda kadagiti takemda a maibatay iti parabur ti Dios a naited kadakuada."
                },
                {
                    "number": 5,
                    "text": "Uppat-a-pulo-ket-tallo ti bilang dagiti nangbukel iti konseho, a nangbutos iti nagan ken para iti simbaan ti pannakatuding dagiti nainaganan a mamagbaga, a kas iti sumaganad: siam a nangato a saserdote, sangapulo-ket-pito nga elder, uppat a saserdote, ken sangapulo-ket-tallo a kameng."
                },
                {
                    "number": 6,
                    "text": "Nabutosan: nga awan ti bileg ti nangato a konseho nga agtignay no nakurkurang ngem pito dagiti nainaganan a mamagbaga, wenno ti kaadda dagiti talaga a natudingan a sumukat."
                },
                {
                    "number": 7,
                    "text": "Adda bileg dagitoy pito a mangtuding kadagiti nangato a saserdote, a namnamaenda a maikari ken makabael nga agtignay iti lugar ti awan a mamagbaga."
                },
                {
                    "number": 8,
                    "text": "Nabutosan: nga ania man a bakante a bunga ti ipapatay, pannakaikkat iti takem gapu iti panagbasol, wenno pannakaikkat kadagiti beddeng daytoy a gobierno ti simbaan, ti asino man kadagiti nainaganan a mamagbaga, masupusopan babaen ti singasing ti presidente wenno dagiti presidente, ken mapatalgedan babaen ti timek ti sapasap a konseho dagiti nangato a saserdote, a naannong iti daytoy a panggep, nga agtignay iti nagan ti simbaan."
                },
                {
                    "number": 9,
                    "text": "Matudingan ti presidente ti simbaan, nga isu met la ti presidente ti konseho, babaen ti paltiing, ken anamongan ti timek ti simbaan iti panangiturayna."
                },
                {
                    "number": 10,
                    "text": "Ket maibatay iti dayaw ti takemna ti pakaseknan ti panangimatonna iti konseho ti simbaan; ket karbenganna ti matarabay kadagiti dua a sabali a presidente, a natudingan iti isu met la a wagas nga isu met la ti nangtuding."
                },
                {
                    "number": 11,
                    "text": "Ket no bilang awan ti maysa wenno dagiti dua a natudingan a mangtarabay kenkuana, adda bilegna a mangimaton iti konseho nga awanan iti manarabay; ket no bilang isu met ti awan, dagiti sabali a presidente ti mangimaton a kas sandina, isu a dua wenno asino man kadakuada."
                },
                {
                    "number": 12,
                    "text": "Tunggal mabukel ti nangato a konseho ti simbaan ni Cristo, a maibatay iti agdama a pagbatayan, pagrebbengan dagiti sangapulo-ket-dua a mamagbaga ti agbibinnunotan iti numero, ket iti kasta maammuan no asino kadagiti sangapulo-ket-dua ti umuna nga agsao, a mangrugi iti umuna a numero nga agsasaruno agingga iti maika-sangapulo-ket-dua."
                },
                {
                    "number": 13,
                    "text": "Tunggal agmimiting daytoy a konseho tapno pagsasaritaanda ti ania man a kaso, panunoten dagiti sangapulo-ket-dua a mamagbaga no narikut wenno saan ti kaso; no saan, duanto laeng kadagiti mamagbaga ti agsao maipanggep iti daytoy, a maibatay iti ayo a naisurat iti ngato."
                },
                {
                    "number": 14,
                    "text": "Ngem no maipagarup a narikut, uppatto ti matudingan; ket no narikrikut pay, innem; ngem saan a nalablabes iti innem iti kaano man ti matudinganto nga agsao."
                },
                {
                    "number": 15,
                    "text": "Adda kalintegan ti naisaklang, iti amin a kaso, iti kagudua ti konseho, tapno maliklikan ti pannakaibabain wenno pannakarabngis ti kalintegan."
                },
                {
                    "number": 16,
                    "text": "Ket nasken nga idatag dagiti mamagbaga a natudingan nga agsarita iti imatang ti konseho ti kaso, kalpasan ti pannakaamiris dagiti pammaneknek, ken ti pudno a kasasaadna iti konseho; ket nasken nga agsao ti tunggal tao a maibatay iti kinalinteg ken linteg."
                },
                {
                    "number": 17,
                    "text": "Dagiti mamagbaga a nakaala iti numero nga agpapada, kas iti, 2, 4, 6, 8, 10, ken 12, ti agtakder a mangikalintegan iti naisaklang, ket iliklikda iti pannakaibabain wenno pannakarabngis ti kalintegan."
                },
                {
                    "number": 18,
                    "text": "Adda kalintegan ti nangisaklang ken naisaklang iti amin a kaso nga agsarita para iti bagbagida iti imatang ti sanhedrin, kalpasan ti pannakaidatag dagiti pammaneknek ken naipeksan dagiti mamagbaga a natudingan nga agsarita ti pammaliiwda."
                },
                {
                    "number": 19,
                    "text": "Kalpasan ti pannakaidatag kadagiti pammaneknek, nakapagsaritan dagiti mamagbaga, ti nangisaklang ken ti naisaklang, yetnag ti presidente ti pangngeddengna a maibatay iti naawatanna iti kaso, ket idatagna kadagiti sangapulo-ket-dua a mamagbaga tapno patalgedanda babaen ti butosda."
                },
                {
                    "number": 20,
                    "text": "Ngem no bilang dagiti nabati a mamagbaga, a saan a nakapagsarita, wenno uray asino kadakuada, kalpasan ti pannakangngegda kadagiti pammaneknek ken awan an-anakenna a dawat, adda biddut a maduktalanda iti pangngeddeng ti presidente, mabalinda nga ibaga, ket mabalin a mabaliwan a pagsasaritaan ti kaso."
                },
                {
                    "number": 21,
                    "text": "Ket no, kalpasan ti naannad a panagsasarita manen, ket adda mainayon a pangpalawag iti kaso, mabaliwan ti pangngeddeng kas mayalubog."
                },
                {
                    "number": 22,
                    "text": "Ngem no bilang awan ti mainayon a pangpalawag, agtalinaed ti umuna a pangngeddeng, ti dakdakkel a bilang ti konseho ti addaan iti bileg ket isu ti masurot."
                },
                {
                    "number": 23,
                    "text": "No adda parikut maipanggep iti doktrina wenno pagbatayan, no awan ti umdas a naisurat a manglawag iti panunot ti sanhedrin, mabalin nga agsaludsod ken gun-oden ti presidente ti panunot ti Apo babaen ti paltiing."
                },
                {
                    "number": 24,
                    "text": "Adda bileg dagiti nangato a saserdote, no adda iti sabali a lugar, ti mangangay ken mangbukel iti konseho a maipada iti nasaon, a pangrisut kadagiti parikut, no dagiti maseknan wenno ti maysa kadakuada idawatna."
                },
                {
                    "number": 25,
                    "text": "Ket adda bileg ti nasao a konseho dagiti nangato a saserdote ti mangtuding iti maysa kadagiti kaduada ti mangimaton iti nasao a konseho bayat dayta a panawen."
                },
                {
                    "number": 26,
                    "text": "Pagrebbengan ti nasao a konseho ti mangyakar, a dagus, iti kopia ti napagsasaritaanda, iti awan kurangna a palawag iti pammaneknek a maipakuyog iti pangngeddengda, iti nangato a konseho iti saad ti Umuna a Panguluen ti Simbaan."
                },
                {
                    "number": 27,
                    "text": "No saan a mapnek dagiti maseknan wenno uray asino kadakuada iti pangngeddeng iti masao a sanhedrin, mabalinda ti agapela iti nangato a konseho iti saad ti Umuna a Panguluen ti Simbaan, ket mabaliwan a pagsasaritaan, no adda kaso a nakapasamakan ti kasta, a maibatay iti naisurat nga immuna a pagtuladan, a kasla awan ti nayetnag a pangngeddeng."
                },
                {
                    "number": 28,
                    "text": "Maawagan laeng daytoy konseho dagiti nangato a saserdote iti sabali a lugar kadagiti karikutan a kaso a pakaseknan ti simbaan; ket awan ti gagangay wenno kadawyan laeng a kaso nga umdas a pakaangayan ti nasao a konseho."
                },
                {
                    "number": 29,
                    "text": "Adda bileg ti agbambaniaga wenno naibaon a nangangato a saserdote iti sabali a lugar nga agkuna a nasken wenno saan ti mangangay iti kasta a konseho."
                },
                {
                    "number": 30,
                    "text": "Adda paggidiatan ti nangato a konseho wenno agbambaniaga a nangangato a saserdote iti sabali a lugar, ket buklen ti sangapulo-ket-dua nga apostol ti agbambaniaga a nangato a konseho, iti pangngeddengda."
                },
                {
                    "number": 31,
                    "text": "Mabalin ti agapela iti pangngeddeng ti immun-una; ngem saan iti pangngeddeng ti naud-udi."
                },
                {
                    "number": 32,
                    "text": "Mabalin la nga awagan nga agsaludsod ti naud-udi dagiti nangato nga agrebbeng iti simbaan no bilang panagbasol."
                },
                {
                    "number": 33,
                    "text": "Pangngeddeng: nga adda bileg ti presidente wenno dagiti presidente iti saad ti Umuna a Panguluen ti Simbaan a mangeddeng iti ania man a kasta a kaso, a mabalin a maapela, ket nainkalintegan a pagsasaritaan manen, kalpasan ti pannakaamiris ti apela ken dagiti pammaneknek ken palawag a naipakuyog iti daytoy."
                },
                {
                    "number": 34,
                    "text": "Kalpasanna nagbibinnunotan dagiti sangapulo-ket-dua a mamagbaga iti numero wenno balota, tapno maammuan no asino ti umuna nga agsarita, ket ti sumaganad ti banagna, a mainaganan: 1, Oliver Cowdery; 2, Joseph Coe; 3, Samuel H. Smith; 4, Luke Johnson; 5, John S. Carter; 6, Sylvester Smith; 7, John Johnson; 8, Orson Hyde; 9, Jared Carter; 10, Joseph Smith, Sen.; 11, John Smith; 12, Martin Harris. Narikpan ti taripnong kalpasan ti kararag."
                }
            ]
        },
        "/study/scriptures/dc-testament/dc/103": {
            "uri": "/study/scriptures/dc-testament/dc/103",
            "title": "Doktrina ken Katulagan 103",
            "data_type": "chapter",
            "chapter_name": "Benneg 103",
            "chapter_summary": [
                "1–4, No apay nga impalubos ti Apo a maidadanes dagiti Santo iti Jackson County; 5–10, Agballiginto dagiti Santo no tungpalenda dagiti bilin; 11–20, Dumtengto ti pannakasubbot ti Zion babaen ti bileg, ket kuyogento ti Apo dagiti taona; 21–28, Aguummong dagiti Santo iti Zion, ket masarakanto manen dagiti nangpukaw iti biagda dagiti biagda; 29–40, Sumagmamano a kakabsat ti natudingan a mangbangon iti Kampo ti Zion ken mapan iti Zion; naikarianda iti balligi no napudnoda."
            ],
            "verses": [
                {
                    "number": 1,
                    "text": "Pudno kunak kadakayo, gagayyemko, adtoy, itdekto kadakayo ti paltiing ken bilin, tapno ammoyo ti aramidenyo iti panangipatungpalyo kadagiti pagrebbenganyo maipanggep iti pannakaisalakan ken pannakasubbot dagiti kabsatyo, a nasayyasayya iti daga ti Zion;"
                },
                {
                    "number": 2,
                    "text": "Iti pannakapapanaw ken panangdangran ida dagiti kabusorko, a pangibukbokakto iti pungtotko a di marukod iti panawenko."
                },
                {
                    "number": 3,
                    "text": "Ta pinalubosak ida iti kasta ti kapautna, tapno makun-osda ti rukod ti basbasolda, tapno mapunno ti kopada;"
                },
                {
                    "number": 4,
                    "text": "Ken tapno dagiti nangpanagan iti bagbagida iti naganko madusada iti ababa a panawen iti nasaem ken nakaro a pannakadusa, gapu ta dida impangag a namimpinsan dagiti annuroten ken bilin nga intedko kadakuada."
                },
                {
                    "number": 5,
                    "text": "Ngem pudno kunak kadakayo, nga impaulogko ti paulog a maamiristo dagiti taok, no la ketdi dumngegda itan iti pammagbaga a siak, ti Apo a Diosda, itdekto kadakuada."
                },
                {
                    "number": 6,
                    "text": "Adtoy rugiandanto, ta impaulogkon, ti agballigi kadagiti kabusorko manipud iti daytoy nga oras."
                },
                {
                    "number": 7,
                    "text": "Ket babaen ti panangimdengda a mangtungpal kadagiti amin a balikas a siak, ti Apo a Diosda, ibagakto kadakuada, saandanto a pulos nga agpatingga nga agballigi agingga a maparmek dagiti pagarian ti lubong iti sakaanak, ket maited ti daga kadagiti santo, tapno tagikuaenda iti agnanayon nga awan inggana."
                },
                {
                    "number": 8,
                    "text": "Ngem no dida tungpalen dagiti bilinko, ken dida umimdeng a mangtungpal kadagiti amin a balikasko, agballiginto kadakuada dagiti pagarian iti lubong."
                },
                {
                    "number": 9,
                    "text": "Ta nairantada a silaw iti lubong, ken mangisalakan kadagiti tao;"
                },
                {
                    "number": 10,
                    "text": "Ket no saanda a mangisalakan kadagiti tao, awan dumada iti asin a napukawen ti ramenna, ket awanen ti mamaayna no di maibelleng ken iludekludek dagiti tao."
                },
                {
                    "number": 11,
                    "text": "Ngem pudno kunak kadakayo, impaulogko nga agsublinto kadagiti daga a tawidda dagiti kabsatyo a nasayyasayya, ket bangonendanto dagiti nadadael a lugar iti Zion."
                },
                {
                    "number": 12,
                    "text": "Ta kalpasan ti adu a panagtutuok, kas nasaok kadakayo iti napalabas a bilinko, umay ti bendision."
                },
                {
                    "number": 13,
                    "text": "Adtoy, daytoy ti bendision nga inkarik kalpasan dagiti panagtutuokyo, ken dagiti panagtutuok dagiti kabsatyo—ti pannakasubbotyo, ken ti pannakasubbot dagiti kabsatyo, uray pay ti pannakaisubli ti daga ti Zion, a mabangonto, saanton a marippuog."
                },
                {
                    "number": 14,
                    "text": "Nupay kasta, no rugitanda dagiti tawidda marippuogdanto; ta saankonto nga isalakan ida no rugitanda dagiti tawidda."
                },
                {
                    "number": 15,
                    "text": "Adtoy, kunak kadakayo, nasken a dumteng babaen ti bileg ti pannakasubbot ti Zion;"
                },
                {
                    "number": 16,
                    "text": "Ngarud, mangpatanorakto iti tao manipud kadagiti taok, a mangidaulo kadakuada a kas ken ni Moises idi indauluanna dagiti annak ti Israel."
                },
                {
                    "number": 17,
                    "text": "Ta dakayo ti annak ti Israel, ken bukel ni Abraham, ket nasken a maidauluankayo a rumuk-at iti pannakaadipen babaen ti bilegko, ken babaen ti naitanggaya a takiag."
                },
                {
                    "number": 18,
                    "text": "Ket kas iti pannakaidaulo dagiti ammayo idi damo, kastanto met ti pannakasubbot ti Zion."
                },
                {
                    "number": 19,
                    "text": "Ngarud, diyo pagluloken dagiti pusoyo, ta imbagak kadakayo a saan a kas iti imbagak kadagiti ammayo: Agpangatonto ti anghelko iti sangoyo, ngem saan nga iti imatangko."
                },
                {
                    "number": 20,
                    "text": "Ngem kunak kadakayo: Agpangatonto dagiti anghelko iti sangoyo, ken kasta met iti imatangko, ket matagikuayonto a dagus ti nasayaat a daga."
                },
                {
                    "number": 21,
                    "text": "Pudno, pudno kunak kadakayo, a ni katulongak a Joseph Smith, Jun., ti tao nga inyarigko iti katulongan a nangisaritaan ti Apo ti bangkag iti pangngarig nga intedko kadakayo."
                },
                {
                    "number": 22,
                    "text": "Ngarud paibagayo iti katulongak a ni Joseph Smith, Jun., kadagiti panuli ti balayko, dagiti agtutubok ken dagiti agkabannuag—Ummongenyo ti bagbagiyo iti daga ti Zion, iti daga a ginatangko iti kuarta a naikkan-pateg kaniak."
                },
                {
                    "number": 23,
                    "text": "Ket paitulodyo kadagiti masirib a tao ti amin a simbaan dagiti kuartada, ket gumatangda iti dagdaga a kas iti imbilinko kadakuada."
                },
                {
                    "number": 24,
                    "text": "Ket no la ketdi umay dagiti kabusorko a mangpapanaw kadakayo iti nasayaat a daga, nga inikkak-pateg nga agbalin a daga ti Zion, a kas kadagiti bukodyo a daga kalpasan dagitoy a pammaneknek, nga indatagyo kaniak a maibusor kadakuada, ilunodyonto ida;"
                },
                {
                    "number": 25,
                    "text": "Ket asino man nga ilunodyo, ilunodkonto, ket ibalesdakto kadagiti kabusorko."
                },
                {
                    "number": 26,
                    "text": "Ket addaakto kadakayo uray pay iti panangibalesyo kaniak kadagiti kabusorko, iti maikatlo ken maikapat a kaputotanda a manggurgura kaniak."
                },
                {
                    "number": 27,
                    "text": "Diyo ipalubos nga adda tao a mabuteng a mangpukaw iti biagna para iti pagimbagak; ta asino man a mangpukaw iti biagna para kaniak masarakannanto manen."
                },
                {
                    "number": 28,
                    "text": "Ket asino man a di agtallugod a mangpukaw iti biagna para iti pagimbagak saanko a disipulo."
                },
                {
                    "number": 29,
                    "text": "Pagayatak a pigsaanto ni Sidney Rigdon a katulongak ti agsao iti paguummongan kadagiti pagilian iti dumaya, a mangisagana kadagiti simbaan nga umawat kadagiti bilin nga intedko kadakuada maipanggep iti pannakaisubli ken pannakasubbot ti Zion."
                },
                {
                    "number": 30,
                    "text": "Pagayatak a saan nga agsubli dagiti katulongak a da Parley P. Pratt ken Lyman Wight iti daga dagiti kabsatda, agingga a makaalada iti kaduada a mapan iti daga ti Zion, a sagsangapulo, wenno sagduduapulo, wenno saglilimapulo, wenno sagsangagasut, agingga a makaalada iti bilang a lima gasut a panuli ti balayko."
                },
                {
                    "number": 31,
                    "text": "Adtoy daytoy ti pagayatak; dumawatkayo ket maikkankayo; ngem manmano nga aramiden ti tao ti pagayatak."
                },
                {
                    "number": 32,
                    "text": "Ngarud, no dikayo makagun-od iti lima gasut, agdawatkayo a sireregta tapno iti panagdaliasatyo makagun-odkayo iti tallo gasut."
                },
                {
                    "number": 33,
                    "text": "Ket no saankayo a makagun-od iti tallo gasut, agdawatkayo a sireregta tapno iti panagdaliasatyo makagun-odkayo iti sangagasut."
                },
                {
                    "number": 34,
                    "text": "Ngem pudno kunak kadakayo, itedko kadakayo ti bilin, a saankayo a mapan iti daga ti Zion agingga a dikayo makagun-od iti sangagasut a panuli ti balayko, a sumurot kadakayo iti daga ti Zion."
                },
                {
                    "number": 35,
                    "text": "Ngarud, kas nasaok kadakayo, dumawatkayo ket maikkankayo; agkararagkayo a sipapasnek tapno iti pagdaliasatyo, kumuyog kadakayo ni katulongak a Joseph Smith, Jun., ket isu ti mangimaton iti tengnga dagiti taok, ken buklenna ti pagariak iti naikkan-pateg a daga, ket buklenna dagiti annak ti Zion kadagiti paglintegan ken bilin a naiteden ken maitedto kadakayo."
                },
                {
                    "number": 36,
                    "text": "Lumabasto kadakayo ti amin a balligi ken gloria babaen ti kinaregta, kinapudno, ken napnuan pammati a panagkararagyo."
                },
                {
                    "number": 37,
                    "text": "Pagdaliasatenyo ti katulongak a ni Parley P. Pratt a kaduana ni katulongak a Joseph Smith, Jun."
                },
                {
                    "number": 38,
                    "text": "Pagdaliasatenyo ti katulongak a ni Lyman Wight a kaduana ni katulongak a Sidney Rigdon."
                },
                {
                    "number": 39,
                    "text": "Pagdaliasatenyo ti katulongak a ni Hyrum Smith a kaduana ni katulongak a Frederick G. Williams."
                },
                {
                    "number": 40,
                    "text": "Pagdaliasatenyo ni katulongak nga Orson Hyde a kaduana ni katulongak nga Orson Pratt, no ania man ti pammagbaga kadakuada ni katulongak a Joseph Smith, Jun., iti pananggun-od iti pannakatungpal dagitoy a bilin nga intedko kadakayo, ket ibatiyo kaniak dagiti nabati. Pudno a kasta. Amen."
                }
            ]
        },
        "/study/scriptures/dc-testament/dc/104": {
            "uri": "/study/scriptures/dc-testament/dc/104",
            "title": "Doktrina ken Katulagan 104",
            "data_type": "chapter",
            "chapter_name": "Benneg 104",
            "chapter_summary": [
                "1–10, Mailunodto dagiti Santo a nagbasol iti sangsangkamaysa a timpuyog: 11–16, Itden ti Apo ti kasapulan dagiti Santo iti bukodna a wagas; 17–18, Imatonan ti paglintegan ti ebanghelio ti pannakataripato dagiti nakurapay; 19–46, Nailatang ti pannakaaywan ken bendision dagiti nadumaduma a kakabsat; 47–53, Aggiddiat ti pannakaipagna ti sangsangkamaysa a timpuyog iti Kirtland ken ti timpuyog iti Zion; 54–66, Naipasdek ti sagrado a tesoreria ti Apo para iti pannakaimaldit dagiti nasantuan a kasuratan; 67–77, Maipagna ti kangrunaan a tesoreria ti sangsangkamaysa a timpuyog babaen ti panagtutunos; 78–86, Bayadan dagiti adda iti sangsangkamaysa a timpuyog ti amin nga utangda, ket wayawayaan ida ti Apo iti parikutda iti kuarta."
            ],
            "verses": [
                {
                    "number": 1,
                    "text": "Pudno kunak kadakayo, gagayyemko, itedko kadakayo ti balakad, ken bilin, maipanggep kadagiti amin a sanikua a kukua ti timpuyog nga imbilinko a mabukel ken mabangon, nga agbalin a sangsangkamaysa a timpuyog, ken ti agnanayon a timpuyog para iti pagimbagan ti simbaan, ken iti pannakaisalakan dagiti tao agingga nga umayak—"
                },
                {
                    "number": 2,
                    "text": "Babaen ti di maibabawi ken di mabaliwan a kari, ad-adunto nga amang ti bendision nga awaten dagiti binilinko no la ketdi agtalinaedda a napudno;"
                },
                {
                    "number": 3,
                    "text": "Ngem no saanda nga agtalinaed a napudno awan duadua a mailunodda."
                },
                {
                    "number": 4,
                    "text": "Ngarud, gapu ta adda dagiti katulongak a di nagtungpal iti bilin, ngem linabsingda ti katulagan babaen ti kinaagum, ken kadagiti naalas a balikas, inlunodko ida iti nasaem ken nakaro a lunod."
                },
                {
                    "number": 5,
                    "text": "Ta siak, ti Apo, inkarik iti pusok, nga asino man a tao a kameng ti timpuyog ti makitanto a managbasol, wenno, iti ababa a pannao, aglabsing iti katulagan a nakaikappenganyo, mailunodto iti unos ti panagbiagna, ket mailudekludekto a kas iti pagayatak;"
                },
                {
                    "number": 6,
                    "text": "Ta siak, ti Apo, saanak a marabrabak kadagitoy a banag—"
                },
                {
                    "number": 7,
                    "text": "Ket amin dagitoy maaramidto saan a makedngan dagiti awanan iti basol a kadua dagiti killo; ken tapno saan a makaliklik dagiti nagbasol kadakayo; ta siak, ti Apo, inkariankayo iti korona ti gloria iti makanawanko."
                },
                {
                    "number": 8,
                    "text": "Ngarud, no maduktalankayo a nagbasol, diyo maliklikan ti pungtotko iti unos ti panagbiagyo."
                },
                {
                    "number": 9,
                    "text": "No naisinakayon gapu iti basol, diyo maliklikanen ti pagrennekan ni Satanas agingga iti aldaw ti pannakasubbot."
                },
                {
                    "number": 10,
                    "text": "Ket ikkankayo ita iti bileg manipud iti daytoy nga oras, a no asino man kadakayo, iti timpuyog, ti mapaneknekan a nagbasol ken saanna nga ibabawi ti dakes nga aramidna, yawatyonto a pagrennekan ni Satanas; ket awanto ti bilegna a mangyasideg iti dakes kadakayo."
                },
                {
                    "number": 11,
                    "text": "Nainsiriban kaniak daytoy; ngarud, bilinenkayo, a mangurnos iti bagbagiyo ket ikkanyo ti tunggal tao iti imatonanna;"
                },
                {
                    "number": 12,
                    "text": "Tapno pakaammuannak ti tunggal tao iti panagaywan a naituding kenkuana."
                },
                {
                    "number": 13,
                    "text": "Ta nasken unay a siak, ti Apo, pagsungbatek ti tunggal tao, kas agaywan kadagiti naindagaan a bendision, nga inaramid ken insaganak a para kadagiti parsuak."
                },
                {
                    "number": 14,
                    "text": "Siak, ti Apo, pinalawak ti langit, ken binukelko ti daga, ti kangrunaan a putarko; ket kukuak amin a nagunegna."
                },
                {
                    "number": 15,
                    "text": "Ket panggepko nga ited ti kasapulan dagiti santok, ta kukuak amin a banag."
                },
                {
                    "number": 16,
                    "text": "Ngem nasken a maaramid iti bukodko a wagas; ket adtoy daytoy ti wagas a siak, ti Apo, impaulogko a mangted iti kasapulan dagiti santok, tapno maitan-okto dagiti nakurapay, ket iti kasta maibaba dagiti nabaknang."
                },
                {
                    "number": 17,
                    "text": "Ta napno ti daga, ket adda umdas ken maispal; wen, insaganak ti amin a banag, ket impalubosko kadagiti annak ti tattao nga isuda ti agtignay iti bagbagida."
                },
                {
                    "number": 18,
                    "text": "Ngarud, no pukawen ti asino man a tao ti pinarnuayko a kinaabunaw, ket dina ibinglay ti bingayna, a maibatay iti paglintegan ti ebangheliok, kadagiti nakuparay ken makasapul, yangadnanto, a kaduana dagiti nadangkes, dagiti matana iti impierno, a maparparigat."
                },
                {
                    "number": 19,
                    "text": "Ket ita, pudno kunak kadakayo, maipanggep kadagiti pagsanikuaan ti timpuyog—"
                },
                {
                    "number": 20,
                    "text": "Paitudingyo iti katulongak a ni Sidney Rigdon ti lugar a pagyananna ita, ken ti aywanna a solar a pagkortian, para iti abastona bayat ti panagtrabahona iti bangkagko, a kas iti pagayatak, no bilinekto isuna."
                },
                {
                    "number": 21,
                    "text": "Ket maaramid koma amin a banag a maibatay iti balakad ti timpuyog, ken sangsangkamaysa a pammalubos wenno timek ti timpuyog, nga agindeg iti daga ti Kirtland."
                },
                {
                    "number": 22,
                    "text": "Ket daytoy a panangaywan ken bendision, siak, ti Apo, ipatalgedko iti katulongak a ni Sidney Rigdon ti bendisionko, ken ti bukelna kenkuana;"
                },
                {
                    "number": 23,
                    "text": "Ket paaduekto ti bendisionna, no la ket napakumbaba kaniak."
                },
                {
                    "number": 24,
                    "text": "Ket manen, alaen koma ni katulongak a Martin Harris, nga aywanan, ti solar a naala ni katulongak a John Johnson a sukat ti sigud a tawidna, para kenkuana ken ti bukelna a sumarsaruno."
                },
                {
                    "number": 25,
                    "text": "Ket no la ketdi napudno, paaduekto ti bendisionko kenkuana ken ti bukelna a sumarsaruno."
                },
                {
                    "number": 26,
                    "text": "Ket busbosen koma ni katulongak a Martin Harris ti kuartana iti pannakaipakdaar dagiti balikasko, maibatay iti panangiwanwan ni katulongak a Joseph Smith, Jun."
                },
                {
                    "number": 27,
                    "text": "Ket manen, adda koma lugar ni katulongak a Frederick G. Williams iti pagindeganna ita."
                },
                {
                    "number": 28,
                    "text": "Ket alaen koma ni katulongak nga Oliver Cowdery ti solar a kadarapat ti balay, nga agbalin nga opisina ti pagimalditan, nga isu ti umuna a solar, ken isu met ti solar a pagyanan ti amana."
                },
                {
                    "number": 29,
                    "text": "Ket alaen koma da katulongak a Frederick G. Williams ken Oliver Cowdery ti opisina ti pagimalditan ken amin a banag a maipanggep iti daytoy."
                },
                {
                    "number": 30,
                    "text": "Ket daytoyto ti aywananda a maituding kadakuada."
                },
                {
                    "number": 31,
                    "text": "Ket no la ketdi napudnoda, adtoy bendisionakto, ken paaduek ti bendisionda."
                },
                {
                    "number": 32,
                    "text": "Ket daytoy ti pangrugian ti panagaywan nga intudingko kadakuada, para kadakuada ken ti bukelda a sumarsaruno."
                },
                {
                    "number": 33,
                    "text": "Ket, no la ketdi napudnoda, paaduekto ti bendisionda ken kadagiti bukelda a sumarsaruno kadakuada, uray nakaad-adu a bendision."
                },
                {
                    "number": 34,
                    "text": "Ket manen, alaen koma ni katulongak a John Johnson ti balay a pagnaedanna, ken ti tawid, amin malaksid ti disso a nailatang a pakabangonan dagiti balayko, a maipanggep iti dayta a tawid, ken dagiti solar a nainagan iti katulongak a ni Oliver Cowdery."
                },
                {
                    "number": 35,
                    "text": "Ket no la ketdi napudno isuna, paaduekto ti bendisionna."
                },
                {
                    "number": 36,
                    "text": "Ket pagayatak nga ilakona dagiti solar a naisangrat a pakabangonan ti siudad dagiti santok, no la ketdi maipakaammo kenkuana babaen ti timek ti Espiritu, ken maibatay iti balakad ti timpuyog, ken babaen ti timek ti timpuyog."
                },
                {
                    "number": 37,
                    "text": "Ket daytoy ti pangrugian ti panangaywan nga intudingko kenkuana, a bendisionna ken dagiti bukelna a sumarsaruno kenkuana."
                },
                {
                    "number": 38,
                    "text": "Ket no la ketdi napudno isuna, paaduekto ti nakaad-adu a bendisionko kenkuana."
                },
                {
                    "number": 39,
                    "text": "Ket manen, maituding koma iti katulongak a ni Newel K. Whitney dagiti balay ken solar a pagnanaedanna ita, ken ti solar ken pasdek ken ti nagtakderan ti pagtagilakuan, ken kasta met ti solar nga adda iti suli nga abagatan ti pagtagilakuan, ken kasta met ti solar a yan ti paguringan."
                },
                {
                    "number": 40,
                    "text": "Ket intudingko amin dagitoy nga aywanan ni katulongak a Newel K. Whitney, a pakabendisionanna ken ti bukel a sumarsaruno kenkuana, para iti pagimbagan ti pagtagilakuan ti timpuyogko a binangonko para iti istakak iti daga ti Kirtland."
                },
                {
                    "number": 41,
                    "text": "Wen, pudno, daytoy ti panangaywan nga intudingko ken ti katulongak a ni N. K. Whitney, nga isu daytoy sangabukel a pagtagilakuan, isu ken ti pannakabagina, ken ti bukelna a sumarsaruno."
                },
                {
                    "number": 42,
                    "text": "Ket no la ketdi napudno nga agtungpal kadagiti bilinko, nga intedko kenkuana, paaduekto ti bendisionna ken ti bukel a sumarsaruno kenkuana, iti nakaad-adu a bendision."
                },
                {
                    "number": 43,
                    "text": "Ket manen, ituding koma ni katulongak a Joseph Smith, Jun., iti bagina ti solar a naisangrat a pakabangonan ti balayko, nga agatiddog iti dua-gasut-ket-maysa a metro ken agakaba iti nasurok nga innem-a-pulo, ken kasta met ti tawid a pagnanaedan ti amana."
                },
                {
                    "number": 44,
                    "text": "Ket daytoy ti pangrugian ti panagaywan nga intudingko kenkuana, a bendision kenkuana, ken iti amana."
                },
                {
                    "number": 45,
                    "text": "Ta adtoy, adda tawid nga insaganak iti amana, nga abastona; ngarud maibilangto iti balay ni katulongak a Joseph Smith, Jun."
                },
                {
                    "number": 46,
                    "text": "Ket paaduekto ti bendision iti balay ni katulongak a Joseph Smith, Jun., no la ketdi napudno, uray nakaad-adu a bendision."
                },
                {
                    "number": 47,
                    "text": "Ket ita, itedko kadakayo ti bendision maipanggep iti Zion, a saankayon a kameng iti sangsangkamaysa a timpuyog kadagiti kabsatyo iti Zion, iti daytoy laeng a banag—"
                },
                {
                    "number": 48,
                    "text": "Kalpasan ti pannakabukelyo, maawagankayonto iti Sangsangkamaysa a Timpuyog ti Istaka ti Zion, ti Siudad ti Kirtland. Ket dagiti kabsatyo, kalpasan ti pannakabukelda, maawagandanto iti Sangsangkamaysa a Timpuyog iti Siudad ti Zion."
                },
                {
                    "number": 49,
                    "text": "Ket mabukeldanto iti bukodda a nagnagan, ken iti bukodda a nagan; ket aramidendanto ti aramidda iti bukodda a nagan, ken iti bukodda a nagnagan;"
                },
                {
                    "number": 50,
                    "text": "Ket aramidenyonto ti aramidyo iti bukodyo a nagan, ken iti bukodyo a nagnagan."
                },
                {
                    "number": 51,
                    "text": "Ket imbilinko a maaramid daytoy para iti pannakaisalakanyo, ken kasta met ti pannakaisalakanda, a bunga ti pannakapapanawda ken iti dumteng."
                },
                {
                    "number": 52,
                    "text": "Dagiti katulagan a nalabsing babaen ti basol, babaen ti agum ken narugit a balikas—"
                },
                {
                    "number": 53,
                    "text": "Ngarud, mawarakayo a kas sangsangkamaysa a timpuyog kadagiti kabsatyo, tapno saankayo a maikappeng kadakuada nga agingga laeng iti daytoy nga oras, agingga laeng ita, a kas nasaokon, babaen ti utang a kas napagnanamingan iti daytoy a timpuyog ti konseho, a kas awaten ti kasapulanyo ken iturong ti timek ti konseho."
                },
                {
                    "number": 54,
                    "text": "Ket manen, itedko kadakayo ti bilin maipanggep iti panagaywan nga intudingko kadakayo."
                },
                {
                    "number": 55,
                    "text": "Adtoy, kukuak amin dagitoy, wenno awan ti kapay-an ti pammatiyo, ket makitadakayo a managpammarang, ket nalabsing ti katulagan nga inaramidyo kaniak;"
                },
                {
                    "number": 56,
                    "text": "Ket no kukuak dagiti sanikua, dakayo ngarud ti agaywan; no saan saankayo nga agaywan."
                },
                {
                    "number": 57,
                    "text": "Ngem, pudno kunak kadakayo, tinudingankayo nga agaywan iti balayko, a kas ngarud agaywan."
                },
                {
                    "number": 58,
                    "text": "Ket gapu iti daytoy binilinkayo nga urnosenyo ti bagbagiyo, a mangimaldit kadagiti balikasko, ti pakabuklan dagiti nasantuan a kasuratak, dagiti paltiing nga intedko kadakayo, ken itedkonto, kalpasanna, kadakayo manen ken manen—"
                },
                {
                    "number": 59,
                    "text": "Iti panggep a pannakabangon ti simbaanko ken pagariak iti daga, ken mangisagana kadagiti taok para iti kanito a panagtaengkonto kadakuada, nga asidegen."
                },
                {
                    "number": 60,
                    "text": "Ket isaganaanyo ti bagbagiyo iti pagyanan ti tesoreria, ket ikkan-pategyo iti naganko."
                },
                {
                    "number": 61,
                    "text": "Ket mangtudingkayo iti maysa kadakayo a mangaywan iti tesoreria, ket maordenanto iti daytoy a bendision."
                },
                {
                    "number": 62,
                    "text": "Ket addanto rikep daytoy a tesoreria, ket maipanto amin dagiti sagrado a banag iti tesoreria, ket awanto ti asino man kadakayo nga agkuna a kukuana, wenno ti pasetna, ta dakayonto amin ti pagpaayanna."
                },
                {
                    "number": 63,
                    "text": "Ket itedko kadakayo manipud iti daytoy nga oras; ket ita kitaenyo, a mapankayo ket aramidenyo ti panagaywan nga intudingko kadakayo, kadagiti laeng sagrado a banag, para iti panggep a pannakaimaldit dagitoy sagrado a banag a kas nasaok."
                },
                {
                    "number": 64,
                    "text": "Ket ti magunggona kadagiti sagrado a banag addanto iti tesoreria, ket maikkanto iti rikep; ket saanto a maaramat wenno mairuar ti asino man, wenno uray no maikkat ti rikepna a maikabilto, tinto la timek ti timpuyog, wenno babaen ti bilin."
                },
                {
                    "number": 65,
                    "text": "Ket kastoyto ti pannakataginayon dagiti gunggona kadagiti sagrado a banag iti tesoreria, a para iti sagrado ken dagiti nasantuan a panggep."
                },
                {
                    "number": 66,
                    "text": "Ket maawaganto daytoy iti sagrado a tesoreria ti Apo; ket maikkanto iti rikep tapno agbalin a nasantuan ken maikkan-pateg iti Apo."
                },
                {
                    "number": 67,
                    "text": "Ket manen, addanto sabali a maisagana a tesoreria, ket addanto matudingan a tesorero nga agaywan iti tesoreria, ket maikkanto iti rikepna;"
                },
                {
                    "number": 68,
                    "text": "Ket amin a kuarta a maawatyo iti panagaywanyo, babaen ti panangpasayaatyo kadagiti sanikua nga intudingko kadakayo, kadagiti balay, wenno kadagiti daga, wenno kadagiti dinguen, wenno amin a banag malaksid kadagiti nailangitan ken sagrado a sinurat, a tinaginayonko kaniak para iti nasantuan ken sagrado a panggep, maikabilto iti tesoreria a kas iti kapartak ti pannakaawatyo iti kuarta, a ginasut, wenno saglilimapulo, wenno sagduduapulo, wenno sagsangapulo, wenno saglilima."
                },
                {
                    "number": 69,
                    "text": "Wenno iti sabali a pannao, asino man kadakayo ti umawat iti lima a doliar paikabilyo kenkuana iti tesoreria; wenno makagun-od iti sangapulo, wenno duapulo, wenno limapulo, wenno sangagasut, kasta met ti paaramidyo;"
                },
                {
                    "number": 70,
                    "text": "Ket awan koma kadakayo ti agkuna a kukuana; ta saannanto a kukua, wenno paset daytoy."
                },
                {
                    "number": 71,
                    "text": "Ket awanto ti pasetna a maaramat, wenno mairuar iti tesoreria, babaen laeng ti timek ken sangsangkamaysa a pammalubos ti timpuyog."
                },
                {
                    "number": 72,
                    "text": "Ket daytoyto ti timek ken sangsangkamaysa a pammalubos ti timpuyog—nga asino man nga agkuna iti tesorero: Kasapulak daytoy a mangtulong kaniak iti panagaywanko—"
                },
                {
                    "number": 73,
                    "text": "No lima a doliar, wenno sangapulo a doliar, wenno duapulo, wenno limapulo, wenno sangagasut, ited kenkuana ti tesorero ti kantidad a kasapulanna iti panagaywanna—"
                },
                {
                    "number": 74,
                    "text": "Agingga a maduktalan a nagbasol, ket maipalgak iti imatang ti konseho ti timpuyog a nalawag a saan a napudno ken saan a mapagtalkan nga agaywan."
                },
                {
                    "number": 75,
                    "text": "Ngem agingga a naan-anay ti pannakisinningedna, ken napudno ken nasayaat ti panagaywanna, daytoyto ti tandana iti tesorero tapno saan a pagkedkedan ti tesorero."
                },
                {
                    "number": 76,
                    "text": "Ngem no bilang adda panagbasol, ti tesorero ti agsungbat iti konseho ken timek ti timpuyog."
                },
                {
                    "number": 77,
                    "text": "Ket no bilang maduktalan a saan a napudno ti tesorero ken saan a nasayaat nga agaywan, agsungbatto iti konseho ken iti timek ti timpuyog, ket maikkatto iti akemna, ket addanto sabali a matudingan a sukatna."
                },
                {
                    "number": 78,
                    "text": "Ket manen, pudno kunak kadakayo, maipanggep kadagiti utangyo—adtoy pagayatak a bayadanyo amin nga utangyo."
                },
                {
                    "number": 79,
                    "text": "Ken pagayatak nga agpakumbabakayo kaniak, ken gun-odenyo daytoy a bendision babaen ti kinaregta ken kinapakumbabayo ken iti kararag ti pammati."
                },
                {
                    "number": 80,
                    "text": "Ket no la ketdi naganetget ken napakumbabakayo, ken sursurotenyo ti kararag ti pammati, adtoy, paluknengek ti puspuso dagiti nakautanganyo, agingga a mangipatulodakto kadakayo iti pakaruk-atanyo."
                },
                {
                    "number": 81,
                    "text": "Ngarud agsuratkayo a dagus idiay Nueva York ket isuratyo ti maibatay iti ibaganto ti Espirituk; ket paluknengek ti puspuso dagiti nakautanganyo, tapno maikkatto iti panunotda ti panggep a mangdangran kadakayo."
                },
                {
                    "number": 82,
                    "text": "Ket no la ketdi napakumbaba ken napudnokayo ken umawagkayo iti naganko, adtoy, itdekto kadakayo ti balligi."
                },
                {
                    "number": 83,
                    "text": "Ikarik kadakayo, a mawayawayaankayonto a dagus iti pannakaadipenyo."
                },
                {
                    "number": 84,
                    "text": "No la ketdi maikkankayo iti gundaway nga umutang iti ginasut a kuarta, wenno rinibu, agingga a makautangkayo iti umdas a mangwayawaya kadakayo iti pannakaadipen karbenganyo dayta."
                },
                {
                    "number": 85,
                    "text": "Ket ikariyo dagiti sanikua nga impaimak kadakayo, a mamimpinsan, babaen ti panangyawatyo iti naganyo iti sangsangkamaysa a pammalubos wenno no saan, kas iti mabalinto a pagsayaatanyonto."
                },
                {
                    "number": 86,
                    "text": "Itdek kadakayo daytoy a karbengan, a mamimpinsan; ket adtoy, no ituloyyo nga aramiden dagiti banag nga indatagko kadakayo, a maibatay kadagiti bilinko, kukuak amin dagitoy a banag, ket dakayo ti agaywanko, ket saanto nga ipalubos ti amo a madadael ti balayna. Pudno a kasta. Amen."
                }
            ]
        },
        "/study/scriptures/dc-testament/dc/105": {
            "uri": "/study/scriptures/dc-testament/dc/105",
            "title": "Doktrina ken Katulagan 105",
            "data_type": "chapter",
            "chapter_name": "Benneg 105",
            "chapter_summary": [
                "1–5, Mabangonto ti Zion a maibagay iti celestial a paglintegan; 6–13, Naisanud iti bassit a panawen ti pannakasubbot ti Zion; 14–19, Makirangetto ti Apo kadagiti dangadang ti Zion; 20–26, Nasken nga agalibtak dagiti Santo ket saanda a pagtangsit ti naindaklan nga aramid iti panaguummongda; 27–30, Nasken a magatang dagiti daga iti Jackson ken dagiti kadarrapat a probinsia; 31–34, Awaten dagiti elder ti talugading iti balay ti Apo iti Kirtland; 35–37, Mapasantonto dagiti Santo nga agpadpada a naawagan ken napili; 38–41, Itag-ay dagiti Santo ti wagayway ti kappia iti lubong."
            ],
            "verses": [
                {
                    "number": 1,
                    "text": "Pudno kunak kadakayo a nangummong iti bagbagiyo a sangsangkamaysa tapno maadalyo ti pagayatak maipanggep iti pannakasubbot dagiti naparigat a taok—"
                },
                {
                    "number": 2,
                    "text": "Adtoy, kunak kadakayo, no saan la a gapu iti panagsalungasing dagiti taok, a nagsao maipanggep iti simbaan a saan nga iti tunggal maysa, nalabit a nasubbotda koma itan."
                },
                {
                    "number": 3,
                    "text": "Ngem adtoy, saanda a naadal ti agbalin a natulnog kadagiti banag nga impaimak kadakuada, ngem napnoda iti amin a kita ti kinadakes, ket dida nangibinglay kadagiti taraonda, kas nagbalin a sasanto, kadagiti nakurapay ken naparigat kadakuada;"
                },
                {
                    "number": 4,
                    "text": "Ken saan a nagkaykaysa a maibatay iti panagkaykaysa a kasapulan ti paglintegan iti celestial a pagarian;"
                },
                {
                    "number": 5,
                    "text": "Ket saan a mabangon ti Zion malaksid no maibatay kadagiti pagbatayan ti paglintegan ti celestial a pagarian; no saan saanko a maawat iti bagik."
                },
                {
                    "number": 6,
                    "text": "Ket nasken a madusa dagiti taok agingga a maadalda ti panagtungpal, no kasapulan, kadagiti banag a pagsagabaanda."
                },
                {
                    "number": 7,
                    "text": "Agsaoak a saan a maipanggep kadagiti natudingan a mangidaulo kadagiti taok, nga isuda dagiti immuna nga elder ti simbaanko, ta saanda a mapabasol amin;"
                },
                {
                    "number": 8,
                    "text": "Ngem agsaoak maipanggep kadagiti simbaanko iti ganggannaet—adunto ti agkuna: Sadino ti yan ti Diosda? Adtoy, isalakannanto ida iti oras ti panagparikut, no saan saantayonto a mapan iti Zion, ken idulintayonto ti kuartatayo."
                },
                {
                    "number": 9,
                    "text": "Ngarud, bunga ti panagsalungasing dagiti taok, nasken unay kaniak nga aguray dagiti elderko iti bassit a panawen para iti pannakasubbot ti Zion—"
                },
                {
                    "number": 10,
                    "text": "Tapno maisaganada mismo ti bagbagida, ken tapno naan-anay pay ti pannakaisuro dagiti taok, ken maaddaan iti padas, ken naan-anay ti pannakaammoda iti pagrebbenganda, ken dagiti banag a kinasapulak iti imada."
                },
                {
                    "number": 11,
                    "text": "Ket saan a mapasamak daytoy agingga a matalugadingan dagiti elderko iti bileg manipud iti ngato."
                },
                {
                    "number": 12,
                    "text": "Ta adtoy, insaganak ti naindaklan a talugading ken bendision a maibukbok kadakuada, no la ketdi napudnoda ken ituloyda ti agpakumbaba kaniak."
                },
                {
                    "number": 13,
                    "text": "Ngarud nasken unay kaniak nga aguray dagiti elderko iti ababa a panawen, para iti pannakasubbot ti Zion."
                },
                {
                    "number": 14,
                    "text": "Ta adtoy, saanko a kasapulan kadakuada ti makiranget kadagiti dangadang ti Zion; ta, kas nasaok iti napalabas a bilinko, a tungpalekto—makirangetakto kadagiti dangadangyo."
                },
                {
                    "number": 15,
                    "text": "Adtoy, ti managdadael nga imbaonko a mangdadael ken mangidasay kadagiti kabusorko; ket kalpasan ti saan unay nga adu a tawen saandanto a mabati a mangrugit iti patawidko, ken mangtabbaaw iti naganko kadagiti daga nga indatonko a paguummongan a sangsangkamaysa dagiti santok."
                },
                {
                    "number": 16,
                    "text": "Adtoy, binilinko ni katulongak a Joseph Smith, Jun., a mangibaga kadagiti panuli ti balayko, nga isu dagiti mannakigubatko, dagiti agtutubok, ken agkabannuag, nga aguummong a sangsangkamaysa para iti pannakasubbot dagiti taok, ken mangrebbek kadagiti torre dagiti kabusorko, ken mangwarawara kadagiti agbantayda;"
                },
                {
                    "number": 17,
                    "text": "Ngem saan a dimngeg dagiti panuli ti balayko kadagiti balikasko."
                },
                {
                    "number": 18,
                    "text": "Ngem gapu ta adda dagiti dimngeg kadagiti balikasko, insaganaak ida iti bendision ken talugading, no itultuloyda ti kinapudnoda."
                },
                {
                    "number": 19,
                    "text": "Nangngegak dagiti kararagda, ket awatekto ti datonda; ket nasken unay kaniak a maipanda iti kasta a kaadayo a pakasubokan ti pammatida."
                },
                {
                    "number": 20,
                    "text": "Ket ita, pudno kunak kadakayo, itedko kadakayo ti bilin, nga uray no mano ti umay ditoy, makapagyan iti lugar iti aglawlaw, pagyanenyo ida;"
                },
                {
                    "number": 21,
                    "text": "Ket dagiti saan a makapagyan, nga adda dagiti kaamaanda iti daya, agbatida koma iti ababa a panawen, no la ketdi tudinganto ida ni katulongak a Joseph;"
                },
                {
                    "number": 22,
                    "text": "Ta bagbagaakto maipanggep iti daytoy a banag, ket matungpalto amin a banag a kayatna nga ituding kadakuada."
                },
                {
                    "number": 23,
                    "text": "Ket agbalin koma a napudno unay amin dagiti taok nga agindeg iti lugar iti aglawlaw, ken managkararag, ken agpakumbaba kaniak, ken dida ipalgak dagiti banag nga impalgakko kadakuada, agingga a nainsiriban kaniak a naskenen a maipalgakda."
                },
                {
                    "number": 24,
                    "text": "Saanyo a pagsasaritaan dagiti panangukom, wenno pagpannakkel ti pammati wenno uray dagiti naindaklan nga aramid, ngem annadanyo ti aguummong a sangsangkamaysa, iti maysa a lugar agingga a mabalin, a sangsangkaayo ti rikna dagiti tao;"
                },
                {
                    "number": 25,
                    "text": "Ket adtoy, ikkankayo iti tulong ken parabur kadagiti matada, tapno makapaginanakayo a sitatalna ken sitatalged, bayat ti panangibagbagayo kadagiti tao: Itdenyo ti panangukom ken linteg kadakami a maibatay iti paglintegan, ket aturendakami kadagiti biddutmi."
                },
                {
                    "number": 26,
                    "text": "Ita, adtoy, kunak kadakayo, gagayyemko, magun-odyo ti tulong dagiti tao iti kastoy a wagas, agingga a nakapigpigsan ti buyot ti Israel."
                },
                {
                    "number": 27,
                    "text": "Ket paluknengekto ti puspuso dagiti tao, a kas iti inaramidko iti puso ni Paraon, manen ken manen, agingga a ti katulongak a ni Joseph Smith, Jun., ken kadagiti elderko, a tinudingak, maaddaanda iti panawen a mangummong kadagiti panuli ti balayko,"
                },
                {
                    "number": 28,
                    "text": "Ken makaipatulod kadagiti masirib a lallaki, a mangipatungpal iti dayta naibilinkon maipanggep iti pannakagatang kadagiti amin a daga iti probinsia a Jackson a mabalin a gatangen, ken kadagiti kadarrapat a probinsia iti aglawlaw."
                },
                {
                    "number": 29,
                    "text": "Ta pagayatak a magatang dagitoy a daga; ket matagikua ida dagiti santok kalpasan ti pannakagatangda a maibatay kadagiti paglintegan ti panagidaton a naitedkon."
                },
                {
                    "number": 30,
                    "text": "Ket kalpasan ti pannakagatang dagitoy a daga, pagtalinaedek dagiti buyot ti Israel a nadalus iti panagtagikuada kadagiti dagada, a nagatangda iti napalabas babaen ti kuartada, ken ti pannakarebbek dagiti torre dagiti kabusorko a naipasango kadakuada, ken nangwarawara kadagiti agbambantay, ken nangibales kaniak kadagiti kabusorko iti maikatlo ken maikapat a kaputotan dagiti gumurgura kaniak."
                },
                {
                    "number": 31,
                    "text": "Ngem mapapigsa koma nga umuna ti buyotko, ken mapasanto koma iti imatangko, tapno agbalin a nalawag a kas iti init, ken nadalus a kas iti bulan, ken tapno pagamkan dagiti wagaywayna iti amin a pagilian;"
                },
                {
                    "number": 32,
                    "text": "Tapno mapilitan dagiti pagarian iti lubong nga umawat a ti pagarian ti Zion ti talaga a pagarian ti Diostayo ken Cristona; ngarud, paiturayantayo koma kadagiti paglinteganna."
                },
                {
                    "number": 33,
                    "text": "Pudno kunak kadakayo, nasken unay kaniak a rumbeng nga umawat dagiti immuna nga elder ti simbaanko ti talugadingda manipud iti ngato iti balayko, nga imbilinko a mabangon babaen ti naganko iti daga ti Kirtland."
                },
                {
                    "number": 34,
                    "text": "Ket maaramid ken maipatungpal koma dagiti bilin nga intedko maipanggep iti Zion ken ti paglinteganna, kalpasan ti pannakasubbotna."
                },
                {
                    "number": 35,
                    "text": "Adda aldaw a pannakatuding, ngem dimtengen ti aldaw a panagpili; ket maikari koma dagiti mapili."
                },
                {
                    "number": 36,
                    "text": "Ket maipakitanto iti katulongak, babaen ti timek ti Espiritu, dagiti napili; ket mapasantodanto;"
                },
                {
                    "number": 37,
                    "text": "Ket no la ketdi tungpalenda dagiti balakad nga awatenda, addanto bilegda kalpasan ti adu nga aldaw a mangaramid kadagiti amin a banag a maipanggep iti Zion."
                },
                {
                    "number": 38,
                    "text": "Ket kunak manen kadakayo, tuntonenyo ti kappia, saan laeng a kadagiti tao a nangdangran kadakayo, ngem kadagiti pay amin a tao;"
                },
                {
                    "number": 39,
                    "text": "Ket itag-ayyo ti wagayway ti kappia, ket ipakdaaryo ti kappia kadagiti suli ti daga;"
                },
                {
                    "number": 40,
                    "text": "Ket isingasingyo ti kappia kadagiti nangdangran kadakayo, a maibatay iti timek ti Espiritu nga adda kadakayo, ket agkaykaysanto nga agtrabaho ti amin a banag para iti pagimbaganyo."
                },
                {
                    "number": 41,
                    "text": "Ngarud, agtalinaedkayo a napudno; ket adtoy, ken imutektekan, addaak kadakayo agingga iti panungpalan. Pudno a kasta. Amen."
                }
            ]
        },
        "/study/scriptures/dc-testament/dc/106": {
            "uri": "/study/scriptures/dc-testament/dc/106",
            "title": "Doktrina ken Katulagan 106",
            "data_type": "chapter",
            "chapter_name": "Benneg 106",
            "chapter_summary": [
                "1–3, Natudingan ni Warren A. Cowdery a mangiturong a dadaulo iti purok; 4–5, Saanto nga un-unaan ti Maikadua a Yaay dagiti ubbing ti silaw a kas mannanakaw; 6–8, Sumaruno dagiti naindaklan a bendision iti napudno a panagserbi iti Simbaan."
            ],
            "verses": [
                {
                    "number": 1,
                    "text": "Pagayatak a matudingan ken maordenan ni katulongak a Warren A. Cowdery a mangiturong a nangato a saserdote iti simbaanko, iti daga ti Freedom ken kadagiti lugar iti aglawlawna;"
                },
                {
                    "number": 2,
                    "text": "Ket nasken nga ikasabana ti agnanayon nga ebangheliok, ket pigsaanna ti agsao ken ballaaganna dagiti tao, saan la nga iti lugarna, ngem kadagiti pay kadarrapat a probinsia;"
                },
                {
                    "number": 3,
                    "text": "Ket ipaayna ti amin a panawenna iti daytoy nangato ken nasantuan nga akem, nga itedko ita kenkuana, a mangtunton a sireregta iti pagarian ti langit ken ti kinalintegna, ken amin a banag a kasapulan mainayonto iti daytoy; ta maikari ti agtartrabaho iti tangdanna."
                },
                {
                    "number": 4,
                    "text": "Ket manen, pudno kunak kadakayo, asidegen ti yaay ti Apo, ket parmekennanto ti lubong a kas iti mannanakaw iti rabii—"
                },
                {
                    "number": 5,
                    "text": "Ngarud, patibkerenyo dagiti lomoyo, tapno agbalinkayo nga annak ti lawag, tapno saannakayo nga unaan dayta nga aldaw a kas iti mannanakaw."
                },
                {
                    "number": 6,
                    "text": "Ket manen, pudno kunak kadakayo, adda rag-o iti langit idi agtamed ni katulongak a Warren iti setrok, ket inyadayona ti bagina kadagiti aramid dagiti tao;"
                },
                {
                    "number": 7,
                    "text": "Ngarud, nagasat ni katulongak a Warren, ta addanto kaasik kenkuana; ket, iti laksid ti kinaparammag ti pusona, itag-aykonto no la ketdi ipakumbabana ti bagina kaniak."
                },
                {
                    "number": 8,
                    "text": "Ket itedkonto ti paraburko ken namnama kenkuana a pagtakderanna; ket no itultuloyna ti agbalin a napudno a saksi ken silaw iti simbaan adda insaganak a korona nga agpaay kenkuana kadagiti mansion ti Amak. Pudno a kasta. Amen."
                }
            ]
        },
        "/study/scriptures/dc-testament/dc/107": {
            "uri": "/study/scriptures/dc-testament/dc/107",
            "title": "Doktrina ken Katulagan 107",
            "data_type": "chapter",
            "chapter_name": "Benneg 107",
            "chapter_summary": [
                "1–6, Adda dua a kinasaserdote: ti Melchizedek ken ti Aaron; 7–12, Dagiti addaan iti Kinasaserdote a Melchizedek ti addaan iti bileg a mangiturong iti amin a pagakeman iti Simbaan; 13–17, Ti pagobispuan ti mangimaton iti Kinasaserdote nga Aaron, nga isu ti mangannong kadagiti agpaay iti ruar nga ordinansa; 18–20, Ti Kinasaserdote a Melchizedek ti agiggem kadagiti tulbek dagiti amin a naespirituan a bendision; ti Kinasaserdote nga Aaron ti agiggem kadagiti tulbek iti panagserserbi dagiti anghel; 21–38, Ti Umuna a Panguluen, dagiti Sangapulo-ket-dua, ken ti Pitopulo ti mangbukel kadagiti mangimaton a korum, a mangyetnag kadagiti pangngeddeng nga agtutunos ken kinalinteg; 39–52, Nabukel ti Urnos ti patriarka manipud ken ni Adan agingga ken ni Noe; 53–57, Naguummong dagiti nagkauna a Santo iti Adan-ondi-Ahman, ket nagparang kadakuada ti Apo; 58–67, Urnosen dagiti Sangapulo-ket-dua dagiti dadaulo ti Simbaan; 68–76, Agserbi dagiti obispo a kas uk-ukom ti amin iti Israel; 77–84, Buklen ti Umuna a Panguluen ken dagiti Sangapulo-ket-dua ti kangatuan a pangukoman iti Simbaan; 85–100, Iwanwan dagiti presidente ti kinasaserdote dagiti korum iti babaenda."
            ],
            "verses": [
                {
                    "number": 1,
                    "text": "Adda, iti simbaan, dua a kinasaserdote, a dagitoy, ti Melchizedek ken ti Aaron, a pakairamanan ti Kinasaserdote a Levitico."
                },
                {
                    "number": 2,
                    "text": "No apay a naawagan ti umuna iti Kinasaserdote a Melchizedek gapu ta naindaklan a nangato a saserdote ni Melchizedek."
                },
                {
                    "number": 3,
                    "text": "Naawagan sakbay ti aldawna iti Nasantuan a Kinasaserdote, a naibatay iti Urnos ti Anak ti Dios."
                },
                {
                    "number": 4,
                    "text": "Ngem kas panagdaydayaw wenno panagrukbab iti nagan ti Kangatuan iti Amin, tapno maliklikan ti pannakadagdagullit iti naganna, inawaganda, iti simbaan, kadagiti nagkauna nga aldaw, iti kinasaserdote a naipasurot ken ni Melchizedek, wenno iti Kinasaserdote a Melchizedek."
                },
                {
                    "number": 5,
                    "text": "Nayon iti daytoy a kinasaserdote dagiti amin a pagturayan wenno pagakeman iti simbaan."
                },
                {
                    "number": 6,
                    "text": "Ngem adda dua a dibision wenno dadakkel nga uluen—maysa ti Kinasaserdote a Melchizedek, ket ti Kinasaserdote nga Aaron wenno Levitico ti sabali."
                },
                {
                    "number": 7,
                    "text": "Adda ti pagakeman ti elder iti babaen ti Kinasaserdote a Melchizedek."
                },
                {
                    "number": 8,
                    "text": "Iggem ti Kinasaserdote a Melchizedek ti karbengan ti panguluen, ket addaan iti bileg ken panangituray kadagiti amin a pagakeman iti simbaan iti amin a tawen iti lubong, a mangannong kadagiti naespirituan a banag."
                },
                {
                    "number": 9,
                    "text": "Addaan iti karbengan ti Panguluen ti Nangato a Kinasaserdote, babaen ti urnos a Melchizedek, a mangiturong kadagiti amin a pagakeman iti simbaan."
                },
                {
                    "number": 10,
                    "text": "Adda karbengan dagiti nangato a saserdote babaen ti urnos ti Kinasaserdote a Melchizedek a mangiturong iti pagsaadanda, babaen ti panangimaton ti panguluen, a mangannong kadagiti naespirituan a banag, ken kasta met iti pagakeman ti elder, ti saserdote (ti urnos ti Levitico), maestro, diakono, ken kameng."
                },
                {
                    "number": 11,
                    "text": "Adda karbengan ti elder a mangiturong a mangisaup no awan ti nangato a saserdote."
                },
                {
                    "number": 12,
                    "text": "Annongen dagiti nangato a saserdote ken elder dagiti naespirituan a banag, a mainugot kadagiti katulagan ken bilin ti simbaan; ken adda karbenganda a mangiturong kadagitoy amin a pagakeman ti simbaan no awan dagiti sisasagana a nangatngato a mangituray."
                },
                {
                    "number": 13,
                    "text": "Maawagan iti Kinasaserdote nga Aaron ti maikadua a kinasaserdote, gapu ta naitalek ken ni Aaron ken iti bukelna, nga agtultuloy kadagiti amin a kaputotanda."
                },
                {
                    "number": 14,
                    "text": "No apay a naawagan iti nababbaba a kinasaserdote gapu ta mainayon iti nangatngato, wenno ti Kinasaserdote a Melchizedek, ket adda bilegna a mangannong kadagiti agpaay iti ruar nga ordinansa."
                },
                {
                    "number": 15,
                    "text": "Ti pagobispuan ti panguluen daytoy a kinasaserdote, ken isu ti agiggem kadagiti tulbek wenno turay iti daytoy."
                },
                {
                    "number": 16,
                    "text": "Awan ti asino man nga addaan iti umno a karbengan iti daytoy a takem, ti agiggem kadagiti tulbek daytoy a kinasaserdote, malaksid no pudno nga an-annabo ni Aaron."
                },
                {
                    "number": 17,
                    "text": "Ngem iti kaadda ti turay ti nangato a saserdote iti Kinasaserdote a Melchizedek a mangiturong kadagiti amin a nababbaba a takem, mabalinna ti mangiturong iti takem ti obispo no awan ti masarakan a pudno nga an-annabo ni Aaron, no la ketdi matudingan ken mapatalgedan ken maordenan iti daytoy a bileg babaen kadagiti ima ti Panguluen ti Kinasaserdote a Melchizedek."
                },
                {
                    "number": 18,
                    "text": "Ti bileg ken panangituray ti nangatngato, wenno ti Kinasaserdote a Melchizedek, agiggem kadagiti tulbek dagiti amin a naespirituan a bendision ti simbaan—"
                },
                {
                    "number": 19,
                    "text": "Tapno maaddaan iti gundaway nga umawat kadagiti kinadatdatlag ti pagarian ti langit, tapno maluktan ti langit kadakuada, tapno makikaysa iti sapasap a panagtitipon ken ti simbaan ti Inauna, ken tapno sagrapenna ti pannakikaysa ken ti kaadda ti Dios nga Ama, ken ni Jesus a mangibabaet iti baro a katulagan."
                },
                {
                    "number": 20,
                    "text": "Ti bileg ken turay ti nababbaba, wenno ti Kinasaserdote nga Aaron, agiggem kadagiti tulbek dagiti agserserbi nga anghel, ken mangannong kadagiti nababbaba nga ordinansa, ti surat iti ebanghelio, ti panagbuniag iti panagbabawi a para iti pannakaugas ti basbasol, a mainugot kadagiti katulagan ken bilin."
                },
                {
                    "number": 21,
                    "text": "Para iti kasapulan adda dagiti presidente, wenno mangimaton a dadaulo a maisagsagana, wenno matudingan manipud kadagiti maordenan a para kadagiti nadumaduma a takem kadagitoy dua a kinasaserdote."
                },
                {
                    "number": 22,
                    "text": "Iti Kinasaserdote a Melchizedek, tallo a Mangimaton a Nangato a Saserdote, a pinili ti ragup, a natudingan ken naordenan para iti dayta a takem, ken pinasingkedan ti panagtalek, pammati, ken kararag ti simbaan ti mangbukel iti korum ti Panguluen ti Simbaan."
                },
                {
                    "number": 23,
                    "text": "Matudingan dagiti sangapulo-ket-dua nga agdaldaliasat a mamagbaga a Sangapulo-ket-dua nga Apostol, wenno naisangsangayan a saksi iti nagan ni Cristo iti intero a lubong—kastoy ti pannakaigidiat iti annongen ken naituding kadakuada kadagiti sabali a dadaulo ti simbaan."
                },
                {
                    "number": 24,
                    "text": "Ket mangbukelda iti korum, a maipatas iti panangituray ken bileg kadagiti tallo a presidente a naagapad iti ngato."
                },
                {
                    "number": 25,
                    "text": "Natudingan met dagiti Pitopulo a mangikasaba iti ebanghelio, ken agbalin a naisangsangayan a saksi kadagiti Gentil ken iti intero a lubong—kastoy ti pannakaigidiat dagiti pagrebbengan iti akemda kadagiti sabali a dadaulo ti simbaan."
                },
                {
                    "number": 26,
                    "text": "Ket mangbukelda iti korum, a maipatas iti panangituray kadagiti Sangapulo-ket-dua a naisangsangayan a saksi wenno dagiti kaag-agapad nga Apostol."
                },
                {
                    "number": 27,
                    "text": "Ket tunggal pangngeddeng nga aramiden ti ania man kadagitoy a korum nasken a babaen ti sangsangkatunos a timekda; nga isu, tunggal kameng ti tunggal korum nasken nga umanamong kadagiti pangngeddeng, tapno adda bileg ken patalgedan ti tunggal maysa ti pangngeddengda—"
                },
                {
                    "number": 28,
                    "text": "Mabalin a mangbukel ti kaaduan iti korum no saan a mabalin a sangsangkatunos—"
                },
                {
                    "number": 29,
                    "text": "No saan a kastoy ti mapasamak, awan karbengan ti pangngeddengda nga umawat kadagiti pammendision a naaramid iti napalabas iti pangngeddeng ti korum dagiti tallo a presidente, a naordenan babaen ti urnos ti Melchizedek, ken nalinteg ken nasantuan a tattao."
                },
                {
                    "number": 30,
                    "text": "Ti pangngeddeng dagitoy a korum, wenno ania man kadagitoy, nasken a maaramid iti awan pumadpad a kinalinteg, iti kinasanto, ken kinapakumbaba ti puso, kinaemma ken naunday a kinamanagitured, ken iti pammati, ken saguday, ken pannakaammo, panagteppel, kinaanus, kinadiosan, nainkabsatan a kinaimbag ken kinamanangngaasi;"
                },
                {
                    "number": 31,
                    "text": "Gapu ta ti kari ket, no aduanda kadagitoy a banag saandanto a maawanan iti bunga iti pannakaammo iti Apo."
                },
                {
                    "number": 32,
                    "text": "Ket no bilang saan a nainkalintegan ti pangngeddeng a maaramid dagitoy a korum, mabalin a maidatag iti dakkel nga ummong ti sumagmamano a korum, a buklen dagiti addaan iti turay a naespirituan iti simbaan; no saan awan ti mangsuppiat iti pangngeddengda."
                },
                {
                    "number": 33,
                    "text": "Dagiti Sangapulo-ket-dua ti Agdaldaliasat a Mangimaton a Nangato a Konseho, a mangiturong iti nagan ti Apo, babaen ti panangimaton ti Panguluen ti Simbaan, a mayalubog iti linteg ti langit; a mangbangon iti simbaan, ken mangtimon kadagiti amin a pakaseknan ti nasao kadagiti amin a pagilian, umuna kadagiti Gentil sa maikadua kadagiti Hudio."
                },
                {
                    "number": 34,
                    "text": "Aggunay dagiti Pitopulo iti nagan ti Apo, babaen ti panangiturong dagiti Sangapulo-ket-dua wenno ti agdaldaliasat a nangato a konseho, iti panagbangon iti simbaan ken pannakatimon dagiti amin a pakaseknan ti isu met laeng kadagiti amin a pagilian, umuna kadagiti Gentil sa kalpasanna kadagiti Hudio;"
                },
                {
                    "number": 35,
                    "text": "Dagiti Sangapulo-ket-dua iti pannakaibaonda, nga iggemda dagiti tulbek, a panglukat iti ridaw babaen ti pannakaipakdaar ti ebanghelio ni Jesucristo, ket umuna kadagiti Gentil sa kalpasanna kadagiti Hudio."
                },
                {
                    "number": 36,
                    "text": "Dagiti nakasagana a nangato a konseho, kadagiti istaka ti Zion, mangbukelda iti korum a maipatas ti panangituray kadagiti pakaseknan ti simbaan, iti amin a pangngeddengda, iti korum ti panguluen, wenno kadagiti agdaldaliasat a nangato a konseho."
                },
                {
                    "number": 37,
                    "text": "Mangbukel ti nangato a konseho iti Zion iti korum a maipatas iti panangituray iti pakaseknan ti simbaan, kadagiti amin a pangngeddengda, kadagiti konseho ti Sangapulo-ket-dua kadagiti istaka ti Zion."
                },
                {
                    "number": 38,
                    "text": "Pagrebbengan dagiti agdaldaliasat a nangato a konseho ti mangtuding kadagiti Pitopulo, no kasapulanda ti pannarabay, a mangsupusop kadagiti sumagmamano a pakaitudingan para iti pannakaikasaba ken pannakaiwanwan ti ebanghelio, a saanen a dagiti pay sabali."
                },
                {
                    "number": 39,
                    "text": "Pagrebbengan dagiti Sangapulo-ket-dua, kadagiti amin a dadakkel a sanga ti simbaan, ti mangorden kadagiti ministro ti ebanghelio, ta maibatangdanto kadakuada babaen ti paltiing—"
                },
                {
                    "number": 40,
                    "text": "Napaneknekan ti urnos daytoy a kinasaserdote a maipaima manipud iti ama sa iti anak, ket nainkalintegan nga agpaay kadagiti nagtaud a mismo iti napili a bukel, a nakaaramidan dagiti kari."
                },
                {
                    "number": 41,
                    "text": "Nairugi daytoy nga urnos kadagiti aldaw ni Adan, ket dimteng kadagiti kapuonan iti sumaganad a wagas:"
                },
                {
                    "number": 42,
                    "text": "Manipud ken ni Adan agingga ken ni Set, nga inordenan ni Adan idi agtawen iti innem-a-pulo-ket-siam, ken binendisionanna tallo a tawen sakbay ti ipapatayna (ni Adan), ket inawatna ti kari ti Dios babaen ti amana, a dagitinto an-annabona ti pilien ti Apo, ken tapno mataginayondanto agingga iti kanibusanan ti daga;"
                },
                {
                    "number": 43,
                    "text": "Gapu ta naan-anay a tao (ni Set), ken kalanglangana ti amana, isu a kasla kapadana ti amana iti amin a banag, ken ti la tawenna ti pakailasinan kenkuana."
                },
                {
                    "number": 44,
                    "text": "Naordenan ni Enos idi agtawen iti sangagasut ken tallopulo-ket-uppat a tawen ken uppat a bulan, babaen kadagiti ima ni Adan."
                },
                {
                    "number": 45,
                    "text": "Inawagan ti Dios ni Cainan iti langalang idi agtawen iti uppat-a-pulo; ket nasabatna ni Adan iti panagdaliasatna a mapan iti Shedolamak. Agtawen iti walopulo-ket-pito idi maordenan."
                },
                {
                    "number": 46,
                    "text": "Agtawen ni Mahalalel iti uppat-a-gasut ken siam-a-pulo-ket-innem ken pito nga aldaw idi ordenan ni Adan, ken nangbendision pay kenkuana."
                },
                {
                    "number": 47,
                    "text": "Agtawen ni Jared iti dua-gasut idi ordenan ni Adan, ken nangbendision pay kenkuana."
                },
                {
                    "number": 48,
                    "text": "Agtawen ni Enoc iti duapulo-ket-lima idi ordenan ni Adan; ken agtawen iti innem-a-pulo-ket-lima idi bendisionan ni Adan."
                },
                {
                    "number": 49,
                    "text": "Ket nakitana ti Apo, ken nagkaduada a nagna, ket nagtultuloy nga adda iti imatangna; ket nakikadua iti Dios iti tallo gasut ken innem-a-pulo-ket-lima a tawen, a namagbalin kenkuana nga agtawen iti uppat-a-gasut ken tallopulo idi mabaliwan."
                },
                {
                    "number": 50,
                    "text": "Agtawen ni Matusalem iti sangagasut idi ordenan ni Adan."
                },
                {
                    "number": 51,
                    "text": "Agtawen ni Lamec iti tallopulo-ket-dua idi ordenan ni Set."
                },
                {
                    "number": 52,
                    "text": "Agtawen ni Noe iti sangapulo idi ordenan ni Matusalem."
                },
                {
                    "number": 53,
                    "text": "Tallo a tawen sakbay ti ipapatay ni Adan, inawaganna da Set, Enos, Cainan, Mahalalel, Jared, Enoc, ken Matusalem, nga agpapada a nangato a saserdote, a kadua dagiti nabati nga an-annabona a nalinteg, iti tanap ti Adan-ondi-Ahman, ket sadiay ti nangtedanna kadakuada iti naudi a bendisionna."
                },
                {
                    "number": 54,
                    "text": "Ket nagparang kadakuada ti Apo, ket timmakderda ken binendisionanda ni Adan, ket inawaganda iti Miguel, ti prinsipe, ti arkanghel."
                },
                {
                    "number": 55,
                    "text": "Ket nangted ti Apo iti liwliwa ken ni Adan, ket kinunana kenkuana: Insaadka a pangulo; adunto a pagilian ti umasideg kenka, ket sikanto ti prinsipeda iti agnanayon."
                },
                {
                    "number": 56,
                    "text": "Ket nagtakder ni Adan iti tengnga ti taripnong; ket, nupay pinakapsuten ti adu a tawen, gapu iti pannakapnona iti Espiritu Santo, impadtona ti mapasamakto kadagiti an-annabona kadagiti sumarsaruno a kaputotan."
                },
                {
                    "number": 57,
                    "text": "Naisurat amin dagitoy a banag iti libro ni Enoc, ket mapaneknekanto iti umno a panawen."
                },
                {
                    "number": 58,
                    "text": "Pagrebbengan pay dagiti Sangapulo-ket-dua, ti mangorden ken mangurnos kadagiti amin a dadaulo ti simbaan, a mainugot iti paltiing nga agkuna:"
                },
                {
                    "number": 59,
                    "text": "Iti simbaan ni Cristo iti daga a Zion, mainayon kadagiti paglintegan ti simbaan maipapan iti aramid ti simbaan—"
                },
                {
                    "number": 60,
                    "text": "Pudno, kunak kadakayo, kinuna ti Apo ti Pangen, nasken nga adda dagiti mangimatmaton nga elder a mangimaton kadagiti adda takemna nga elder;"
                },
                {
                    "number": 61,
                    "text": "Ken kasta met dagiti saserdote a mangimaton kadagiti adda takemna a saserdote;"
                },
                {
                    "number": 62,
                    "text": "Ken kasta met dagiti maestro a mangimaton kadagiti adda takemna a maestro, iti umarngi a wagas, ken kasta met dagiti diakono—"
                },
                {
                    "number": 63,
                    "text": "Gapuna, manipud iti diakono agingga iti maestro, ken manipud iti maestro agingga iti saserdote, ken manipud iti saserdote agingga iti elder, sumagmamano a kas natudingan, a maibatay kadagiti katulagan ken bilin ti simbaan."
                },
                {
                    "number": 64,
                    "text": "Kalpasanna umay ti Nangato a Kinasaserdote, nga isu ti kaindaklan iti amin."
                },
                {
                    "number": 65,
                    "text": "Gapuna, nasken unay nga adda matudingan iti Nangato a Kinasaserdote a mangimaton iti kinasaserdote, ket maawaganto iti Presidente ti Nangato a Kinasaserdote ti Simbaan;"
                },
                {
                    "number": 66,
                    "text": "Wenno, iti sabali a pannao, ti Mangimatmaton a Nangato a Saserdote iti Nangato a Kinasaserdote ti Simbaan."
                },
                {
                    "number": 67,
                    "text": "Manipud iti daytoy met laeng umay ti panangannong kadagiti ordinansa ken bendision iti simbaan, babaen ti panangipatay kadagiti dakulap."
                },
                {
                    "number": 68,
                    "text": "Gapuna, saan a maipatas ti takem ti obispo iti daytoy; ta takem ti obispo ti mangannong kadagiti amin a naindagaan a banag;"
                },
                {
                    "number": 69,
                    "text": "Nupay kasta nasken a mapili ti obispo manipud iti Nangato a Kinasaserdote, malaksid no pudno nga an-annabo ni Aaron;"
                },
                {
                    "number": 70,
                    "text": "Ta malaksid no pudno nga an-annabo ni Aaron saanna a mabalin ti agiggem kadagiti tulbek dayta a kinasaserdote."
                },
                {
                    "number": 71,
                    "text": "Nupay kasta, ti nangato a saserdote, a nasao, a mainugot iti urnos ti Melchizedek, mabalin a mapatalgedan iti pannakaisuro dagiti naindagaan a banag, nga ammoda dagitoy babaen ti Espiritu ti kinapudno;"
                },
                {
                    "number": 72,
                    "text": "Ken kasta met nga agbalin nga ukom iti Israel, a mangaramid kadagiti pakaseknan ti simbaan, a mangukom kadagiti agbasol babaen ti pammaneknek a maidatag kenkuana a maibatay kadagiti paglintegan, babaen ti mamalbalakadna, a pinilina wenno piliennanto kadagiti elder ti simbaan."
                },
                {
                    "number": 73,
                    "text": "Daytoy ti pagrebbengan ti obispo a saan a pudno nga an-annabo ni Aaron, ngem naordenan iti Nangato a Kinasaserdote babaen ti urnos ti Melchizedek."
                },
                {
                    "number": 74,
                    "text": "Kasta ti panagbalinnanto nga ukom, nga isu ti ukom ti kaaduan kadagiti agindeg iti Zion, wenno iti istaka ti Zion, wenno iti ania man a sanga ti simbaan a pakapatalgedannanto iti daytoy a panagserbi, agingga iti pannakapalawa ti bedbeddeng ti Zion ket nasken unay nga adda manen sabali nga obispo wenno ukom iti Zion wenno iti sadino man."
                },
                {
                    "number": 75,
                    "text": "Ket no adda sabali nga obispo a matudingan kastanto met ti tignayna iti takemna."
                },
                {
                    "number": 76,
                    "text": "Ngem adda di masupring a kalintegan ti pudno nga an-annabo ni Aaron iti panguluen iti daytoy a kinasaserdote, kadagiti tulbek daytoy naespirituan a panagserbi, a siwawaya nga agakem iti takem ti obispo, nga awanan iti mamagbaga, malaksid no ti Presidente ti Nangato a Kinasaserdote, babaen ti urnos ti Melchizedek, mabista, nga agtugaw nga ukom ti Israel."
                },
                {
                    "number": 77,
                    "text": "Ket ti pangngeddeng ti ania man kadagitoy a konseho, mayalubog iti bilin nga agkuna:"
                },
                {
                    "number": 78,
                    "text": "Manen, pudno, kunak kadakayo, ti kapatgan a pakaseknan ti simbaan, ken dagiti karikutan a kaso ti simbaan, no awan ti pannakapnek iti pangngeddeng ti obispo wenno dagiti ukom, maipaima ken maituyang iti konseho ti simbaan, iti Panguluen ti Nangato a Kinasaserdote."
                },
                {
                    "number": 79,
                    "text": "Ket adda bileg ti Panguluen ti konseho ti Nangato a Kinasaserdote a mangtuding iti sabali pay a nangato a saserdote, a sangapulo-ket-dua, a manarabay a kas mamagbaga; ket kasta ti kaadda ti bileg ti Panguluen ti Nangato a Kinasaserdote ken dagiti mamagbaga a mangeddeng iti pammaneknek a maibatay kadagiti paglintegan ti simbaan."
                },
                {
                    "number": 80,
                    "text": "Ket kalpasan daytoy a pangngeddeng awanton ti pakalaglagipan iti imatang ti Apo; ta daytoy ti kangatuan a konseho iti simbaan ti Dios, ken maudi a pangngeddeng kadagiti di pagkikinnaawatan kadagiti naespirituan a banag."
                },
                {
                    "number": 81,
                    "text": "Awan ti asino man a kameng ti simbaan a di sakupen daytoy a konseho ti simbaan."
                },
                {
                    "number": 82,
                    "text": "Ket no bilang agbasol ti Presidente ti Nangato a Kinasaserdote, addanto pakalaglagipan kenkuana iti imatang ti kaaduan a konseho ti simbaan, a tarabayento dagiti sangapulo-ket-dua a mamagbaga ti Nangato a Kinasaserdote;"
                },
                {
                    "number": 83,
                    "text": "Ket tinto pangngeddengda kenkuana ti pagpatinggaan ti di panagkikinnaawatan maipanggep kenkuana."
                },
                {
                    "number": 84,
                    "text": "Ngarud, awanto ti isalsalumina ti linteg ken dagiti paglintegan ti Dios, tapno maaramid ti amin a banag iti naurnos ken naulimek a wagas iti imatangna, a maibatay iti kinapudno ken kinalinteg."
                },
                {
                    "number": 85,
                    "text": "Ket manen, pudno kunak kadakayo, pagrebbengan ti presidente iti takem ti diakono nga imatonan dagiti sangapulo-ket-dua a diakono, a makiinnusay kadakuada, ken mangisuro kadakuada iti pagrebbenganda, a mangitan-ok iti tunggal maysa, a kas naited a maibatay kadagiti katulagan."
                },
                {
                    "number": 86,
                    "text": "Ken kasta met ti pagrebbengan ti presidente iti takem dagiti maestro ket mangimaton kadagiti duapulo-ket-uppat a maestro, ken makiinnusay kadakuada, a mangisuro kadakuada kadagiti pagrebbenganda iti takemda, a kas naited kadagiti katulagan."
                },
                {
                    "number": 87,
                    "text": "Kasta met ti pagrebbengan ti presidente ti Kinasaserdote nga Aaron ket mangimaton kadagiti uppat-a-pulo-ket-walo a saserdote, ken makiinnusay kadakuada, a mangisuro kadakuada kadagiti pagrebbenganda iti takemda, a kas naited kadagiti katulagan—"
                },
                {
                    "number": 88,
                    "text": "Nasken nga obispo daytoy a presidente; ta daytoy ti maysa kadagiti pagrebbengan daytoy a kinasaserdote."
                },
                {
                    "number": 89,
                    "text": "Manen, ti pagrebbengan ti presidente daytoy a takem dagiti elder ket mangimaton kadagiti siam-a-pulo-ket-innem nga elder, ken makiinnusay kadakuada, ken mangisuro kadakuada a maibatay kadagiti katulagan."
                },
                {
                    "number": 90,
                    "text": "Naisalsalumina daytoy a panguluen kadagiti pitopulo, ket naisangrat para kadagiti saan nga agdaliasat iti intero a lubong."
                },
                {
                    "number": 91,
                    "text": "Ket manen, ti pagrebbengan ti Presidente ti takem ti Nangato a Kinasaserdote ket mangimaton iti sibubukel a simbaan, ken agbalin a kas ken ni Moises—"
                },
                {
                    "number": 92,
                    "text": "Adtoy, nainsiriban daytoy; wen, ti agbalin a mammadto, mammaltiing, agipatpatarus, ken propeta, ta adda kenkuana amin a sagut ti Dios nga impaayna iti ulo ti simbaan."
                },
                {
                    "number": 93,
                    "text": "Ket maibatay daytoy iti parmata a nangipakita iti urnos ti Pitopulo, tapno maaddaanda iti pito a presidente a mangimaton kadakuada, a mapili iti bilang dagiti pitopulo;"
                },
                {
                    "number": 94,
                    "text": "Ket ti maikapito a presidente kadagitoy a presidente ti mangimaton kadagiti innem;"
                },
                {
                    "number": 95,
                    "text": "Ket mangpili dagitoy pito a presidente iti sabali pay a pitopulo malaksid ti umuna a pitopulo a pakaibilanganda, ken mangimaton kadakuada;"
                },
                {
                    "number": 96,
                    "text": "Ken kasta met ti sabali pay a pitopulo, agingga a pito a mamimpitopulo, no kasapulan iti panagtrabaho iti bangkag."
                },
                {
                    "number": 97,
                    "text": "Ket dagitoy a pitopulo ti agdaldaliasat a ministro, kadagiti Gentil nga umuna ken kadagiti pay Hudio."
                },
                {
                    "number": 98,
                    "text": "Idinto a dagiti sabali a dadaulo ti simbaan, a saan a maibilang kadagiti Sangapulo-ket-dua, wenno kadagiti Pitopulo, awananda iti sungsungbatan nga agdaliasat iti amin a pagilian, ngem nasken nga agdaliasat kas ipalugodto dagiti paspasamakda, nupay kasta mabalinda ti agiggem iti nangato ken adda rebbengenna a pagtakeman iti simbaan."
                },
                {
                    "number": 99,
                    "text": "Gapuna, ita adalen koma ti tunggal tao ti pagrebbenganna, ken agtignay iti takem a nakaitudinganna, iti amin a kinaregta."
                },
                {
                    "number": 100,
                    "text": "Isu a sadut saanto a maibilang a maikari a tumakder, ket isu a di mangadal iti pagrebbenganna ket agparang a saan a maanamongan saanto a maibilang a maikari a tumakder. Pudno a kasta. Amen."
                }
            ]
        },
        "/study/scriptures/dc-testament/dc/108": {
            "uri": "/study/scriptures/dc-testament/dc/108",
            "title": "Doktrina ken Katulagan 108",
            "data_type": "chapter",
            "chapter_name": "Benneg 108",
            "chapter_summary": [
                "1–3, Napakawan ni Lyman Sherman kadagiti basolna; 4–5, Maibilang kadagiti kangrunaan nga elder ti Simbaan; 6–8, Matudingan a mangikasaba iti ebanghelio ken mangpatibker kadagiti kabsatna."
            ],
            "verses": [
                {
                    "number": 1,
                    "text": "Pudno kastoy ti kuna ti Apo kenka, katulongak a Lyman: Napakawankan kadagiti basolmo, gapu ta tinungpalmo ti timekko iti yaaymo ditoy iti daytoy nga agsapa nga umawat iti balakad ti tinudingak."
                },
                {
                    "number": 2,
                    "text": "Ngarud, paginanaem ti kaunggam maipanggep iti naespirituan a sasaadem, ket saanmon a supringen pay ti timekko."
                },
                {
                    "number": 3,
                    "text": "Ket bumangonka ket yad-addam ti agannad manipud ita iti panangtungpalmo kadagiti karim, nga inaramidmo ken ar-aramidem, ket mabendisionankanto iti aglaplapusanan a bendision."
                },
                {
                    "number": 4,
                    "text": "Aganuska nga aguray agingga nga angayen dagiti katulongak ti sagrado a panagtitipon, sakanto malaglagip kadagiti umuna nga elderko, ket maawatkanto nga awan duadua babaen ti pannakaorden dagiti dadduma pay nga elderko a pinilik."
                },
                {
                    "number": 5,
                    "text": "Adtoy, daytoy ti kari ti Ama kenka no ituloymo ti kinapudnom."
                },
                {
                    "number": 6,
                    "text": "Ket matungpalto kenka iti dayta nga aldaw tapno adda kalintegam a mangikasaba iti ebangheliok iti sadino man a pangibaonak kenka, manipud ditoy iti ania man nga oras."
                },
                {
                    "number": 7,
                    "text": "Ngarud, patibkerem dagiti kabsatmo iti pannakisarsaritam, iti amin a kararagmo, iti amin a panangigunamgunammo, ken iti amin nga aramidmo."
                },
                {
                    "number": 8,
                    "text": "Ket adtoy, ken imutektekam, addaak a mangbendision ken mangisalakan kenka iti agnanayon. Amen."
                }
            ]
        },
        "/study/scriptures/dc-testament/dc/109": {
            "uri": "/study/scriptures/dc-testament/dc/109",
            "title": "Doktrina ken Katulagan 109",
            "data_type": "chapter",
            "chapter_name": "Benneg 109",
            "chapter_summary": [
                "1–5, Nabangon ti Templo ti Kirtland a lugar a sarungkaran ti Anak ti Tao; 6–21, Isunto ti balay a pagkararagan, pagayunuan, pammati, pagadalan, gloria, ken urnos, ken balay ti Dios; 22–33, Matikaw koma dagiti di agbabawi a mangsupring kadagiti tao ti Apo; 34–42, Adda koma bileg dagiti Santo a mangummong kadagiti nalinteg iti Zion; 43–53, Mailiklik koma dagiti Santo kadagiti nakaam-amak a banag a maibukbok kadagiti nadangkes kadagiti maudi nga aldaw; 54–58, Maisagana koma dagiti pagilian ken tattao ken simbaan iti ebanghelio; 59–67, Masubbot koma dagiti Hudio, dagiti Lamanite, ken amin nga Israel; 68–80, Makoronaan koma dagiti Santo iti dayag ken dayaw ken magun-odda koma ti agnanayon a pannakaisalakan."
            ],
            "verses": [
                {
                    "number": 1,
                    "text": "Pagyamanan iti naganmo, O Apo a Dios ti Israel, nga agaywan iti katulagan ken mangipakita iti kaasina kadagiti katulongam a magna a sililinteg iti imatangmo, a sipupuso—"
                },
                {
                    "number": 2,
                    "text": "Sika a nangbilin kadagiti katulongam a mangbangon iti balay iti naganmo iti daytoy a lugar [Kirtland]."
                },
                {
                    "number": 3,
                    "text": "Ket ita imatangam, O Apo, nga inaramid dagiti katulongam a maibatay iti bilinmo."
                },
                {
                    "number": 4,
                    "text": "Ket ita dawatenmi kenka, Nasantuan nga Ama, iti nagan ni Jesucristo, ti Anak nga ipatpategmo, a babaen laeng ti naganna ti pakayannongan ti pannakaisalakan kadagiti annak ti tattao, dawatenmi, O Apo, nga awatem daytoy a balay, nga aramid dagiti imami, a katulongam, nga imbilinmo kadakami a bangonenmi."
                },
                {
                    "number": 5,
                    "text": "Ta ammom nga inaramidmi daytoy nga aramid iti baet ti adu a panagtutuok; ket impaaymi ti adda kadakami iti laksid ti kinakurapaymi iti pannakabangon ti balay babaen ti naganmo, tapno maaddaan ti Anak ti Tao iti lugar a pangipakitaanna iti bagina kadagiti taona."
                },
                {
                    "number": 6,
                    "text": "Ket kas nasaom iti paltiingmo, a naited kadakami, nga inawagannakami a gayyemmo, a kinunam—Angayenyo ti sagrado a panagtitiponyo, a kas imbilinko kadakayo;"
                },
                {
                    "number": 7,
                    "text": "Ket no awan ti pammati ti amin, sapulenyo a sireregta ket isuroyo iti tunggal maysa dagiti nainsiriban a balikas; wen, sapulenyo kadagiti kasayaatan a libro dagiti nainsiriban a balikas, sapulenyo ti pannakaammo babaen ti panagadal ken babaen pay ti pammati;"
                },
                {
                    "number": 8,
                    "text": "Urnosenyo ti bagbagiyo; isaganayo ti tunggal kasapulan a banag, ken mangbangonkayo iti balay, nga isu ti balay a pagkararagan, balay a pagayunuan, balay ti pammati, balay a pagadalan, balay ti gloria, balay ti urnos, balay ti Dios;"
                },
                {
                    "number": 9,
                    "text": "Tapno ti iseserrekyo agbatay iti nagan ti Apo, tapno ti iruruaryo agbatay iti nagan ti Apo, tapno ti panagdaydayawyo agbatay iti nagan ti Apo, a nakatag-ay dagiti ima iti Kangatuan—"
                },
                {
                    "number": 10,
                    "text": "Ket ita, Nasantuan nga Ama, dawatenmi kenka a tarabayennakami, dagiti taom, babaen ti paraburmo, iti panangangaymi iti sagrado a panagtitiponmi, tapno maaramid a pakaidayawam ken iti nailangitan a panangawatmo;"
                },
                {
                    "number": 11,
                    "text": "Ken iti wagas a pakaipakitaanmi a maikarikami, iti imatangmo, tapno mapatalgedan ti pannakatungpal dagiti kari nga intedmo kadakami, a tattaom, kadagiti paltiing nga intedmo kadakami;"
                },
                {
                    "number": 12,
                    "text": "Tapno maikagay ti dayagmo kadagiti taom, ken iti daytoy balaymo, nga idatonmi ita kenka, tapno mapasanto ken maikkan-pateg nga agbalin a nasantuan, ken agtultuloy ti nasantuan a kaaddam iti daytoy a balay;"
                },
                {
                    "number": 13,
                    "text": "Ken tapno makarikna iti bileg ti amin a tao a sumrekto iti salinong ti balay ti Apo, ken makarikna iti ganetget a mangawat a pinasantom daytoy, ken balaymo daytoy, ti lugar ti kinasantom."
                },
                {
                    "number": 14,
                    "text": "Ket ipalubosmo koma, Nasantuan nga Ama, a maisuro amin dagiti agdaydayawto iti daytoy a balay kadagiti nainsiriban a balikas manipud kadagiti kasayaatan a libro, ken tapno sapulenda ti pannakaammo babaen ti panagadal, ken kasta met a babaen ti pammati, a kas iti kinunam;"
                },
                {
                    "number": 15,
                    "text": "Ken tapno dumakkelda kenka, ken awatenda ti pakabuklan ti Espiritu Santo, ken maurnos a maibatay kadagiti paglintegam, ken maisagana a manggun-od iti tunggal banag a kasapulan;"
                },
                {
                    "number": 16,
                    "text": "Ken tapno agbalin daytoy a balay a balay a pagkararagan, balay a pagayunuan, balay ti pammati, balay ti gloria ken ti Dios, nga isu ti balaymo;"
                },
                {
                    "number": 17,
                    "text": "Tapno amin nga iseserrek dagiti taom, iti daytoy a balay, agbatay iti nagan ti Apo;"
                },
                {
                    "number": 18,
                    "text": "Tapno amin nga iruruarda iti daytoy a balay agbatay iti nagan ti Apo;"
                },
                {
                    "number": 19,
                    "text": "Ken tapno amin a panagdaydayawda agbatay iti nagan ti Apo, dagiti nasantuan nga ima, naitag-ayda iti Kangatuan;"
                },
                {
                    "number": 20,
                    "text": "Ken tapno awan ti narugit a banag a maipalubos a sumrek iti balaymo a mangrugit iti daytoy;"
                },
                {
                    "number": 21,
                    "text": "Ket no agbasol dagiti taom, asino man kadakuada, dida koma agtantan nga agbabawi ket agsublida kenka, ket sapulenda ti parabur iti imatangmo, ket maisubli kadakuada dagiti bendision nga inyordenmi a maibukbok kadagiti agrukbabto kenka iti balaymo."
                },
                {
                    "number": 22,
                    "text": "Ket dawatenmi kenka, Nasantuan nga Ama, a rummuar dagiti katulongam iti daytoy a balay a maikkan iti igam babaen ti bilegmo, ken adda koma kadakuada ti naganmo, ken mabalkotda koma iti dayagmo, ket saluadan ida dagiti anghelmo;"
                },
                {
                    "number": 23,
                    "text": "Ket manipud iti daytoy a lugar ipaneknekda ti aglaplapusanan a naindaklan ken nagloriaan a damag, iti kinapudno, iti amin a suli ti daga, tapno maammuanda nga aramidmo daytoy, ken impataymo ti imam, tapno matungpal ti imbagam babaen dagiti ngiwat dagiti propeta, maipanggep kadagiti maudi nga aldaw."
                },
                {
                    "number": 24,
                    "text": "Dawatenmi kenka, Nasantuan nga Ama, a patibkerem dagiti tao nga agdaydayawto, ken naindayawan nga agiggem iti nagan ken agtakder iti daytoy balaymo, kadagiti amin a kaputotan ken iti agnanayon;"
                },
                {
                    "number": 25,
                    "text": "Tapno awan ti agbalin nga armas a naaramid a maibusor kadakuada; tapno isu a mangkali iti abut a para kadakuada isunto met laeng a mismo ti maipisok;"
                },
                {
                    "number": 26,
                    "text": "Nga awan ti kinnunsabo ti kinadangkes a maaddaanto iti bileg a bumangon ken mangparmek kadagiti taom a mainagananto kenka iti daytoy a balay;"
                },
                {
                    "number": 27,
                    "text": "Ket asinonto man a tattao ti agparang a mangbusor kadagitoy a tao, maaronanto ti pungtotmo kadakuada;"
                },
                {
                    "number": 28,
                    "text": "Ket no dangrandanto dagitoy a tao dangramto ida; salaknibamto dagiti taom a kas iti inaramidmo iti aldaw ti dangadang, tapno mailiklikdanto kadagiti ima dagiti amin a kabusorda."
                },
                {
                    "number": 29,
                    "text": "Dawatenmi kenka, Nasantuan nga Ama, a tikawen, ken pagsiddaawen, ken ibabain ken ulawem, amin dagiti nagidanon iti ulbod a damdamag iti nasaknap, iti sangalubongan, a maibusor iti wenno kadagiti katulongam, no saandanto nga agbabawi, inton maipakdaar kadakuada ti agnanayon nga ebanghelio;"
                },
                {
                    "number": 30,
                    "text": "Ken tapno awanto ti pagmamaayan dagiti amin nga aramidda, ket yanudto ida ti uraro, ken ti panangukom nga ipaaymo kadakuada iti pungtotmo, tapno agsardengto ti panagul-ulbod ken pamadpadakes kadagiti taom."
                },
                {
                    "number": 31,
                    "text": "Ta ammom, O Apo, nga awan ti basol dagiti katulongam iti imatangmo iti panangipaneknekda iti naganmo, a nagsagabaanda kadagitoy a banag."
                },
                {
                    "number": 32,
                    "text": "Ngarud ipakpakaasimi kenka ti sapasap ken naan-anay a pannakawayawaya manipud iti daytoy a sangol;"
                },
                {
                    "number": 33,
                    "text": "Alsaem, O Apo; alsaem manipud kadagiti tengnged dagiti katulongam, babaen ti bilegmo, tapno makabangonkami iti ikub daytoy a kaputotan ket maaramidmi dagiti aramidmo."
                },
                {
                    "number": 34,
                    "text": "O Jehova, kaasiam dagitoy a tao, ket kas iti basol ti amin a tao pakawanem ti basbasol dagitoy a tao, ket mapunasda koma iti agnanayon."
                },
                {
                    "number": 35,
                    "text": "Mapasingkedan koma ti pannutok dagiti ministrom kadakuada babaen ti bileg nga aggapu iti ngato."
                },
                {
                    "number": 36,
                    "text": "Matungpal koma kadakuada, a kas kadagidi adda iti aldaw ti Pentecostes; maibukbok koma ti sagut ti pagsasao kadagiti taom, dagiti sinan dila a kasla apuy, ken ti panagibuksil iti daytoy."
                },
                {
                    "number": 37,
                    "text": "Ket mapunno koma ti balaymo, a kas iti napigsa nga angin, iti dayagmo."
                },
                {
                    "number": 38,
                    "text": "Ipaaymo kadagiti katulongam ti pammaneknek ti katulagan, tapno no rummuarda a mangipakdaar iti balikasmo mapasingkedanda ti paglintegan, ken maisaganada ti puspuso dagiti santom para kadagiti amin a panangukom a dandanimon ipaulog, iti pungtotmo, kadagiti agindeg iti daga, gapu kadagiti basolda, tapno saan nga aglupoy dagiti taom iti aldaw a panagparikut."
                },
                {
                    "number": 39,
                    "text": "Ket sadino man a siudad a serken dagiti katulongam, ket awaten dagiti tao dayta a siudad ti pammaneknekda, maipaay koma ti kappiam ken ti panangisalakanmo iti dayta a siudad; tapno maummong a mairuar dagiti nalinteg iti dayta a siudad, tapno umayda iti Zion, wenno kadagiti istakana, dagiti lugar nga intudingmo, babaen ti kankanta ti agnanayon a rag-o;"
                },
                {
                    "number": 40,
                    "text": "Ket agingga a matungpal daytoy, saan koma a mayetnag ti panangukommo iti dayta a siudad."
                },
                {
                    "number": 41,
                    "text": "Ket ania man a siudad a serkento dagiti katulongam, ket saan nga awaten dagiti tao dayta a siudad ti pammaneknek dagiti katulongam, ket ballaagan ida dagiti katulongam nga isalakanda ti bagbagida iti daytoy saan a nasayaat a kaputotan, maipaay koma iti dayta a siudad ti maibatay iti nasaomon babaen dagiti ngiwat dagiti propetam."
                },
                {
                    "number": 42,
                    "text": "Ngem wayawayaam, O Jehova, dawatenmi kenka, dagiti katulongam kadagiti imada, ket ugasam ida iti darada."
                },
                {
                    "number": 43,
                    "text": "O Apo, dimi pagay-ayatan ti pannakadadael dagiti padami a tao; napateg kenka dagiti kararuada;"
                },
                {
                    "number": 44,
                    "text": "Ngem nasken a matungpal ti balikasmo. Tulongam dagiti katulongam nga agkuna, a tarabayda ti paraburmo: Matungpal ti pagayatam, O Apo, saan a ti pagayatanmi."
                },
                {
                    "number": 45,
                    "text": "Ammomi a sinaom dagiti nakaam-amak a balikas babaen ti ngiwat dagiti propetam maipanggep kadagiti nadangkes, kadagiti maudi nga aldaw—nga ibukbokmonto ti panangukommo, a di marukod;"
                },
                {
                    "number": 46,
                    "text": "Ngarud, O Apo, isalakanmo dagiti taom manipud iti didigra dagiti nadangkes; ikkam ti gundaway dagiti katulongam a mangpasingked iti paglintegan, ken mangsaluad iti pammaneknek, tapno makapagsaganada iti aldaw a pannakapuor."
                },
                {
                    "number": 47,
                    "text": "Dawatenmi kenka, Nasantuan nga Ama, a laglagipem dagidiay pinapanaw dagiti agindeg iti probinsia ti Jackson, Missouri, manipud kadagiti daga a tawidda, ket alsaem, O Apo, daytoy sangol ti rigat a naikaratay kadakuada."
                },
                {
                    "number": 48,
                    "text": "Ammon, O Apo, a nalabes ti pannakailupitlupitda ken panangparparigat kadakuada dagiti nadangkes a tao; ket agsayasay ti leddaang iti puspusomi gapu kadagiti nakas-ang a panagtutuokda."
                },
                {
                    "number": 49,
                    "text": "O Apo, kasano ti kapaut ti panagsagaba dagitoy a tao iti daytoy a pannakaparparigat, ken ti sangsangit dagiti awanan pay nakem a bungada a makadanon kadagiti lapayagmo, ken ti darada nga umay a pammaneknek kenka, ken saan a mangiparparammag iti pammaneknekmo para kadakuada?"
                },
                {
                    "number": 50,
                    "text": "Kaasiam, O Apo, dagiti nadangkes a manangriribuk, a nangpapanaw kadagiti taom, tapno sumardengda nga agdadael, tapno agbabawida kadagiti basolda no adda masarakan a panagbabawi;"
                },
                {
                    "number": 51,
                    "text": "Ngem no saandanto nga agbabawi, iparangmo ti takiagmo, O Apo, ket subbotem ti intudingmo a Zion kadagiti taom."
                },
                {
                    "number": 52,
                    "text": "Ket no saan a mabalin a kasta, tapno saan a mapaay ti panggep dagiti taom iti imatangmo maaronan koma ti pungtotmo, ket agtupak kadakuada ti guram, tapno madadaelda, dagiti ramut ken sanga nga agpadpada, manipud iti sirok ti langit;"
                },
                {
                    "number": 53,
                    "text": "Ngem no la ketdi agbabawidanto, agparabur ken mangngaasika, ket yadayom ti pungtotmo no kumitaka iti rupa ti Tinudingam."
                },
                {
                    "number": 54,
                    "text": "Mangngaasika, O Apo, kadagiti amin a pagilian iti daga; mangngaasika kadagiti agturay iti dagami; mapatibker koma dagidiay a pagbatayan, a naindayawan ken natan-ok ti pannakaisakitna, nga isu, ti Pagalagadan iti dagatayo, babaen dagiti ammatayo, iti agnanayon."
                },
                {
                    "number": 55,
                    "text": "Laglagipem dagiti ari, dagiti prinsipe, dagiti natakneng, ken dagiti naindaklan iti daga, ken amin a tattao, ken dagiti simbaan, amin dagiti nakurapay, dagiti agkasapulan, ken dagiti agsagsagaba iti daga;"
                },
                {
                    "number": 56,
                    "text": "Tapno lumukneng koma ti puspusoda no rummuar dagiti katulongam manipud iti balaymo, O Jehova, a mangiburay iti pammaneknek iti naganmo; tapno agparbeng ti dakes a panangipapanda iti kinapudno, ket magun-od dagiti taom ti pannakaawat iti imatang ti amin;"
                },
                {
                    "number": 57,
                    "text": "Tapno maammuan ti amin iti intero a daga a dakami, a katulongam, nangngegmi ti timekmo, ken imbaonnakami;"
                },
                {
                    "number": 58,
                    "text": "A manipud amin kadagitoy, dagiti katulongam, dagiti lallaki nga annak ni Jacob, maummongda dagiti nalinteg a mangbangon iti nasantuan a siudad a mainagan kenka, a kas iti imbilinmo kadakuada."
                },
                {
                    "number": 59,
                    "text": "Dawatenmi kenka a mangtudingka iti Zion iti sabsabali pay nga istaka malaksid iti daytoy intudingmon, tapno ad-adda nga agsaknap ti bileg ken tan-ok ti panaguummong dagiti taom, tapno maidardaras ti aramidmo iti kinalinteg."
                },
                {
                    "number": 60,
                    "text": "Ita dagitoy a balikas, O Apo, nasaomin kenka, maipanggep kadagiti paltiing ken bilin nga intedmo kadakami, a mailasin kadagiti Gentil."
                },
                {
                    "number": 61,
                    "text": "Ngem ammom a naindaklan ti panagayatmo kadagiti annak ni Jacob, a nabayagen a nawarawara kadagiti bantay, iti naulep ken nasipnget nga aldaw."
                },
                {
                    "number": 62,
                    "text": "Dawatenmi ngarud kenka a kaasiam dagiti annak ni Jacob, tapno ti Jerusalem, manipud iti daytoy nga oras, mangrugin a masubbot;"
                },
                {
                    "number": 63,
                    "text": "Ket mangrugin a maalsa ti sangol ti pannakaadipen manipud iti balay ni David;"
                },
                {
                    "number": 64,
                    "text": "Ket mangrugi nga agsubli dagiti annak ti Juda kadagiti daga nga intedmo ken ni Abraham, nga amada."
                },
                {
                    "number": 65,
                    "text": "Ket ibilinmo a dagiti nabati ni Jacob, a nailunod ken nasaplit gapu iti basolda, mabaliwanda manipud iti kinaatap ken kinarungsot a kasasaad agingga iti pakabuklan ti agnanayon nga ebanghelio;"
                },
                {
                    "number": 66,
                    "text": "Tapno idissoda dagiti igamda a pagpadara, ket lipatenda ti kinasukirda."
                },
                {
                    "number": 67,
                    "text": "Ket maammuan koma amin dagiti nawarawara a nabati ti Israel, a napapanaw iti amin a daga, ti kinapudno, mamatida iti Mesias, ket masubbotda manipud iti pannakailupitlupit, ket agrag-oda iti imatangmo."
                },
                {
                    "number": 68,
                    "text": "O Apo, laglagipem ti katulongam, a ni Joseph Smith, Jun., ken amin a rigrigatna ken pannakaidadanesna—no kasano ti pannakitulagna ken ni Jehova, ken nagtamed kenka, O Mannakabalin a Dios ni Jacob—ken dagiti bilin nga intedmo kenkuana, ken sipupudno a nangaramid iti pagayatam."
                },
                {
                    "number": 69,
                    "text": "Mangngaasika, O Apo, iti asawa ken dagiti annakna, tapno maitan-okda iti imatangmo, ken mataginayonda iti manaraken nga imam."
                },
                {
                    "number": 70,
                    "text": "Mangngaasika kadagiti amin nga asideg a kabagianda, tapno maguped ti dakes a panangipapanda ken mayanud a kas iti layus; tapno mapasurotda ken masubbotda iti Israel, ken maammuanda a sika ti Dios."
                },
                {
                    "number": 71,
                    "text": "Laglagipem, O Apo, dagiti presidente, nga isu dagiti amin a presidente ti simbaanmo, tapno itan-ok ti kanawan nga imam ida, a kaduada amin dagiti kaamaanda, ken dagiti asideg a kabagianda, tapno mapagtalinaed ti naganda ken agnanayon a malaglagip iti tunggal kaputotan."
                },
                {
                    "number": 72,
                    "text": "Laglagipem amin dagiti simbaanmo, O Apo, a kaduada amin a kaamaanda, ken amin dagiti asideg a kabagianda, dagiti amin a masaksakit ken agsagsagaba, amin dagiti nakurapay ken naemma iti daga; tapno ti pagarian, a binangonmo a di nagaramat iti ima, agbalin a naindaklan a bantay ket punnuenna ti sangabukel a daga;"
                },
                {
                    "number": 73,
                    "text": "Tapno rummuar ti simbaanmo iti langalang ti kasipngetan, ket agrimat a nasayaat a kas iti bulan, nalawag a kas iti init, ken nakaam-amak a kas iti buyot nga adda wagaywayna;"
                },
                {
                    "number": 74,
                    "text": "Ket pagrukbaban a kas iti nobia iti dayta nga aldaw inton waknitam ti langit, ket ibilinmo ti panagkusukos dagiti bantay iti imatangmo, ket maitan-ok dagiti tanap, mapalanas dagiti narusanger a lugar; tapno mapunno ti daga iti dayagmo;"
                },
                {
                    "number": 75,
                    "text": "Tapno inton aguni ti trumpeta kadagiti natay, maikuyogkaminto iti ulep a mangsabat kenka, tapno maikuyogkaminto iti Apo;"
                },
                {
                    "number": 76,
                    "text": "Tapno agbalin a natarnaw dagiti pagan-anaymi, tapno makawesankami iti roba ti kinalinteg, a dagiti dakulap adda kadagiti imami, ken makoronaankami iti dayag, ken aganikami iti agnanayon a rag-o para iti amin a panagtutuokmi."
                },
                {
                    "number": 77,
                    "text": "O Apo Dios a Nailangitan, denggennakami kadagiti ararawmi, ket sungbatannakami manipud iti langit, ti naespirituan a pagnaedam, a nagtugawam a trono, nga addaan dayag, dayaw, bileg, tan-ok, kinamaingel, turay, kinapudno, linteg, panangukom, kaasi, ken awan inggana a kinaan-anay, manipud iti agnanayon nga awan inggana."
                },
                {
                    "number": 78,
                    "text": "O denggem, O denggem, O denggennakami, O Apo! Ket sungbatam dagitoy araraw, ket awatem ti pannakaidaton daytoy a balay kenka, ti aramid dagiti imami, a binangonmi iti naganmo;"
                },
                {
                    "number": 79,
                    "text": "Ken kasta met daytoy simbaan, a mainagan kenka. Ket tulongannakami babaen ti bileg ti Espiritum, tapno mayappengmi dagiti timekmi kadagiti naraniag, rumimrimat a parsua iti aglawlaw ti tronom, a mangipekpeksa iti panagdayaw, a mangikankanta iti Hosanna iti Dios ken ti Kordero!"
                },
                {
                    "number": 80,
                    "text": "Ket makawesan koma dagitoy, dagiti tinudingam, iti pannakaisalakan, ket ipukkaw iti napigsa dagiti santom ti rag-oda. Amen, ken Amen."
                }
            ]
        },
        "/study/scriptures/dc-testament/dc/110": {
            "uri": "/study/scriptures/dc-testament/dc/110",
            "title": "Doktrina ken Katulagan 110",
            "data_type": "chapter",
            "chapter_name": "Benneg 110",
            "chapter_summary": [
                "1–10, Agparang ni Apo Jehova a nadayag ket awatenna ti Templo ti Kirtland a balayna; 11–12, Agparang a saggaysa da Moises ken Elias ket italekda dagiti tulbek ken panangiwardasda; 13–16, Agsubli ni Propeta Elias ket italekna dagiti tulbek ti dispensasion kas inkari ni Malakias."
            ],
            "verses": [
                {
                    "number": 1,
                    "text": "Nawaknit ti belo manipud iti panunotmi, ket naluktan dagiti mata ti pannakaawatmi."
                },
                {
                    "number": 2,
                    "text": "Nakitami ti Apo nga agtaktakder iti abay ti paradipad ti pulpito, iti sangomi; ket nayaplag iti sakaananna ti aramid a puro a balitok, a natangken nga amarilio ti marisna."
                },
                {
                    "number": 3,
                    "text": "Kasla dumardarang nga apuy dagiti matana; puraw ti buokna a kas iti puro a niebe; naranraniag ti rupana ngem iti init; ket ti timekna kas iti anasaas ti dakkel a danum, a kas iti timek ni Jehova, a nagkuna;"
                },
                {
                    "number": 4,
                    "text": "Siak ti umuna ken maudi; Siak ti nagbiag, siak ti napapatay; siak ti mangibabaet kadakayo iti Ama."
                },
                {
                    "number": 5,
                    "text": "Adtoy, napakawankayon kadagiti basolyo; nadaluskayo iti imatangko; ngarud, yangadyo dagiti uloyo ket agrag-okayo."
                },
                {
                    "number": 6,
                    "text": "Agrag-o koma ti puspuso dagiti kabsatyo, ken agrag-o koma ti puspuso dagiti amin a taok, a nangbangon, iti amin a kabaelanda, iti daytoy a balay a nainagan kaniak."
                },
                {
                    "number": 7,
                    "text": "Ta adtoy, inawatko daytoy a balay, ket addanto ditoy ti naganko; ket agpakitaakto kadagiti taok a siaasi iti daytoy a balay."
                },
                {
                    "number": 8,
                    "text": "Wen, agparangakto kadagiti katulongak, ket kasaokto ida iti timekko, no agtungpal dagiti taok kadagiti bilinko, ken saanda a rugrugitan daytoy nasantuan a balay."
                },
                {
                    "number": 9,
                    "text": "Wen agrag-onto unay ti puspuso dagiti rinibu ken pinullo a ribu a gapu kadagiti bendision a maibukbokto, ken ti talugading a nakatalugadingan dagiti katulongak iti daytoy a balay."
                },
                {
                    "number": 10,
                    "text": "Ket agsaknapto kadagiti ganggannaet a daga ti kinalatak daytoy a balay; ket daytoy ti pangrugian ti bendision a maibukbokto kadagiti ulo dagiti taok. Pudno a kasta. Amen."
                },
                {
                    "number": 11,
                    "text": "Kalpasan ti panagrikep daytoy a parmata, naglukat manen ti langit iti imatangmi; ket nagparang ni Moises kadakami, ket intalekna kadakami dagiti tulbek ti panaguummong ti Israel manipud iti uppat a paset ti daga, ken ti pannakaiturong dagiti sangapulo a tribu manipud iti daga iti amianan."
                },
                {
                    "number": 12,
                    "text": "Kalpasan daytoy, nagparang ni Elias, ket intalekna ti dispensasion ti ebanghelio ni Abraham, a kinunana a babaen kadakami ken dagiti bukelmi nasken a mabendisionanto amin a kaputotan a sumarsaruno kadakami."
                },
                {
                    "number": 13,
                    "text": "Kalpasan ti panagrikep daytoy a parmata, sabali pay a naindaklan ken napnuan dayag a parmata ti nagburak kadakami; ta ni Propeta Elias, a naipan iti langit a di nakapadas a matay, nagtakder iti sangomi, ket kinunana:"
                },
                {
                    "number": 14,
                    "text": "Adtoy, dimtengen ti naan-anay a panawen, a nagtaud a mismo iti ngiwat ni Malakias—a mangipaneknek a nasken a maipatulod ni [Propeta Elias], sakbay ti yaay ti naindaklan ken nakaam-amak nga aldaw ti Apo—"
                },
                {
                    "number": 15,
                    "text": "A mangisubli iti puspuso dagiti amma kadagiti annak; ken dagiti annak kadagiti amma, no saan masaplit ti sibubukel a lubong iti lunod—"
                },
                {
                    "number": 16,
                    "text": "Ngarud, naitalek kadagiti imayo dagiti tulbek daytoy a dispensasion; ket babaen daytoy maammuanyo koma nga asidegen ti naindaklan ken nakaam-amak nga aldaw ti Apo, nga addan kadagiti ridaw."
                }
            ]
        },
        "/study/scriptures/dc-testament/dc/111": {
            "uri": "/study/scriptures/dc-testament/dc/111",
            "title": "Doktrina ken Katulagan 111",
            "data_type": "chapter",
            "chapter_name": "Benneg 111",
            "chapter_summary": [
                "1–5, Kitaen ti Apo ti naindagaan a kasapulan dagiti katulonganna; 6–11, Makiinnusayto a siaasi iti Zion ket urnosenna amin dagiti banag a para iti pagimbagan dagiti katulonganna."
            ],
            "verses": [
                {
                    "number": 1,
                    "text": "Siak, ti Apo a Diosyo, saanak a makagura iti panagdaliasatyo, iti laksid ti kinamaagyo."
                },
                {
                    "number": 2,
                    "text": "Adda dakkel a kinabaknangko iti daytoy a siudad a para kadakayo, para iti pagimbagan ti Zion, ken adu a tao iti daytoy a siudad, nga ummongekto iti naituding a kanito para iti pagimbagan ti Zion, babaen kadakayo."
                },
                {
                    "number": 3,
                    "text": "Ngarud, nasken unay a makipulapolkayo kadagiti tao iti daytoy a siudad, a kas iti pannakaiturongyo, ken kas maitedto kadakayo."
                },
                {
                    "number": 4,
                    "text": "Ket mapasamakto iti umno a panawen nga itedko daytoy a siudad kadakayo, tapno maaddaankayo iti bileg iti daytoy, no la ketdi dida matakuatan ti nalimed a pasetyo; ket kukuayonto ti kinabaknang a maipapan iti balitok ken pirak."
                },
                {
                    "number": 5,
                    "text": "Diyo pakaseknan dagiti utangyo, ta ikkankayonto iti bileg a mangbayad kadakuada."
                },
                {
                    "number": 6,
                    "text": "Diyo pakaseknan ti Zion, ta siakto ti makiinnusay a siaasi kenkuana."
                },
                {
                    "number": 7,
                    "text": "Agtalinaedkayo iti daytoy a lugar, ken iti luglugar iti aglawlawna;"
                },
                {
                    "number": 8,
                    "text": "Ket iti lugar a pagayatak a nasken a pagtalinaedanyo, iti kangrunaan, maipalnaadto kadakayo babaen ti kappia ken bileg ti Espirituk, nga agayusto kadakayo."
                },
                {
                    "number": 9,
                    "text": "Mabalin a magun-odyo daytoy a lugar babaen ti panangupayo. Ket agsaludsodkayo a sireregta maipanggep kadagiti nagkauna nga agindeg ken nangbangon iti daytoy a siudad;"
                },
                {
                    "number": 10,
                    "text": "Ta ad-adu ti kinabaknang ngem iti maysa a para kadakayo iti daytoy a siudad."
                },
                {
                    "number": 11,
                    "text": "Ngarud, agbalinkayo koma a masirib a kas iti uleg ngem awanan ketdi iti basol; ket ibilinkonto amin a banag a para iti pagimbaganyo, a kas iti kapardas ti kabaelanyo a mangawat kadakuada. Amen."
                }
            ]
        },
        "/study/scriptures/dc-testament/dc/112": {
            "uri": "/study/scriptures/dc-testament/dc/112",
            "title": "Doktrina ken Katulagan 112",
            "data_type": "chapter",
            "chapter_name": "Benneg 112",
            "chapter_summary": [
                "1–10, Nasken nga irakurak dagiti Sangapulo-ket-dua ti ebanghelio ken idariragda ti pammallaag a timek kadagiti amin a pagilian ken tattao; 11–15, Nasken a baklayenda ti krusda, sumurotda ken ni Jesus, ket pakanenda dagiti karnerona; 16–20, Dagiti mangawat iti Umuna a Panguluen awatenda ti Apo; 21–29, Sallukoban ti sipnget ti daga, ket dagitinto la mamati ken mabuniagan ti maisalakan; 30–34, Iggem dagiti Umuna a Panguluen ken Sangapulo-ket-dua dagiti tulbek ti dispensasion ti pannakatungpal dagiti panawen."
            ],
            "verses": [
                {
                    "number": 1,
                    "text": "Pudno kastoy ti kuna ti Apo kenka katulongak a Thomas: Nangngegko dagiti kararagmo; ket nakadanon dagiti pananglimosmo a palagip kaniak, a para kadakuada, dagiti kabsatmo, a napili a mangpaneknek iti naganko ken mangisaknap kadagiti amin a pagilian, kakabsat, pagsasao, ken tattao, ken naordenan babaen ti pannakaaramat dagiti katulongak."
                },
                {
                    "number": 2,
                    "text": "Pudno kunak kenka, adda sumagmamano a banag iti pusom a siak, ti Apo, diak nakapagustuan."
                },
                {
                    "number": 3,
                    "text": "Nupay kasta, no ipakumbabam ti bagim maitan-okkanto; ngarud, napakawanen amin dagiti basolmo."
                },
                {
                    "number": 4,
                    "text": "Liwliwaem ti pusom iti imatangko; ket paneknekam ti naganko, saan la a kadagiti Gentil, ngem kadagiti pay Hudio; ket irakurakmo ti balikasko iti intero a daga."
                },
                {
                    "number": 5,
                    "text": "Makiinnusayka, ngarud, iti tunggal bigat; ket isaknapmo koma nga inaldaw ti pammallaag a timekmo; ket dimo itulok nga agdungsa dagiti agindeg no dumteng ti rabii gapu iti saom."
                },
                {
                    "number": 6,
                    "text": "Ipakaammom koma ti pagyanam iti Zion, ket dimo ikkaten ti balaymo; ta siak, ti Apo, adda naindaklan nga aramid a paaramidko kenka, iti pannakairakurak ti naganko kadagiti annak ti tattao."
                },
                {
                    "number": 7,
                    "text": "Ngarud, patibkerem dagiti lomom para iti trabaho. Taparam met dagiti dapanmo, ta napilika, ket agturong ti danam iti kabambantayan, ken kadagiti adu a pagilian."
                },
                {
                    "number": 8,
                    "text": "Ket babaen ti balikasmo adunto a nangato ti maipababa, ken babaen ti balikasmo adunto a napakumbaba ti maitan-ok."
                },
                {
                    "number": 9,
                    "text": "Tinto timekmo ti mangunget kadagiti managbasol; ket babaen ti panagungetmo mapukawto ti kinatarabitab ti dila ti managpardaya."
                },
                {
                    "number": 10,
                    "text": "Agpakumbabaka; ket kibinennakanto nga iturong ti Apo a Diosmo, ket itdennanto kenka ti sungbat dagiti kararagmo."
                },
                {
                    "number": 11,
                    "text": "Ammok ti pusom, ken nangngegko dagiti kararagmo maipanggep kadagiti kabsatmo. Awan koma ti idaddadumam kadakuada iti panagayat iti adu a sabsabali, ngem itdem ti panagayatmo kadakuada a kas iti bagim; ken itdem ti panagayatmo kadagiti amin a tao, ken kadagiti amin a mangipateg iti naganko."
                },
                {
                    "number": 12,
                    "text": "Ken ikararagam dagiti kabsatmo a Sangapulo-ket-dua. Ballaagam ida a sibabatad para iti naganko, ket maballaaganda koma kadagiti amin a basolda, ken agbalinka a napudno iti imatangko para iti naganko."
                },
                {
                    "number": 13,
                    "text": "Ket kalpasan ti pannakasulisogda, ken adu a panagsagaba, adtoy, siak, ti Apo, riknaekto ida, ket no dida patangkenen ti puspusoda, ken dida agsukir a maibusor kaniak, mabaliwandanto, ket agasakto ida."
                },
                {
                    "number": 14,
                    "text": "Ita, kunak kenka, ket ania man a sawek kenka, sawek kadagiti amin a Sangapulo-ket-dua: Tumakderka ket patibkerem dagiti lomom, ibaklaymo ti krusmo, surotennak, ket pakanem ti karnerok."
                },
                {
                    "number": 15,
                    "text": "Diyo itan-ok ti bagbagiyo; diyo sukiren ti katulongak a ni Joseph; ta pudno kunak kadakayo, addaak kenkuana, ket addanto ti imak iti ngatuenna; ket dagiti tulbek nga intedko kenkuana, ken kadakayo, saanto a maala kenkuana agingga nga umayak."
                },
                {
                    "number": 16,
                    "text": "Pudno kunak kenka, katulongak a Thomas, sika ti lalaki a pinilik nga agiggem kadagiti tulbek ti pagariak, a maipanggep kadagiti Sangapulo-ket-dua nga agsaknap kadagiti amin a pagilian—"
                },
                {
                    "number": 17,
                    "text": "Ta sika koma ti katulongak a manglukat iti ridaw ti pagarian iti amin a lugar, a saan a pakaayan ti katulongak a ni Joseph, ken ti katulongak a ni Sidney, ken ti katulongak a ni Hyrum;"
                },
                {
                    "number": 18,
                    "text": "Ta isuda ti nangipabaklayak iti parikut dagiti amin a simbaan iti ababa a panawen."
                },
                {
                    "number": 19,
                    "text": "Gapuna, sadino man ti pangibaonandanto kenka, mapanka, ket addaakto kenka; ket sadino man a lugar a pangipakdaaram iti naganko maluktanto kenka ti nasamay a ridaw, tapno awatenda ti balikasko."
                },
                {
                    "number": 20,
                    "text": "Asino man a mangawat iti balikasko, awatennak, ket asino man a mangawat kaniak, awatenna ida, ti Umuna a Panguluen, nga imbaonko, nga inaramidko a mamalbalakad kenka para iti naganko."
                },
                {
                    "number": 21,
                    "text": "Ket manen, kunak kenka, nga asinonto man a pangtedam iti naganko, babaen ti timek dagiti kabsatmo, dagiti Sangapulo-ket-dua, nga insingasing ken inikkam iti pammalubos, maaddaanto iti bileg a manglukat iti ridaw ti pagariak iti sadino man a pagilian a pangibaonam kadakuada—"
                },
                {
                    "number": 22,
                    "text": "No la ketdi agpakumbabadanto kaniak, ken tungpalenda ti balikasko, ken dumngegda iti timek ti Espirituk."
                },
                {
                    "number": 23,
                    "text": "Pudno, pudno, kunak kenka, sallukobanto ti sipnget ti daga, ket nabengbeng ti kinasipnget iti panunot dagiti tao, ket madadael amin a lasag iti imatangko."
                },
                {
                    "number": 24,
                    "text": "Adtoy, napardasto nga umay ti panagibales kadagiti agindeg iti daga, aldaw ti pungtot, aldaw a panagpuor, aldaw a naliday, a panagsangit, a panagleddaang, ken panagladingit; ket kas iti alipugpog agsaknapto iti intero a rabaw ti daga, kuna ti Apo."
                },
                {
                    "number": 25,
                    "text": "Ket mangruginto iti balayko, ket manipud iti balayko, agwarasto, kinuna ti Apo;"
                },
                {
                    "number": 26,
                    "text": "Umuna manipud kadakayo, kinuna ti Apo, a nangibaga a mangammo iti naganko ken saan a makaammo kaniak, ken nagtabbaaw kaniak iti uneg ti balayko, kinuna ti Apo."
                },
                {
                    "number": 27,
                    "text": "Ngarud, kitaenyo a diyo pagparikuten ti bagbagiyo maipanggep kadagiti pakaseknan ti simbaanko iti daytoy a lugar, kinuna ti Apo."
                },
                {
                    "number": 28,
                    "text": "Ngem patarnawenyo ti puspusoyo iti imatangko; ket kalpasanna mapankayo iti intero a lubong, ket ikasabayo ti naganko iti tunggal parsua a di pay nakaawat iti daytoy;"
                },
                {
                    "number": 29,
                    "text": "Ket isu a mamati ken mabuniagan maisalakanto, ket isu a saan a mamati, ket saan a mabuniagan, mailunodto."
                },
                {
                    "number": 30,
                    "text": "Ta kadakayo, a Sangapulo-ket-dua, ken isuda, nga Umuna a Panguluen, a naituding kadakayo nga agbalin a mamagbagayo ken panguloyo, ti nakaitedan ti bileg daytoy a kinasaserdote, para kadagiti maudi nga aldaw ken iti maudi a gundaway, nga isu ti dispensasion ti pannakatungpal dagiti panawen."
                },
                {
                    "number": 31,
                    "text": "Ania man a bileg nga iggemyo, a mainaig kadagiti amin nga immawat iti dispensasion iti ania man a kanito manipud iti rugi ti panagparsua;"
                },
                {
                    "number": 32,
                    "text": "Ta pudno kunak kadakayo, dagiti tulbek ti dispensasion, nga inawatyo, naggapu kadagiti amma, ken kamaudiananna, naited kadakayo manipud iti langit."
                },
                {
                    "number": 33,
                    "text": "Pudno kunak kadakayo, adtoy anian a kinaindaklan ti naituding kadakayo. Dalusanyo ti puspusoyo ken dagiti pagan-anayyo, no saan madawat kadagiti imayo ti dara daytoy a kaputotan."
                },
                {
                    "number": 34,
                    "text": "Agtalinaedkayo a napudno agingga nga umayak, ta umayak a di agtantan; ket adda kaniak ti gunggonak a panggunggonak iti tunggal tao a maibatayto iti aramidna. Siak ti Alpha ken Omega. Amen."
                }
            ]
        },
        "/study/scriptures/dc-testament/dc/113": {
            "uri": "/study/scriptures/dc-testament/dc/113",
            "title": "Doktrina ken Katulagan 113",
            "data_type": "chapter",
            "chapter_name": "Benneg 113",
            "chapter_summary": [
                "1–6, Maibatad ti Puon ni Jesse, ti panaplit nga agtaud sadiay, ken ti ramut ni Jesse; 7–10, Adda karbengan dagiti nawarawara a nabati ti Zion iti kinasaserdote ket naawaganda nga agsubli iti Apo."
            ],
            "verses": [
                {
                    "number": 1,
                    "text": "Asino ti Puon ni Jesse a naagapad iti umuna, maikadua, maikatlo, maikapat, ken maikalima a bersikulo ti maikasangapulo-ket-maysa a kapitulo ti Isaias?"
                },
                {
                    "number": 2,
                    "text": "Pudno kastoy ti kinuna ti Apo: Isu ni Cristo."
                },
                {
                    "number": 3,
                    "text": "Ania ti saringit a naagapad iti umuna a bersikulo ti maikasangapulo-ket-maysa a kapitulo ti Isaias, nga agtaud iti Puon ni Jesse?"
                },
                {
                    "number": 4,
                    "text": "Adtoy, kastoy ti kinuna ti Apo: Isu ti katulongan kadagiti ima ni Cristo, a maibilang pay laeng iti an-annabo ni Jesse kasta met ken ni Ephraim, wenno iti balay ni Jose, a nakaisaadan ti bileg."
                },
                {
                    "number": 5,
                    "text": "Ania ti ramut ni Jesse a naagapad iti maikasangapulo a bersikulo iti maikasangapulo-ket-maysa a kapitulo?"
                },
                {
                    "number": 6,
                    "text": "Adtoy, kastoy ti kinuna ti Apo, isu ti an-annabo ni Jesse, kasta met ken ni Jose, a pudpudno a pakaipaayan ti kinasaserdote, ken dagiti tulbek ti pagarian, a para wagayway, ken para iti pannakaummong dagiti taok kadagiti maudi nga aldaw."
                },
                {
                    "number": 7,
                    "text": "Dagiti saludsod ni Elias Higbee: Ania ti kayat a sawen ti bilin iti Isaias, maika-52 a kapitulo, umuna a bersikulo, a nagkuna: Aramatem ti pigsam, O Zion—ken ania a tattao ti itudtudo ni Isaias?"
                },
                {
                    "number": 8,
                    "text": "Itudtudona dagiti nasken a tudingan ti Dios kadagiti maudi nga aldaw, nga agiggemto iti bileg ti kinasaserdote a mangbangon manen iti Zion, ken ti pannakasubbot ti Israel; ket ti panangaramatna iti pigsana isu ti panangaramatna iti turay ti kinasaserdote, nga isu, ti Zion, addaan iti karbengan babaen ti kapuonan; kasta met nga agsubli iti dayta bileg a napukawna."
                },
                {
                    "number": 9,
                    "text": "Ania ti panagawattayo iti pannakawayawaya ti Zion iti bagina manipud kadagiti pungo ti tengngedna; maika-2 a bersikulo?"
                },
                {
                    "number": 10,
                    "text": "Maawatantayo a maipaganetget ti panagsubli dagiti nawarawara a nabati iti Apo manipud iti nakadalupuanda; a no aramidenda, kari ti Apo nga agsaonto kadakuada, wenno ikkanna ida iti paltiing. Kitaen dagiti maika-6, -7, ken -8 a bersikulo. Dagiti pungo iti tengngedna ti lunod ti Dios kenkuana, wenno kadagiti nabati ti Israel iti nawarawara a kasasaad dagiti Gentil."
                }
            ]
        },
        "/study/scriptures/dc-testament/dc/114": {
            "uri": "/study/scriptures/dc-testament/dc/114",
            "title": "Doktrina ken Katulagan 114",
            "data_type": "chapter",
            "chapter_name": "Benneg 114",
            "chapter_summary": [
                "1–2, Maited kadagiti sabali dagiti pagakeman iti Simbaan nga iggem dagiti saan a napudno."
            ],
            "verses": [
                {
                    "number": 1,
                    "text": "Pudno kastoy ti kinuna ti Apo: Nainsiriban iti katulongak a ni David W. Patten, nga urnosenna amin ti pakaseknanna iti kasapaan a maaramidna, ket aramidenna ti rumbeng kadagiti tagilakona, tapno makapagmision kaniak iti sumaruno a panagtutubo, a kadua dagiti sabsabali, uray sangapulo-ket-dua a pakaibilanganna, a mangipaneknek iti naganko ken mangiburay iti naimbag a damag iti intero a lubong."
                },
                {
                    "number": 2,
                    "text": "Ta pudno kastoy ti kinuna ti Apo, nga agingga nga adda kadakayo dagiti mangilibak iti naganko, adda sabali a maimulanto a kasukatda ket awatenda ti pagobispuanda. Amen."
                }
            ]
        },
        "/study/scriptures/dc-testament/dc/115": {
            "uri": "/study/scriptures/dc-testament/dc/115",
            "title": "Doktrina ken Katulagan 115",
            "data_type": "chapter",
            "chapter_name": "Benneg 115",
            "chapter_summary": [
                "1–4, Naganan ti Apo ti simbaanna iti Ti Simbaan ni Jesucristo dagiti Santo iti Ud-udina nga Aldaw; 5–6, Ti Zion ken dagiti istakana ti lugar a salakan ken kamang dagiti Santo; 7–16, Mabilin dagiti Santo a mangbangon iti balay ti Apo iti Far West; 17–19, Iggem ni Joseph Smith dagiti tulbek ti pagarian ti Dios iti daga."
            ],
            "verses": [
                {
                    "number": 1,
                    "text": "Pudno kastoy ti kuna ti Apo kenka, katulongak a Joseph Smith, Jun., ken kasta met iti katulongak a ni Sidney Rigdon, ken kasta met iti katulongak a ni Hyrum Smith, ken dagiti mamagbagayo a natudingan ken matudinganto kalpasanna;"
                },
                {
                    "number": 2,
                    "text": "Ken kasta met kenka, katulongak nga Edward Partridge, ken dagiti mamagbaga;"
                },
                {
                    "number": 3,
                    "text": "Ken kasta met kadagiti napudno a katulongak nga adda iti nangato a konseho ti simbaanko iti Zion, ta kastoyto ti pannakaawagda, ken kadagiti amin nga elder ken tattao ti kuak a Simbaan ni Jesucristo dagiti Santo iti Ud-udina nga Aldaw, a nagsaknap iti sangalubongan;"
                },
                {
                    "number": 4,
                    "text": "Ta kastoyto ti pannakaawag ti simbaanko kadagiti ud-udina nga aldaw, nga isu Ti Simbaan ni Jesucristo dagiti Santo iti Ud-udina nga Aldaw."
                },
                {
                    "number": 5,
                    "text": "Pudno kunak kadakayo amin: Tumakderkayo ket agrimatkayo, tapno ti silawyo agbalin a wagayway kadagiti pagilian;"
                },
                {
                    "number": 6,
                    "text": "Ken tapno ti panaguummong a sangsangkamaysa iti daga ti Zion, ken kadagiti istakana, agbalin a salakan, ken pagkamangan no agbagyo, ken no maibukbok ti pungtot nga awan lalaokna iti intero a daga."
                },
                {
                    "number": 7,
                    "text": "Agbalin koma ti siudad, ti Far West, a nasantuan ken maikkan-pateg kaniak; ket maawaganto iti kasantuan, ta nasantuan ti daga a pagtaktakderanyo."
                },
                {
                    "number": 8,
                    "text": "Ngarud, bilinenkayo a mangbangon iti balay a para kaniak, a paguummongan a sangsangkamaysa dagiti santok tapno agdaydayawda kaniak."
                },
                {
                    "number": 9,
                    "text": "Ket adda koma pangirugian iti daytoy nga aramid, ken pamuon, ken panangisagana a trabaho, iti sumuno a kalgaw;"
                },
                {
                    "number": 10,
                    "text": "Ket marugian koma iti maikapat nga aldaw ti sumuno a Hulio; ket manipud iti dayta nga aldaw a pagtrabahuen koma a sireregta dagiti taok a mangbangon iti balay a mainagan kaniak;"
                },
                {
                    "number": 11,
                    "text": "Ket baliwandanto koma manen ti mangikabil iti pamuon ti balayko kalpasan ti makatawen manipud ita nga aldaw."
                },
                {
                    "number": 12,
                    "text": "Isu nga agtrabahoda koma a sireregta manipud iti dayta nga aldaw agingga a malpas, manipud iti panulina agingga iti tuktokna, agingga nga awanen ti nabati a di pay nalpas."
                },
                {
                    "number": 13,
                    "text": "Pudno kunak kadakayo, saan koman nga umutang ni katulongak a Joseph, wenno ni katulongak a Sidney, wenno ni katulongak a Hyrum, para iti pannakabangon ti balay a mainagan kaniak;"
                },
                {
                    "number": 14,
                    "text": "Ngem mabangon koma ti balay a mainagan kaniak a maibatay iti pagtuladan nga ipakitakto kadakuada."
                },
                {
                    "number": 15,
                    "text": "Ket no bangonen dagiti taok a saan a maibatay iti pagtuladan nga ipakitakto iti panguluenda, diakto awaten manipud kadakuada."
                },
                {
                    "number": 16,
                    "text": "Ngem no bangonen dagiti taok a maibatay iti pagtuladan nga ipakitakto iti panguluenda, a ni katulongak a Joseph ken dagiti mamalbalakadna, awatekto manipud kadagiti ima dagiti taok."
                },
                {
                    "number": 17,
                    "text": "Ket manen, pudno kunak kadakayo, pagayatak a maidaras ti pannakabangon ti siudad ti Far West babaen ti panaguummong dagiti santok;"
                },
                {
                    "number": 18,
                    "text": "Ken kasta met a nasken nga adda maituding a luglugar para kadagiti istaka iti luglugar iti aglawlaw, a maipakitanto iti katulongak a ni Joseph, manen ken manen."
                },
                {
                    "number": 19,
                    "text": "Ta adtoy, addaakto kenkuana, ket pasantuekto iti imatang dagiti tao; ta isu ti nangyawatak kadagiti tulbek daytoy a pagarian ken panagserbi. Pudno a kasta. Amen."
                }
            ]
        },
        "/study/scriptures/dc-testament/dc/116": {
            "uri": "/study/scriptures/dc-testament/dc/116",
            "title": "Doktrina ken Katulagan 116",
            "data_type": "chapter",
            "chapter_name": "Benneg 116",
            "verses": [
                {
                    "number": 1,
                    "text": "Ninaganan ti Apo iti Adan-ondi-Ahman ti Spring Hill, gapu ta, kinunana, isu ti lugar a pangsarungkaranto ni Adan kadagiti taona, wenno pagtugawanto ti Sibibiag iti Agnanayon, kas kinuna ni Daniel a propeta."
                }
            ]
        },
        "/study/scriptures/dc-testament/dc/117": {
            "uri": "/study/scriptures/dc-testament/dc/117",
            "title": "Doktrina ken Katulagan 117",
            "data_type": "chapter",
            "chapter_name": "Benneg 117",
            "chapter_summary": [
                "1–9, Nasken a saan nga aguman dagiti katulongan ti Apo dagiti naindagaan a banag, ta “ania ti sanikua iti Apo?”; 10–16, Nasken a lipatenda ti kinabassit ti kararua, ket sagradonto iti Apo dagiti sakripisioda."
            ],
            "verses": [
                {
                    "number": 1,
                    "text": "Pudno kastoy ti kinuna ti Apo iti katulongak a ni William Marks, ken kasta met iti katulongak a ni Newel K. Whitney, asikasuenda koma a dagus ti pamastrekanda ket agdaliasatda manipud iti daga ti Kirtland, sakbay a siak, ti Apo, pagtinnagek manen ti niebe iti daga."
                },
                {
                    "number": 2,
                    "text": "Agriingda koma, ken bumangonda, ket umayda, ken saanda nga agbati, ta siak, ti Apo, ibilinko."
                },
                {
                    "number": 3,
                    "text": "Ngarud, saan a nasayaat para kadakuada no agbatida."
                },
                {
                    "number": 4,
                    "text": "Ibabawida koma amin dagiti basolda, ken amin dagiti inaagum a tarigagayda, iti imatangko, kinuna ti Apo; ta ania ti sanikua kaniak? kinuna ti Apo."
                },
                {
                    "number": 5,
                    "text": "Maibayad koma kadagiti utang dagiti sanikua iti Kirtland, kinuna ti Apo. Mapalusotda koma, kinuna ti Apo, ket ania man ti mabati, agbatida koma kadagiti imayo, kinuna ti Apo."
                },
                {
                    "number": 6,
                    "text": "Ta awan kadi dagiti tumatayabko iti langit, ken kasta met ti ikan iti baybay, ken dagiti ayup iti kabambantayan? Diak kadi inaramid ti daga? Diak kadi iggem ti gasat amin dagiti buyot kadagiti pagilian iti daga?"
                },
                {
                    "number": 7,
                    "text": "Ngarud, diakto kadi pagrusingen ken pagbukaren dagiti naiputputong a lugar, ket agbalinda a pakairanudan? kinuna ti Apo."
                },
                {
                    "number": 8,
                    "text": "Awan kadi ti umdas a lugar iti kabambantayan ti Adan-ondi-Ahman, ken kadagiti kapatagan ti Olaha Shinehah, wenno iti daga a nagyanan ni Adan, tapno nasken pay nga agumanyo dayta sangsangkatedted, ket baybay-anyo dagiti napatpateg a banag?"
                },
                {
                    "number": 9,
                    "text": "Ngarud, umaykayo ditoy daga dagiti taok, nga isu ti Zion."
                },
                {
                    "number": 10,
                    "text": "Agbalin koma a napudno ni katulongak a William Marks kadagiti sumagmamano a banag, ket agbalinto nga agturay kadagiti adu. Isu koma ti mangimaton kadagiti taok iti siudad ti Far West, ket mabendisionan koma iti bendision dagiti taok."
                },
                {
                    "number": 11,
                    "text": "Ibain koma ni katulongak a Newel K. Whitney ti bunggoy a Nicolaita ken amin dagiti nalimed a panagkikinnunsaboda, ken ti kabassit ti riknana kaniak, kinuna ti Apo, ket umay iti daga ni Adan-ondi-Ahman, ket agbalin nga obispo dagiti taok, kinuna ti Apo, saan nga iti nagan ngem iti aramid, kinuna ti Apo."
                },
                {
                    "number": 12,
                    "text": "Ket manen, kunak kadakayo, malagipko ni katulongak nga Oliver Granger; adtoy, pudno kunak kenkuana nga addanto sagrado a pakalaglagipan iti naganna kadagiti sumarsaruno a kaputotan, iti agnanayon nga awan inggana, kinuna ti Apo."
                },
                {
                    "number": 13,
                    "text": "Ngarud, irupirna koma a sipapasnek ti pannakasubbot ti Umuna a Panguluen ti Simbaanko, kinuna ti Apo; ket no madaleb bumangonto manen, ta nasagsagradonto kaniak ti sakripisiona ngem ti matgedanna, kinuna ti Apo."
                },
                {
                    "number": 14,
                    "text": "Ngarud, darasenna koma ti umay ditoy, iti daga ti Zion; ket iti umno a panawen agbalinto nga agtagtagilako iti naganko, kinuna ti Apo, para iti pagimbagan dagiti taok."
                },
                {
                    "number": 15,
                    "text": "Ngarud awan koma ti tao a mangallilaw iti katulongak a ni Oliver Granger, ngem maipaay koma ti bendision dagiti taok kenkuana iti agnanayon nga awan inggana."
                },
                {
                    "number": 16,
                    "text": "Ket manen, pudno kunak kadakayo, laglagipen koma amin dagiti katulongak iti daga ti Kirtland ti Apo a Diosda, ken kasta met ti balayko, tapno maaywanan ken mataginayon a nasantuan, ken mangparmek kadagiti agsuksukat iti kuarta iti naituding a panawenko, kinuna ti Apo. Pudno a kasta. Amen."
                }
            ]
        },
        "/study/scriptures/dc-testament/dc/118": {
            "uri": "/study/scriptures/dc-testament/dc/118",
            "title": "Doktrina ken Katulagan 118",
            "data_type": "chapter",
            "chapter_name": "Benneg 118",
            "chapter_summary": [
                "1–3, Itden ti Apo ti kasapulan dagiti Sangapulo-ket-dua; 4–6, Malugaran amin dagiti bakante iti Sangapulo-ket-dua."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo: Maangay koma a dagus ti taripnong; mabukel koma ti Sangapulo-ket-dua; ken adda koma tattao a maituding a mangsukat kadagiti nagbasol."
                },
                {
                    "number": 2,
                    "text": "Agtalinaed koma ni katulongak a Thomas iti maysa a panawen iti daga ti Zion, a mangipablaak iti balikasko."
                },
                {
                    "number": 3,
                    "text": "Ituloy koma dagiti nabati ti mangasaba manipud iti dayta nga oras, ket no aramidenda daytoy iti amin a kinapakumbaba ti puso, kinaemma ken kinapakumbaba, ken naunday a panagitured, siak, ti Apo, agkariak kadakuada nga itdekto ti kasapulan dagiti kaamaanda; ket maluktanto ti nasamay a ridaw kadakuada, manipud ita."
                },
                {
                    "number": 4,
                    "text": "Ket pumanawda koma iti sumuno a panagtutubo a mangballasiw kadagiti nalawa a dandanum, ket iwaragawagda sadiay ti ebangheliok, ti pakabuklanna, ket paneknekanda ti naganko."
                },
                {
                    "number": 5,
                    "text": "Pumanaw koma dagiti santo iti siudad ti Far West, iti maika-duapulo-ket-innem nga aldaw ti sumuno nga Abril, iti lugar a pakaipatakderan ti balayko, kinuna ti Apo."
                },
                {
                    "number": 6,
                    "text": "Matudingan koma ni katulongak a John Taylor, ken kasta met ni katulongak a John E. Page, ken kasta met ni katulongak a Wilford Woodruff, ken kasta met ni katulongak a Willard Richards, a mangpunno kadagiti lugar dagiti nagbasol, ket maipakaammo ti pannakatudingda."
                }
            ]
        },
        "/study/scriptures/dc-testament/dc/119": {
            "uri": "/study/scriptures/dc-testament/dc/119",
            "title": "Doktrina ken Katulagan 119",
            "data_type": "chapter",
            "chapter_name": "Benneg 119",
            "chapter_summary": [
                "1–5, Nasken a bayadan dagiti Santo dagiti sobra a sanikuada sada ited, a kas apagkapullo, ti apagkapullo ti matgedanda iti tinawen; 6–7, Dayta a panangiturong ti mangpasantonto iti daga ti Zion."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo, kasapulan kaniak a mayawat amin a sobra a sanikua iti obispo ti simbaanko iti Zion."
                },
                {
                    "number": 2,
                    "text": "Para iti pannakabangon ti balayko, ken para iti pannakaipasdek ti pamuon ti Zion ken para iti kinasaserdote, ken para kadagiti utang ti Panguluen ti Simbaanko."
                },
                {
                    "number": 3,
                    "text": "Ket daytoyto ti pangrugian ti pannangted dagiti taok iti apagkapullo."
                },
                {
                    "number": 4,
                    "text": "Ket kalpasan dayta, amin dagiti nangted iti apagkapullo agbayaddanto iti apagkapullo ti amin a matgedanda iti tinawen; ket daytoyton ti masurot a paglintegan iti agnanayon, para iti nasantuan a kinasaserdotek, kinuna ti Apo."
                },
                {
                    "number": 5,
                    "text": "Pudno kunak kadakayo, mapasamakto a mangtedto iti apagkapullo iti sobra ti sanikuada amin dagiti naummong iti daga ti Zion, ket surotendanto daytoy a paglintegan, wenno saandanto a maikari a makitipon kadakayo."
                },
                {
                    "number": 6,
                    "text": "Ket kunak kadakayo, no saan a tungpalen dagiti taok daytoy a paglintegan, a mangpasanto iti daytoy, ken mapasanto kaniak ti daga ti Zion babaen daytoy a paglintegan, tapno dagiti alagadek ken pangngeddengko mataginayonto, tapno mapagbalin a kasantuan, adtoy, pudno kunak kadakayo, saanto a daga ti Zion kadakayo."
                },
                {
                    "number": 7,
                    "text": "Ket daytoyto ti pagarigan amin dagiti istaka ti Zion. Pudno a kasta. Amen."
                }
            ]
        },
        "/study/scriptures/dc-testament/dc/120": {
            "uri": "/study/scriptures/dc-testament/dc/120",
            "title": "Doktrina ken Katulagan 120",
            "data_type": "chapter",
            "chapter_name": "Benneg 120",
            "verses": [
                {
                    "number": 1,
                    "text": "Pudno, kastoy ti kinuna ti Apo, panawenen, nga ilako ti konseho dagitoy, a buklen ti Umuna a Panguluen ti Simbaanko, ken ti obispo ken ti konsehona, ken babaen ti nangato a konsehok; ken ti bukodko a timek kadakuada, kinuna ti Apo. Pudno a kasta. Amen."
                }
            ]
        },
        "/study/scriptures/dc-testament/dc/121": {
            "uri": "/study/scriptures/dc-testament/dc/121",
            "title": "Doktrina ken Katulagan 121",
            "data_type": "chapter",
            "chapter_name": "Benneg 121",
            "chapter_summary": [
                "1–6, Agpakaasi ti Propeta iti Apo para kadagiti agsagsagaba a Santo; 7–10, Agsao ti Apo kenkuana maipanggep iti kappia; 11–17, Mailunod dagiti amin a mangidatag iti ulbod a dawat ti basol a maibusor kadagiti tao ti Apo; 18–25, Awanto ti karbenganda iti kinasaserdote ket mailunoddanto; 26–32, Maikari ti nadayag a paltiing kadagiti makaandur a sititibker; 33–40, Apay nga adu ti maawagan ngem bassit ti mapili; 41–46, Nasken a maaramat laeng ti kinasaserdote iti kinalinteg."
            ],
            "verses": [
                {
                    "number": 1,
                    "text": "O Dios, sadino ti yanmo? Ken sadino ti dana nga agturong iti lugar a paglemlemmengam?"
                },
                {
                    "number": 2,
                    "text": "Kasano pay ti kaatiddog ti panagtalinaed ti imam, ken ti matam, wen ti natarnaw a matam, a makaimatang manipud iti awan inggana a langit iti dakes nga ar-aramiden dagiti taom ken dagiti katulongam, ken makadanon kadi kadagiti lapayagmo ti ararawda?"
                },
                {
                    "number": 3,
                    "text": "Wen, O Apo, kasano pay ti kaatiddog ti panangipalubosmo kadagitoy dakes nga aramid ken saan a nainkalintegan a panangilupitlupit, sakbay a lumukneng ti pusom kadakuada, ken matignay ti kaunggam a mangngaasi kadakuada?"
                },
                {
                    "number": 4,
                    "text": "O Apo Dios a Nailangitan, a nangaramid iti langit, daga, ken baybay, ken amin a banag nga adda kadakuada, ken mangtimtimon ken mangdusa iti sairo, ken ti sipnget ken narabian a panangituray ni Sheol—itanggayam ti imam; dumuyok koma ti matam; maikkat koma ti danam; maikkat koman ti abbong ti lugar a paglemlemmengam; makaallingag koma ti lapayagmo; lumukneng koma ti pusom, ken matignay koma ti kaunggam iti panangngaasi kadakami."
                },
                {
                    "number": 5,
                    "text": "Maaronan koma ti pungtotmo kadagiti kabusormi; ket, iti pungtot ti pusom, balsennakami koma ti espadam kadagiti biddutmi."
                },
                {
                    "number": 6,
                    "text": "Laglagipem dagiti agsagsagaba a santom, O Diosmi; ket agrag-onto dagiti katulongam iti naganmo iti agnanayon."
                },
                {
                    "number": 7,
                    "text": "Anakko, pagtalnaem ti kararuam; saan nga agbayag ti rigatmo ken dagiti sagabaem;"
                },
                {
                    "number": 8,
                    "text": "Ket kalpasanna, no agituredka, itan-oknakanto ti Dios iti ngato; agballigikanto kadagiti amin a kabusormo."
                },
                {
                    "number": 9,
                    "text": "Agtakderto dagiti gayyemmo iti sibaymo, ket idaydayawdakanto manen babaen kadagiti nabara a puso ken mannakigayyem a dakulap."
                },
                {
                    "number": 10,
                    "text": "Saanka pay a kas ken ni Job; didaka pay supsupringen dagiti gayyemmo, wenno pinabasol, a kas iti inaramidda ken ni Job."
                },
                {
                    "number": 11,
                    "text": "Ket isuda a mangibaga a nagbasolka, maburakto ti namnamada, ket marunawto ti inanamada a kas iti pannakarunaw ti tinukel ti niebe iti dumardarang a raya ti tumangtangkayag nga init."
                },
                {
                    "number": 12,
                    "text": "Ket kasta met nga insagana ti Dios ti imana ken pagmarka a pangbaliw iti oras ken panawen, ken mangbulsek iti panunotda, tapno saanda a maawatan dagiti nakaskasdaaw nga aramidna; tapno pennekenna met ida ket alaenna ida iti bukodda a pamallikog;"
                },
                {
                    "number": 13,
                    "text": "Kasta met a gapu iti pannakadadael ti puspusoda, ken dagiti banag a situtulokda nga idanon kadagiti sabali, ken pagaayatda ti mamagsagaba kadagiti sabali, agballatekto kadakuada a di mainsasaan;"
                },
                {
                    "number": 14,
                    "text": "Tapno maupayda met, ket maguped ti namnamada;"
                },
                {
                    "number": 15,
                    "text": "Ket saan unay nga adu a tawen kalpasanna, a masagadda manipud iti langit a kaduada dagiti an-annaboda, kinuna ti Dios, tapno awan kadakuada ti mabati nga agtakder iti pader."
                },
                {
                    "number": 16,
                    "text": "Mailunod dagiti mangkugtar kadagiti tinudingak, kinuna ti Apo, ken mangibaga a nagbasolda uray no dida met nagbasol kaniak, kinuna ti Apo, ngem nangaramid kadagiti makatukad kadagiti matak, ken imbilinko kadakuada."
                },
                {
                    "number": 17,
                    "text": "Ngem dagiti mangibaga iti panagbasol aramidenda gapu ta isuda dagiti adipen ti basol, ken isuda a mismo ti annak ti kinasubeg."
                },
                {
                    "number": 18,
                    "text": "Ket dagiti agsapata iti saan a pudno a maibusor kadagiti katulongak, tapno maiturongda iti pagbaludan ken patay—"
                },
                {
                    "number": 19,
                    "text": "Ay-ay pay dagitoy; gapu ta nagbasolda kadagiti babassitko madusadanto kadagiti ordinansa ti balayko."
                },
                {
                    "number": 20,
                    "text": "Saanto a mapno ti bay-onda, mapukawto dagiti balay ken sarusarda, ket isuda a mismo ti inallilaw dagiti nangpatpatiray-ok kadakuada."
                },
                {
                    "number": 21,
                    "text": "Awanto ti karbenganda iti kinasaserdote, wenno dagiti an-annaboda a sumarsaruno kadakuada iti tunggal kaputotan."
                },
                {
                    "number": 22,
                    "text": "Naim-imbag pay koma a naibitin ti alsong iti tengngedda, ket nailemmesda iti tukot ti baybay."
                },
                {
                    "number": 23,
                    "text": "Ay-ay pay dagiti nangparparigat kadagiti taok, ken nangpapanaw, ken nangpapatay, ken nangipaneknek iti maibusor kadakuada, kinuna ti Apo ti Pangen; ti kaputotan dagiti karasaen saandanto a makalibas iti lunod ti impierno."
                },
                {
                    "number": 24,
                    "text": "Adtoy, makita ken ammo dagiti matak dagiti amin nga aramidda, ket adda insaganak a madagdagus a panangukom iti naituding a panawen, para kadakuada amin;"
                },
                {
                    "number": 25,
                    "text": "Ta adda panawen a naituding iti tunggal tao, a maibatay kadagiti aramidnanto."
                },
                {
                    "number": 26,
                    "text": "Itdento ti Dios kadakayo iti pannakaammo babaen iti Nasantuan nga Espirituna, wen, babaen ti di mailadawan a sagut ti Nasantuan nga Espiritu, a saan pay a naipalgak manipud iti punganay ti lubong agingga ita."
                },
                {
                    "number": 27,
                    "text": "Nga tinagtagiuray dagiti nagkauna nga ammatayo a sigagagar a maipalgak kadagiti maudi a panawen, a naiturong ti panunotda kadagiti anghel, a naisagana iti pakabuklan ti dayagda;"
                },
                {
                    "number": 28,
                    "text": "Iti panawen nga umay nga awan ti makatubeng, addanto man maymaysa a Dios wenno adu a dios, maipakitadanto."
                },
                {
                    "number": 29,
                    "text": "Amin a trono ken pagturayan, masakupan ken bileg, maipalgakto ken maisaadto kadagiti amin a nakaibtur a simamaingel iti ebanghelio ni Jesucristo."
                },
                {
                    "number": 30,
                    "text": "Ken kasta met, no adda naikabil a pagbedngan ti langit wenno ti baybay, wenno iti namaga a daga, wenno iti init, bulan, wenno bitbituen—"
                },
                {
                    "number": 31,
                    "text": "Amin dagiti panawen ti panagpuligosda, amin dagiti naituding nga aldaw, bulan, ken tawen, ken amin dagiti aldaw kadagiti aldawda, bulan, ken tawen, ken amin dagiti dayagda, paglintegan, ken naituding a panawen, maipalgakto kadagiti aldaw ti dispensasion ti pannakatungpal dagiti panawen—"
                },
                {
                    "number": 32,
                    "text": "Maibatay iti dayta naordenan iti imatang ti Konseho ti Agnanayon a Dios dagiti amin a dios sakbay ti pannakabukel daytoy a lubong, a nasken a maisagana iti pannakaileppas ken pannakaigibusna, inton tunggal tao sumrekton iti agnanayon a kaaddana ken iti di matay a panaginana."
                },
                {
                    "number": 33,
                    "text": "Kasano ti kapaut ti panagtalinaed a narugit ti agay-ayus a danum? Anianto a bileg ti agtalinaed iti langit? A kas iti panangitag-ay ti tao iti nakapsut nga imana a mamagsardeng iti naikudi a pagturongan ti karayan ti Missouri, wenno mamagsubli iti agus, a kas iti panangtubeng iti Nailangitan a mangibukbok iti pannakaammo manipud iti langit kadagiti ulo dagiti Santo iti Ud-udina nga Aldaw."
                },
                {
                    "number": 34,
                    "text": "Adtoy, adu ti naawagan, ngem manmano ti napili. Ket apay a saanda a napili?"
                },
                {
                    "number": 35,
                    "text": "Gapu ta nalabes ti pannakaituon ti puspusoda kadagiti banag iti daytoy a lubong, ken tarigagayanda dagiti pakaidayawan ti tattao, isu a dida maadal daytoy maysa nga adalen—"
                },
                {
                    "number": 36,
                    "text": "A dagiti kalintegan iti kinasaserdote saan a mabalin nga isina kadagiti bileg ti langit, ken dagiti bileg ti langit saan a matengngel wenno maiggaman no saan laeng a kadagiti pagbatayan ti kinalinteg."
                },
                {
                    "number": 37,
                    "text": "Tapno maitalekda kadatayo, pudno; ngem no ikagumaantayo nga ilimed dagiti basoltayo, wenno pagustuan ti dayawtayo, ti awan kaes-eskanna nga arapaap, wenno mangtimbeng wenno mangituray wenno mangpilit kadagiti kararua dagiti annak ti tattao, iti ania man a kadagsen ti kinikillo nga aramid, adtoy, adaywan ida ti langit; maldaangan ti Espiritu ti Apo; ket no naibabawin, Amen iti kinasaserdote wenno ti panangituray dayta a tao."
                },
                {
                    "number": 38,
                    "text": "Adtoy, ammona a nagbiddut, nabati kenkuana, a mangkugtar kadagiti duyok, a mangidadanes kadagiti santo, ken mangsaranget iti Dios."
                },
                {
                    "number": 39,
                    "text": "Naadaltayo babaen ti naliday a padas nga ugali ken aramid ti dandani amin a tao, apaman a maaddaanda iti bassit a turay, kas panangipagarupda, agaramidda a dagus iti saan a nalinteg a panangituray."
                },
                {
                    "number": 40,
                    "text": "Isu nga adu ti maawagan, ngem manmano ti napili."
                },
                {
                    "number": 41,
                    "text": "Awan ti bileg wenno pangaring ti mabalin wenno masapul a mapagtalinaed babaen ti kinasaserdote, babaen laeng ti panangguyugoy, babaen ti naunday a panagitured, babaen ti kinaanus ken kinaemma, ken babaen ti di aginkukuna nga ayat;"
                },
                {
                    "number": 42,
                    "text": "Babaen ti kinamanangngaasi, ken natarnaw a pannakaammo, a mangpadakkel iti kararua nga awanan iti panaginkukuna, ken awanan iti kinasikap—"
                },
                {
                    "number": 43,
                    "text": "Panangatur a silalawag iti maitutop a panawen, no matignay iti Espiritu Santo; sa kalpasanna mangipakita iti nalablabon a panagayatna iti inaturna, no saan agbalinka a kabusorna;"
                },
                {
                    "number": 44,
                    "text": "Tapno maammuanna a nabilbileg ti kinapudnom ngem iti kurdon ni patay."
                },
                {
                    "number": 45,
                    "text": "Mapno koma met ti lalaemmo iti kinamanangngaasi kadagiti amin a tao, ken kadagiti kapammatian, ket taraonan koma ti saguday ti pampanunotmo nga awan ressatna; sa kalpasanna mapapigsa ti panagtalekmo iti imatang ti Dios; ken mailimog koma iti kararuam ti doktrina ti kinasaserdote a kas iti linnaaw nga aggapu iti langit."
                },
                {
                    "number": 46,
                    "text": "Ti koma Espiritu Santo ti kanayon a kaduam, ket ti setrom isu ti setro ti di agbalbaliw a kinalinteg ken kinapudno; ket ti panangituraymo isu ti agnanayon a panangituray, ket agburayok koma kenka ti awan pammilit a wagas iti agnanayon nga awan inggana."
                }
            ]
        },
        "/study/scriptures/dc-testament/dc/122": {
            "uri": "/study/scriptures/dc-testament/dc/122",
            "title": "Doktrina ken Katulagan 122",
            "data_type": "chapter",
            "chapter_name": "Benneg 122",
            "chapter_summary": [
                "1–4, Pagdidinnamaganto iti intero a daga ti nagan ni Joseph Smith; 5–7, Mangted amin dagiti nagpeggadan ken panagtutuokna iti padas ket agpaay iti pagsayaatanna; 8–9, Bimmaba kadakuada amin ti Anak ti Tao."
            ],
            "verses": [
                {
                    "number": 1,
                    "text": "Pagdidinnamaganto iti intero a daga ti naganmo, ket umsiendakanto dagiti maag, ket makaungetto kenka ti impierno;"
                },
                {
                    "number": 2,
                    "text": "Bayat ti idadawat dagiti natarnaw ti panagpuspusona, ken dagiti masirib, ken dagiti natakneng, ken dagiti nadayaw, iti pammagbaga, ken panangituray, ken bendision a masansan iti imam."
                },
                {
                    "number": 3,
                    "text": "Ket saanto iti kaano man nga agtallikud kenka dagiti taom babaen ti pammaneknek dagiti mangliliput."
                },
                {
                    "number": 4,
                    "text": "Ket nupay iduronnakanto iti riribuk ti kinabilegda, ken iti rehas ken iti pader, addanto latta kenka ti dayaw; ket iti apagbiit ad-addanto a nakaam-amak ti timekmo iti imatang dagiti kabusormo ngem iti rungsot ti leon, gapu iti kinalintegmo; ket agtakderto iti sibaymo ti Dios iti agnanayon nga awan inggana."
                },
                {
                    "number": 5,
                    "text": "No natudinganka nga aglasat iti panagtutuok; no addaka iti baet ti panagrigat kadagiti ulbod a kabsatmo; no addaka iti baet ti panagrigat kadagiti mannanakaw; no addaka iti baet ti panagrigat iti daga wenno iti baybay;"
                },
                {
                    "number": 6,
                    "text": "No mapabasolka iti amin a kita ti ulbod a pammabasol; no darupendaka dagiti kabusormo; no girsagirsayendaka iti gimong ti amam ken ti inam ken dagiti kabsatmo a lallaki ken babbai; ket no babaen ti naasut nga espada girsagirsayendaka dagiti kabusormo iti sidong ti asawam, ken kadagiti annakmo, ken iti inauna nga anakmo a lalaki, nga innem a tawenna pay laeng, agbitinto iti pagan-anaymo, ket kunananto, Amak, amak, apay a dika makapagtaeng kadakami? O, amak, ania ti aramiden kenka dagiti lallaki? ket no kalpasanna maisinanto kenka babaen ti espada, ket maulodka iti pagbaludan, ket sarakusokendaka dagiti kabusormo a kas kadagiti oso a mangpanggep iti dara ti kordero;"
                },
                {
                    "number": 7,
                    "text": "Ket no maipisokkanto iti abut, wenno kadagiti ima dagiti mammapatay, ket maipataw kenka ti patay; no maipuruakka iti uneg; ket no pagaambonandaka ti um-umkis a dalluyon; no agbalin a kabusormo ti narungsot nga angin; no agdalungdong ti langit iti sipnget, ket amin a banag agkukunsabo a mangbangon iti dalanmo; ken kangrunaan ti amin, no dagiti yo ti impierno ungapendanto ti ngiwatda a mangalun-on kenka, ammuem, anakko, nga amin dagitoy a banag ipaayandaka iti padas, ket agbalindanto a pagsayaatam."
                },
                {
                    "number": 8,
                    "text": "Ti Anak ti Tao bimmaba iti babaenda amin. Nain-indaklanka kadi ngem isu?"
                },
                {
                    "number": 9,
                    "text": "Ngarud, dika bumdeng, ket agtalinaedto kenka ti kinasaserdote; ta naitudingen ti beddengda, saandanto a makalabas. Ammon dagiti aldawmo, ket mabilbilangen dagiti tawenmo; ngarud, dika agbuteng iti aramiden ti tao, ta addanto kenka ti Dios iti agnanayon nga awan inggana."
                }
            ]
        },
        "/study/scriptures/dc-testament/dc/123": {
            "uri": "/study/scriptures/dc-testament/dc/123",
            "title": "Doktrina ken Katulagan 123",
            "data_type": "chapter",
            "chapter_name": "Benneg 123",
            "chapter_summary": [
                "1–6, Nasken nga urnongen ken ipablaak dagiti Santo dagiti pakaammuan ti panagsagaba ken pannakaidadanesda; 7–10, Ti met la espiritu a nangbukel iti inuulbod a pagannurotan ti mangidaulo iti pannakaidadanes dagiti Santo; 11–17, Adu kadagiti sekta ti di pay nakaawat iti kinapudno."
            ],
            "verses": [
                {
                    "number": 1,
                    "text": "Ket manen, isingasingmi ti panangamirismo iti mainugot kadagiti amin a santo a mangurnong kadagiti amin a napagteng, ken panagsagaba ken pannakaidadanes a naaramid kadakuada dagiti tao daytoy nga Estado;"
                },
                {
                    "number": 2,
                    "text": "Ken kasta met kadagiti amin a sanikua ken dagup dagiti nadadael a sinagrapda, babaen ti pannakadangran ti dayaw ken iti bagi, kasta met dagiti pudno a sanikua;"
                },
                {
                    "number": 3,
                    "text": "Ken kasta met ti nagnagan dagiti amin a tao a nangimameg kadakuada, agingga a masarakan ken matiliwda ida."
                },
                {
                    "number": 4,
                    "text": "Ket mabalin a mabukel ti komiti a mangduktal kadagitoy a banag, ken agala iti palawag ken apidabit; ken kasta met a mangurnong kadagiti agwarwaras a pamadpadakes a pablaak;"
                },
                {
                    "number": 5,
                    "text": "Ken amin dagiti adda kadagiti magasin, ken kadagiti ensayklopedia, ken amin dagiti naipablaak a pamadpadakes a pakasaritaan, ken sinurat, nga inaramidda, ken mangiparang iti sapasap a panamagsasaip ti nasairuan a kinadakes ken kinadangkes ken makapatay a panagipatungpal a naaramid kadagitoy a tao—"
                },
                {
                    "number": 6,
                    "text": "Tapno saanmi laeng nga ipablaak iti sangalubongan, ngem idatagmi pay ida kadagiti pangulo ti gobierno iti kinangisit ken kinaayup ti aramidda, kas kakaisunan a pangikamangtayo iti Nailangitan nga Ama, sakbay a naan-anay ken awanen ti pagkurangan ti pannakatuntontayo iti dayta kari a panangawag kenkuana iti lugar a paglemlemmenganna; ken tapno awan ti pakapakawanan ti sangabukel a pagilian sakbay nga idissona ti bileg ti naindaklan a takiagna."
                },
                {
                    "number": 7,
                    "text": "Nasken unay daytoy a pagrebbengan nga utangtayo iti Dios, kadagiti anghel, a pakaisaklangantayonto, ken iti bagbagitayo, kadagiti assawa ken annaktayo, a napagtamed a silaladingit, sileleddaang, ken panangisakit, iti babaen ti kadangkokan nga ima ti pammapatay, panangilupitlupit, ken panangirurumen, a tinarabay ken pinaregta ken intag-ay ti pangaring dayta espiritu a sibibileg a nangirematse kadagiti pagannurotan dagiti amma, a nangipatawid iti inuulbod, iti puspuso dagiti ubbing, ken nangpunno iti lubong iti pannakatikaw, ken pimmigsa a pimmigsa, ket isu itan ti kangrunaan a paratignay ti kinadakes, ket agas-asug ti intero a daga iti kinadagsen ti kinamanagbasolna."
                },
                {
                    "number": 8,
                    "text": "Isu daytoy ti landok a sangol, nalagda a pamungo; isuda ti posas, ken kawar, ken kadena, ken pammalud ti impierno."
                },
                {
                    "number": 9,
                    "text": "Ngarud nasken unay a pagrebbengan nga utangtayo, saan la a kadagiti assawa ken annaktayo, ngem kadagiti pay balo ken awanan amma, a napapatay dagiti assawa a lallaki ken amma kadagiti landok nga ima;"
                },
                {
                    "number": 10,
                    "text": "A dagiti nasipnget ken nangisit a gagem umdasen a mamagkintayeg uray pay ti mismo nga impierno, ken tumakder nga agkinkintayeg ken bumbumsag, ken mamagtigerger ken mamagkissiw kadagiti ima ti mismo a sairo."
                },
                {
                    "number": 11,
                    "text": "Ken kasta met a nasken unay a pagrebbengan nga utangtayo kadagiti amin a tumanor a kaputotan, ken kadagiti amin a natarnaw ti panagpuspusona—"
                },
                {
                    "number": 12,
                    "text": "Ta adu pay laeng iti daga kadagiti amin a sekta, partido, ken pammati, ti nabulsek kadagiti nasikap nga aramid dagiti tao, nga inyappanda a pangallilaw, ken mailiklik laeng iti kinapudno gapu ta dida ammo ti pangsapulanda—"
                },
                {
                    "number": 13,
                    "text": "Ngarud, tapno bubosen ken aramatentayo ti biagtayo a pangitunda iti lawag kadagiti amin a banag a nailemmeng iti kasipngetan, nga ammotayo no sadino; ket pudpudno a naipakitada manipud iti langit—"
                },
                {
                    "number": 14,
                    "text": "Maasikaso koma ngarud dagitoy a sigaganetget."
                },
                {
                    "number": 15,
                    "text": "Awan koma ti tao a mangibilang kadagitoy a babassit a bambanag; ta adu pay ti maidatagto iti masakbayan, a maipanggep kadagiti santo, nga agpannuray kadagitoy a banag."
                },
                {
                    "number": 16,
                    "text": "Ammoyo, kakabsat, a dakkel ti pakairanudan ti dakkel a bapor iti nakabasbassit a timon iti panawen ti bagyo, babaen ti panangtribisia iti turong ti angin ken dagiti dalluyon."
                },
                {
                    "number": 17,
                    "text": "Ngarud, patpatgen unay a kakabsat, agragsaktayo koma nga aramiden amin dagiti naipakumit iti bilegtayo; kalpasanna agtakdertayo, a sililinteg, a sinanama, a makaimatang iti panangisalakan ti Dios, nga ipalgak ti takiagna."
                }
            ]
        },
        "/study/scriptures/dc-testament/dc/124": {
            "uri": "/study/scriptures/dc-testament/dc/124",
            "title": "Doktrina ken Katulagan 124",
            "data_type": "chapter",
            "chapter_name": "Benneg 124",
            "chapter_summary": [
                "1–14, Mabilin ni Joseph Smith a mangted iti napasnek a pannakaiwaragawag ti ebanghelio iti presidente ti Estados Unidos, kadagiti gobernador, ken kadagiti agturay ti amin a pagilian; 15–21, Nabendisionan da Hyrum Smith, David W. Patten, Joseph Smith, Sr., ken dadduma pay kadagiti sibibiag ken natayen gapu iti kinamatalek ken kinaimbagda; 22–28, Mabilin dagiti Santo a mangbangon iti balay a pagraragsakan dagiti ganggannaet ken iti templo iti Nauvoo; 29–36, Nasken a maannong iti templo ti panangbuniag kadagiti natay; 37–44, Kanayon a mangbangon dagiti tao ti Apo iti templo a pakaannongan dagiti nasantuan nga ordinansa; 45–55, Mapalubosan dagiti Santo a di mangbangon iti templo iti ili ti Jackson gapu iti panangidadanes dagiti kabusor; 56–83, Maited ti panangiwanwan iti pannakabangon iti Balay ti Nauvoo; 84–96, Matudingan ni Hyrum Smith a patriarka ken mangawat kadagiti tulbek, ken mangsukat iti lugar ni Oliver Cowdery; 97–122, Mabagbagaan da William Law ken dadduma pay kadagiti aramidda; 123–145, Mainaganan dagiti sapasap ken lokal a dadaulo, a maikappeng dagiti pagrebbenganda ken nakaikappenganda a korum."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo kenka, katulongak a Joseph Smith, magustuak unay ti daton ken dagiti pammigbigmo, nga inaramidmo; ta gapu iti daytoy intag-ayka, tapno maipakitak ti pagsiribak babaen dagiti nakapsut a banag iti daga."
                },
                {
                    "number": 2,
                    "text": "Maawatko dagiti kararagmo kaniak; ket kas sungbatda kunak kenka, a matudinganka ita a dagus a mangted iti napasnek a panangiwaragawag iti ebangheliok, ken daytoy istaka nga immulak a panuli a bato ti Zion, a mapasilengto babaen ti panangpalinis a maibatay iti langa ti palasio."
                },
                {
                    "number": 3,
                    "text": "Maaramidto daytoy a waragawag kadagiti amin nga ari iti lubong, kadagiti uppat a sulina, iti madaydayaw a napili a presidente, ken iti nangato ti panagpampanunotna a gobernador iti pagilian a pagindegam, ken kadagiti amin a pagilian a naiwaraswaras iti adayo a dagdaga."
                },
                {
                    "number": 4,
                    "text": "Maisurat koma iti espiritu ti kinaemma ken babaen ti bileg ti Espiritu Santo, nga addanto kenka iti kanito a pannakaisurat daytoy;"
                },
                {
                    "number": 5,
                    "text": "Ta maitedto kenka babaen ti Espiritu Santo tapno maammuan ti pagayatak maipanggep kadagidiay nga ari ken agturay, uray pay ti mapasamakto kadakuada iti dumteng a panawen."
                },
                {
                    "number": 6,
                    "text": "Ta, adtoy, dandanin awagak ida a dumngeg iti lawag ken gloria ti Zion, ta dimtengen ti panawen a para kenkuana."
                },
                {
                    "number": 7,
                    "text": "Awagam ngarud ida, iti napigsa a waragawag, ken babaen ti pammaneknekmo, a saanka nga agbuteng kadakuada, ta kasda la ruot, ket amin a gloriada kasla sabong a marsaak iti saan a mabayag, tapno mapanawanda met nga awan pakawan—"
                },
                {
                    "number": 8,
                    "text": "Ken mabalin a sarungkarak ida iti aldaw nga isasarungkar, inton waknitak ti rupa iti inyabbongko, a mangituding iti bingay dagiti mangidadanes kadagiti managinsisingpet, nga addanto agngarngariet, no dida awaten dagiti katulongak ken ti pammaneknekko nga impalgakko kadakuada."
                },
                {
                    "number": 9,
                    "text": "Ket manen, sarungkarakto ida ken paluknengek ti puspusoda, nga adu kadakuada ti agpaay iti pagimbaganyo tapno magun-odyo ti parabur kadagiti matada, tapno masilawanda iti kinapudno, ken dagiti Gentil iti pannakaitan-ok wenno pannakaitag-ay ti Zion."
                },
                {
                    "number": 10,
                    "text": "Ta nakaparpardas ti yaay ti aldaw nga isasarungkarko, iti oras a diyo namnamaen; ket sadinonto ti pagtalgedan dagiti taok, ken pagtaklinan dagiti mabatinto?"
                },
                {
                    "number": 11,
                    "text": "Agriingkayo, O ar-ari ti daga! Umaykayo, O, umaykayo, nga imetyo dagiti balitok ken pirakyo, a pangtulong kadagiti taok, iti balay dagiti babbai nga annak ti Zion."
                },
                {
                    "number": 12,
                    "text": "Ket manen, pudno kunak kadakayo, tulongannakayo koma ni katulongak a Robert B. Thompson a mangisurat iti daytoy a waragawag, ta maay-ayoak unay kenkuana, ket nasken ngarud a kaduayo;"
                },
                {
                    "number": 13,
                    "text": "Dumngeg koma, ngarud iti patigmaanyo, ket bendisionak iti di mabilang a bendision; agtalinaed koma a natulnog ken napudno kadagiti amin a banag manipud ita, ket agbalinto a naindaklan iti imatangko;"
                },
                {
                    "number": 14,
                    "text": "Ngem laglagipenna koma a dawatekto kenkuana ti panagaywanna."
                },
                {
                    "number": 15,
                    "text": "Ket manen, pudno kunak kenka, nagasat ni katulongak a Hyrum Smith; ta siak, ti Apo, ay-ayatek gapu iti kinadalus ti panagpuspusona, ken gapu ta ipatpategna dagiti umno iti imatangko, kinuna ti Apo."
                },
                {
                    "number": 16,
                    "text": "Manen, tulongannaka koma ti katulongak a ni John C. Bennett iti aramidmo a mangipatulod iti balikasko kadagiti ari ken tattao iti daga, ken bayabayennaka, sika a katulongak a Joseph Smith, iti kanito ti rigat; ket saan a masaaw ti gunggonana no umawat iti pamagbaga."
                },
                {
                    "number": 17,
                    "text": "Ket naindaklanto gapu iti ayatna, ta agpaayto kaniak no aramidenna daytoy, kinuna ti Apo. Nakitakon dagiti aramid a naiwakasna, nga awatek no ituloyna, ket koronaakto kadagiti bendision ken naindaklan a dayag."
                },
                {
                    "number": 18,
                    "text": "Ket manen, kunak kenka a pagayatak nga ituloyto ni katulongak a Lyman Wight ti mangasaba para iti Zion, iti espiritu ti kinaemma, nga ipudnonak iti lubong; ket itayabkonto nga ipangato a kas kadagiti payak dagiti agila; ket magun-odnanto ti gloria ken dayaw para kenkuana ken para kaniak."
                },
                {
                    "number": 19,
                    "text": "Tapno inton malpasna ti aramidna awatekto a mismo, a kas iti inaramidko iti katulongak a ni David Patten, a kaduak ita iti daytoy a kanito, ken kasta met ni katulongak nga Edward Partridge, ken kasta met ti lakayen a katulongak a ni Joseph Smith, Sen., a nagtugaw iti makanawan ni Abraham, ken nabendisionan ken naespirituan, ta isu ket kukuak."
                },
                {
                    "number": 20,
                    "text": "Ket manen, pudno kunak kenka a saan a nasikap ni katulongak a George Miller; mabalin a pagtalkan gapu iti kinatulnog ti panagpuspusona; ket gapu iti ayatna iti pammaneknekko, ayatek, siak, nga Apo."
                },
                {
                    "number": 21,
                    "text": "Kunak ngarud kenka, isaadko iti ulona ti pagtakeman a pagobispuan a kas iti katulongak a ni Edward Partridge, tapno maawatna ti pannangted-pateg iti balayko, tapno makaipaay iti bendision kadagiti nakurapay kadagiti taok, kinuna ti Apo. Awan koma ti tao a mangumsi iti katulongak a ni George, ta agdaydayawto kaniak."
                },
                {
                    "number": 22,
                    "text": "Mangbangon koma ti katulongak a ni George, ken ti katulongak a ni Lyman, ken ti katulongak a ni John Snider, ken dadduma pay, iti balay a maipanagan kaniak, a kas iti maysa nga ipakitanto ni katulongak a Joseph kadakuada iti lugar nga ipakitananto met kadakuada."
                },
                {
                    "number": 23,
                    "text": "Ket balayto a pagdagusan, balay a sangbayanto dagiti ganggannaet a mabalin nga aggapu iti adayo; ngarud napintas koma a balay, a maikari nga awaten, tapno naan-anay ti pannakapaginana ti nabannog nga agbambaniaga ken natalged bayat ti panangipapusona iti balikas ti Apo; ken ti panuli a bato nga intudingko iti Zion."
                },
                {
                    "number": 24,
                    "text": "Nadalusto a pagyanan daytoy a balay no mabangon babaen iti naganko, ken no saan nga ipalubos ti gobernador a maituding iti daytoy a serken ti rugit. Nasantuanto, wenno saanto nga agindeg ti Apo a Diosyo iti daytoy."
                },
                {
                    "number": 25,
                    "text": "Ket manen, pudno kunak kadakayo, pasangbayenyo amin a santok nga aggapu iti adayo."
                },
                {
                    "number": 26,
                    "text": "Ket mangibaonkayo kadagiti napartak a mensahero, wen, dagiti napili a mensahero, ket kunayo kadakuada: Umaykayo, nga itugotyo amin a balitokyo, ken pirakyo, ken dagiti napateg a batbatoyo, ken amin dagiti antigoyo; ken amin dagiti mannakaammo iti antigo, nga umay, mabalinda ti umay, ket mangitugotda iti parua, iti saleng, ken iti aruo, ken amin dagiti napateg a kayo iti daga;"
                },
                {
                    "number": 27,
                    "text": "Ken landok, ken kubre, ken tanso, ken zinc, ken amin dagiti napateg a gamengyo iti daga; ket mangbangonkayo iti balay a mainagan kaniak, a pagyanan ti Kangatuan."
                },
                {
                    "number": 28,
                    "text": "Ta awan ti lugar a masarakan iti daga a mabalin nga umayanna ken isublina manen kadakayo ti napukawyo, wenno impanawna, a kas iti pakabuklan ti kinasaserdote."
                },
                {
                    "number": 29,
                    "text": "Ta awan ti puente a pamuniagan iti daga, tapno mabuniaganda, dagiti santok nga agpaay kadagiti natay—"
                },
                {
                    "number": 30,
                    "text": "Ta kukua ti balayko daytoy nga ordinansa, ket diak maawat, kadagiti aldaw laeng ti kinakurapayyo, a diyo pannakabangon iti balayko."
                },
                {
                    "number": 31,
                    "text": "Ngem bilinenkayo, dakayo amin a santok, a mangbangon iti balayko; ket ikkankayo iti umdas a panawen a mangbangon iti balayko; ket bayat daytoy a panawen awatekto ti panagbuniagyo."
                },
                {
                    "number": 32,
                    "text": "Ngem adtoy, iti paggibusan daytoy a panawen saankonton nga awaten ti panangbuniagyo kadagiti minatayyo; ngem no diyo maaramid daytoy agingga iti paggibusan daytoy a panawen saankayonton a maawat a kas simbaan, a kaduayo dagiti minatayyo, kinuna ti Apo a Diosyo."
                },
                {
                    "number": 33,
                    "text": "Ta pudno kunak kadakayo, a kalpasan ti kaadda ti umdas a panawenyo a mangbangon iti balayko, a pakaaramidan ti ordinansa ti panangbuniag kadagiti natay, ken narugian manipud pay idi sakbay a nabukel ti lubong, saan a maawat kaniak ti panangbuniagyo kadagiti minatayyo;"
                },
                {
                    "number": 34,
                    "text": "Ta iti daytoy ti nakayordenan dagiti tulbek ti nasantuan a kinasaserdote, tapno magun-odyo ti dayaw ken gloria."
                },
                {
                    "number": 35,
                    "text": "Ket kalpasan daytoy a panawen, ti panangbuniagyo kadagiti natay, kadagiti nawarawara iti ganggannaet, saanda a maawat kaniak, kinuna ti Apo."
                },
                {
                    "number": 36,
                    "text": "Ta nayorden nga iti Zion, ken dagiti istakana, ken iti Jerusalem, kadagiti lugar nga intudingko a pagkamangan, isudanto ti lugar a pangbuniaganyo kadagiti minatayyo."
                },
                {
                    "number": 37,
                    "text": "Ket manen, pudno kunak kadakayo, kasano a maawatko ti panangugasyo, malaksid no aramidenyo iti balay a binangonyo iti naganko?"
                },
                {
                    "number": 38,
                    "text": "Ta, iti daytoy a gapu ti nangbilinak ken ni Moises a nasken a mangbangon iti tabernakulo, a nasken a bunagenda iti langalang, ket mangbangonda iti balay iti naikari a daga, tapno maipalgak dagidiay nga ordinansa a nailemmeng manipud pay idi punganay ti lubong."
                },
                {
                    "number": 39,
                    "text": "Ngarud, pudno kunak kadakayo, a ti pannakalanayo, ken pannakaugasyo, ken panamuniagyo kadagiti natay, ken ti sagrado a panagtitiponyo, ken dagiti pakalaglagipan iti panagsakripisioyo babaen kadagiti lallaki nga annak ni Levi, ken kadagiti orakuloyo kadagiti nasantuan a luglugaryo a nangawatanyo iti panagpapatang, ken dagiti alagaden ken pangngeddengyo, para iti pangrugian dagiti paltiing ken pannakaipasdek ti Zion, ken para iti ngayed, dayaw, ken talugading kadagiti amin a munisipiona, nayordenda babaen iti ordinansa ti nasantuan a balayko, a kanayon a maibilbilin kadagiti taok a bangonenda iti nasantuan a naganko."
                },
                {
                    "number": 40,
                    "text": "Ket pudno kunak kadakayo, mabangon koma daytoy a balay babaen ti naganko, tapno maipalgakko sadiay dagiti ordinansak kadagiti taok;"
                },
                {
                    "number": 41,
                    "text": "Ta tagipatgek nga ipalgak iti simbaanko dagiti banag a nabayagen a naidulin idi pay la sakbay a nabukel ti lubong, bambanag maipapan iti dispensasion ti pannakatungpal dagiti panawen."
                },
                {
                    "number": 42,
                    "text": "Ket ipakitakto iti katulongak a ni Joseph amin dagiti banag a maipapan iti daytoy a balay, ken dagiti kinasaserdote, ken ti lugar a pakabangonannanto."
                },
                {
                    "number": 43,
                    "text": "Ket bangonenyonto iti lugar a naamirisyo a pakabangonanna, ta dayta a disso ti napilik a pangbangonanyo."
                },
                {
                    "number": 44,
                    "text": "No agtrabahokayo iti amin a kabaelanyo, idatonkonto dayta a disso tapno agbalin a nasantuan."
                },
                {
                    "number": 45,
                    "text": "Ket no dumngeg dagiti taok iti timekko, ken iti timek dagiti katulongak a tinudingak a mangidaulo kadagiti taok, adtoy, pudno kunak kadakayo, saandanto a mapapanaw iti lugarda."
                },
                {
                    "number": 46,
                    "text": "Ngem no dida dumngeg iti timekko, wenno iti timek dagitoy tao a tinudingak, saandanto a mabendisionan, gapu ta rugitanda dagiti nasantuan a dagak, ken dagiti nasantuan nga ordinansak, ken dagiti dokumentok, ken dagiti nasantuan a balikas nga itedko kadakuada."
                },
                {
                    "number": 47,
                    "text": "Ket mapasamakto a no mangbangonkayo iti balay babaen ti naganko, ket saanyo nga aramiden dagiti banag nga ibagak, diakto aramiden dagiti sapatak kadakayo, wenno tungpalen dagiti kari a namnamaenyo kadagiti imak, kinuna ti Apo."
                },
                {
                    "number": 48,
                    "text": "Ta idinto a bendision, wen, babaen kadagiti aramidyo, mangyeg iti lunod, pungtot, gura, ken panangukom kadagiti uloyo, babaen ti kinamaagyo, ken babaen dagiti makarimon nga aramidyo, nga ar-aramidenyo iti sangok, kinuna ti Apo."
                },
                {
                    "number": 49,
                    "text": "Pudno, pudno, kunak kadakayo, a no mangtedak iti bilin iti asino man kadagiti lallaki nga annak ti tattao nga agtrabaho babaen ti naganko, ket dagidiay lallaki nga annak ti tattao mapanda a mangaramid iti amin a kabaelanda a mangipatungpal iti dayta nga aramid, ket saanda nga isardeng ti kinaregtada, ket umay dagiti kabusorda ket pengdanda ida a mangipatungpal iti dayta nga aramid, adtoy, nasken kaniak a saanen a maituloy dayta nga aramid kadagiti ima dagiti lallaki nga annak ti tattao, ngem tapno mangawat kadagiti datonda."
                },
                {
                    "number": 50,
                    "text": "Ket sarungkarakto ti basol ken labsing dagiti nasantuan a paglintegan ken bilinko kadagiti ulo dagiti tubeng iti aramidko, iti maikatlo ken maikapat a kaputotan, no saanda nga agbabawi, ket kaguradak, kinuna ti Apo a Dios."
                },
                {
                    "number": 51,
                    "text": "Ngarud, daytoy ti gapu nga inawatko dagiti daton dagiti binilinko a mangbangon iti siudad ken balay babaen ti naganko, iti ili ti Jackson, Missouri, ket tinubeng ida dagiti kabusorda, kinuna ti Apo a Diosyo."
                },
                {
                    "number": 52,
                    "text": "Ket sungbatakto iti panangukom, pungtot, ken gura, dung-aw, asug, ken panagngariet kadagiti uloda, iti maikatlo ken maikapat a kaputotan, no saanda nga agbabawi, ket kaguradak, kinuna ti Apo a Diosyo."
                },
                {
                    "number": 53,
                    "text": "Ket daytoy aramidek a pagariganyo, a pangliwliwa kadakayo maipanggep kadagiti amin a nabilin a mangipatungpal kadagiti aramid ket tinubeng ida dagiti ima dagiti kabusorda, ken babaen ti panangirurumen, kinuna ti Apo a Diosyo."
                },
                {
                    "number": 54,
                    "text": "Ta siak ti Apo a Diosyo, ket isalakankonto amin dagiti kabsatyo a natarnaw ti panagpuspusona, ken napapatay iti daga ti Missouri, kinuna ti Apo."
                },
                {
                    "number": 55,
                    "text": "Ket manen, pudno kunak kadakayo, bilinenkayo manen a mangbangon iti balay babaen ti naganko, uray iti daytoy a lugar, tapno maipaneknekyo a mismo kaniak a napudnokayo iti amin a banag nga ibilinko kadakayo, tapno bendisionankayo, ket koronaankayo iti dayaw, saan nga ipapatay, ken agnanayon a biag."
                },
                {
                    "number": 56,
                    "text": "Ket ita kunak kadakayo, maipanggep iti balay a pagdagusan nga imbilinko a bangonenyo a pagdagusan dagiti ganggannaet, mabangon koma babaen ti naganko, ket mainagan koma ti naganko iti daytoy, ket maikkan koma ditoy iti lugar ti katulongak a ni Joseph ken ti balayna, iti tunggal kaputotan."
                },
                {
                    "number": 57,
                    "text": "Ta ti pananglanak iti ulona, maipaayto koma met ti bendisionna iti ulo dagiti an-annabona."
                },
                {
                    "number": 58,
                    "text": "Ket kas nasaok ken ni Abraham maipanggep kadagiti kakabsat iti daga, a kas iti ibagak ken ni katulongak a Joseph: Kenka ken iti bukelmo ti pakabendisionanto dagiti kakabsat iti daga."
                },
                {
                    "number": 59,
                    "text": "Ngarud, maikkan koma ni Joseph ken ti bukelna a sumarsaruno kenkuana iti pagyanan iti dayta a balay, iti tunggal kaputotan, iti agnanayon nga awan inggana, kinuna ti Apo."
                },
                {
                    "number": 60,
                    "text": "Ket mapanaganan koma dayta a balay iti Balay iti Nauvoo; ket naragsak koma a pagyanan ti tao, ken paginanaan dagiti nabannogan nga agdaldaliasat, tapno maipamaysana ti dayag ti Zion, ken ti dayag daytoy, ti panulina a bato;"
                },
                {
                    "number": 61,
                    "text": "Tapno maawatna met ti balakad manipud kadagiti impatugawko nga agbalin a kasla mula a nalatak, ken kas agwanwanawan kadagiti bakudna."
                },
                {
                    "number": 62,
                    "text": "Adtoy, pudno kunak kadakayo, urnosen koma ti katulongak a ni George Miller, ken ti katulongak a ni Lyman Wight, ken ti katulongak a ni John Snider, ken ti katulongak a ni Peter Haws, ti bagbagida, ket mangtudingda koma iti maysa kadakuada iti presidente ti korumda iti panggep a mangbangon iti dayta a balay."
                },
                {
                    "number": 63,
                    "text": "Ket mangbukelda koma iti pagalagadan, tapno makaawatda iti puonan para iti pannakabangon dayta a balay."
                },
                {
                    "number": 64,
                    "text": "Ket saandanto nga umawat iti nababbaba ngem limapulo a doliar a bingay iti puonan iti dayta a balay, ket mapalubosandanto nga umawat iti sangapulo-ket-lima a ribu a doliar manipud iti maysa a tao para iti puonan iti dayta a balay."
                },
                {
                    "number": 65,
                    "text": "Ngem saandanto a mapalubosan nga umawat iti nasursurok ngem sangapulo-ket-lima a ribu a doliar a puonan manipud iti maysa a tao."
                },
                {
                    "number": 66,
                    "text": "Ken saandanto a mapalubosan nga umawat iti nakurkurang ngem sangapulo-ket-lima a ribu a doliar a bingay iti puonan manipud iti maysa a tao iti dayta a balay."
                },
                {
                    "number": 67,
                    "text": "Ket saandanto a mapalubosan nga umawat iti asino man a tao, a kas mamuonan iti daytoy a balay, malaksid no agbayad daytoy iti puonanna kadakuada iti kanito nga awatenna ti puonanna;"
                },
                {
                    "number": 68,
                    "text": "Ket kas maikanatad iti gatad ti puonan a bayadanna kadakuada umawatto iti puonan iti dayta a balay; ngem no awan ti ibayadna kadakuada awanto ti awatenna a puonan iti dayta a balay."
                },
                {
                    "number": 69,
                    "text": "Ket no asino man nga agbayad iti puonan kadakuada agbalinto a puonan iti dayta a balay, para kenkuana, ken para iti kaputotanna a sumarsaruno, iti tunggal kaputotan, no la ketdi iggemna wenno dagiti agtawid kenkuana dayta a puonan, ken dida ilako wenno yakar manipud kadagiti imada babaen ti bukodda a pagayatan wenno aramid, no aramidenyo ti pagayatak, kinuna ti Apo a Diosyo."
                },
                {
                    "number": 70,
                    "text": "Ket manen, pudno kunak kadakayo, no umawat ni katulongak a George Miller, ken ni katulongak a Lyman Wight, ken ni katulongak a John Snider, ken ni katulongak a Peter Haws, iti ania man a puonan, iti kuarta, wenno iti sanikua a katukad ti gatad ti kuarta, saandanto a mangilatang iti paset dayta a puonan a para iti ania man a kasapulan, para laeng iti dayta a balay."
                },
                {
                    "number": 71,
                    "text": "Ket no mangilatangda iti paset dayta a puonan iti sadino man, para laeng iti dayta a balay, nga awan ti pammalubos ti mamuonan, ket dida bayadan iti mamimpat iti gatad ti puonan nga inlatangda iti sadino man, para laeng iti dayta a balay, mailunoddanto, ket mapapanawdanto iti lugarda, kinuna ti Apo a Dios; ta siak, ti Apo, ti Dios, ket saan a maang-angaw iti ania man kadagitoy a banag."
                },
                {
                    "number": 72,
                    "text": "Pudno kunak kadakayo, agbayad koma ti katulongak a ni Joseph iti puonan kadakuada para iti pannakabangon dayta a balay, a kas namnamaenna a nasayaat; ngem saan a kabaelan ti katulongak a ni Joseph ti agbayad iti nasursurok ngem sangapulo-ket-lima a ribu a doliar a puonan iti dayta a balay, wenno nababbaba ngem limapulo a doliar; wenno asino man a tao, kinuna ti Apo."
                },
                {
                    "number": 73,
                    "text": "Ken adda met dagiti sabsabali a mangayat a mangammo iti pagayatak maipanggep kadakuada, ta dinamagda kaniak."
                },
                {
                    "number": 74,
                    "text": "Ngarud, kunak kadakayo maipanggep iti katulongak a ni Vinson Knight, no aramidenna ti pagayatak mangikabil koma iti puonan iti dayta a balay a para kenkuana, ken para iti kaputotanna a sumarsaruno, iti tunggal kaputotan."
                },
                {
                    "number": 75,
                    "text": "Ket ipukkawna koma ti timekna a nabayag ken napigsa, iti ummong dagiti tao, a mangipakaasi iti pagsayaatan dagiti nakurapay ken agkasapulan; ket saan koma nga agkamtud, wenno aglulok ti pusona; ket awatekto ti datonna, ta saandanto a para kaniak a kas daton ni Cain, ta isu ti kukuak, kinuna ti Apo."
                },
                {
                    "number": 76,
                    "text": "Agrag-o koma ti kaamaanna ket ilaksidda ti puspusoda iti rigat; ta isu ti pinili ken dinutokak, ket maraemto iti tengnga ti balayna, ta pakawanek amin a basolna, kinuna ti Apo. Amen."
                },
                {
                    "number": 77,
                    "text": "Pudno kunak kadakayo, mangikabil koma met ti katulongak a ni Hyrum iti puonan iti dayta a balay iti namnamaenna a nasayaat, para kenkuana ken iti kaputotanna a sumarsaruno, iti tunggal kaputotan."
                },
                {
                    "number": 78,
                    "text": "Mangikabil koma ti katulongak a ni Isaac Galland iti puonan iti dayta a balay; ta siak, ti Apo, ipatpategko gapu iti trabaho nga inwakasna, ket pakawanek amin a basolna; ngarud, malaglagipto koma ti bingayna iti dayta a balay iti tunggal kaputotan."
                },
                {
                    "number": 79,
                    "text": "Mairaman koma kadakayo a natudingan ti katulongak a ni Isaac Galland, ket ordenan ti katulongak a ni William Marks, ken bendisionanna, a sumurot iti katulongak a ni Hyrum a mangipatungpal iti aramid a paaramid kadakuada ni katulongak a ni Joseph, ket mabendisionandanto iti adu."
                },
                {
                    "number": 80,
                    "text": "Agbayad koma ti katulongak a ni William Marks iti puonan iti dayta a balay, iti namnamaenna a nasayaat, para kenkuana ken iti kaputotanna, iti tunggal kaputotan."
                },
                {
                    "number": 81,
                    "text": "Agbayad koma ti katulongak a ni Henry G. Sherwood iti puonan iti dayta a balay, iti namnamaenna a nasayaat, para kenkuana ken iti sumarsaruno a bukelna, iti tunggal kaputotan."
                },
                {
                    "number": 82,
                    "text": "Agbayad koma ni katulongak a William Law iti puonan iti dayta a balay, para kenkuana ken iti sumarsaruno a bukelna, iti tunggal kaputotan."
                },
                {
                    "number": 83,
                    "text": "No aramidenna ti pagayatak saanna koma nga ipan ti kaamaanna iti dumaya a dagdaga, a kas iti Kirtland; nupay kasta, siak, ti Apo, bangonekto ti Kirtland, ngem siak, ti Apo, adda panaplit nga insaganak kadagiti agindeg sadiay."
                },
                {
                    "number": 84,
                    "text": "Ket ti katulongak a ni Almon Babbitt, adu dagiti banag a diak magustuan; adtoy, tinarigagayanna ti mangbukel iti konsehona iti laksid ti konseho nga inordenak, nga isu dayta Panguluen ti Simbaanko; ket nangikabil iti bimmalitok a baka a pagdaydayawan dagiti taok."
                },
                {
                    "number": 85,
                    "text": "Awan koma ti tao a pumanaw iti daytoy a lugar nga immay ditoy a mangpadas a mangtungpal kadagiti bilinko."
                },
                {
                    "number": 86,
                    "text": "No agindegda ditoy agindegda koma kaniak; ket no matayda matayda koma kaniak; ta aginanadanto kadagiti amin a trabahoda ditoy, ket ituloydanto dagiti aramidda."
                },
                {
                    "number": 87,
                    "text": "Ngarud, agtalek koma kaniak ti katulongak a ni William, ket isardengna ti agdandanag maipanggep iti kaamaanna, gapu iti sakit iti daga. No ay-ayatendak, tungpalenyo dagiti bilinko; ket ti sakit iti daga agbanagto para iti gloriayo."
                },
                {
                    "number": 88,
                    "text": "Mapan koma ipakdaar ti katulongak a ni William ti agnanayon nga ebangheliok iti napigsa a timek, ken napnuan rag-o, kas iti panangtignayto kenkuana ti Espirituk, kadagiti agindeg iti Warsaw, ken kasta met kadagiti agindeg iti Carthage, ken kasta met kadagiti agindeg iti Burlington, ken kasta met kadagiti agindeg iti Madison, ket aguray a siaanus ken sireregta iti ad-adu a pannakaiwanwan iti sapasap a taripnongko, kinuna ti Apo."
                },
                {
                    "number": 89,
                    "text": "No aramidennanto ti pagayatak imdenganna koma manipud ditoy ti balakad ni katulongak a Joseph, ket iti matgedanna matulonganna dagiti nakurapay, ken ipablaakna ti baro a patarus ti nasantuan a balikasko kadagiti agindeg iti daga."
                },
                {
                    "number": 90,
                    "text": "Ket no aramidennanto daytoy bendisionakto iti nakaad-adu a bendision, tapno saan a mabaybay-an, wenno masarakan dagiti bukelna nga agdawdawat iti taraon."
                },
                {
                    "number": 91,
                    "text": "Ket manen, pudno kunak kadakayo, matudingan koma ti katulongak a ni William, maordenan, ken mapusgan a mamagbaga ti katulongak a ni Joseph, iti kuarto ti katulongak a ni Hyrum, tapno maala ti katulongak a ni Hyrum ti takem ti Kinasaserdote ken Patriarka, nga intuding kenkuana ti amana, babaen ti bendision ken kasta met a babaen ti kalintegan;"
                },
                {
                    "number": 92,
                    "text": "Tapno manipud ita isunton ti agiggem kadagiti tulbek ti bendision ti kinapatriarka kadagiti ulo dagiti amin a taok."
                },
                {
                    "number": 93,
                    "text": "Tapno asino man a bendisionanna mabendisionanto, ken asino man nga ilunodna mailunodto; tapno ania man a pagkappengenyo iti daga mapagkappengto iti langit; ken ania man a warwaranyo iti daga mawarwaranto iti langit."
                },
                {
                    "number": 94,
                    "text": "Ket manipud iti daytoy a kanito tudingak nga agbalin a propeta, ken mammadto, ken mammaltiing ti simbaanko, kasta met ti katulongak a ni Joseph;"
                },
                {
                    "number": 95,
                    "text": "Tapno agtignay met a maidanggay ken ni katulongak a Joseph; ken umawat iti balakad manipud iti katulongak a ni Joseph, a mangipakitanto kenkuana kadagiti tulbek a mabalin a dawaten ken awatenna, ket makoronaanto iti umasping a bendision ken gloria, ken dayaw, ken kinasaserdote, ken sagut ti kinasaserdote, a naminsan a naited ken ti katulongak a ni Oliver Cowdery;"
                },
                {
                    "number": 96,
                    "text": "Tapno paneknekan ni katulongak a Hyrum dagiti banag nga ipakitakto kenkuana, tapno agbalinto a nakallalagip ti naganna iti tunggal kaputotan, iti agnanayon nga awan inggana."
                },
                {
                    "number": 97,
                    "text": "Awaten koma met ti katulongak a ni William Law dagiti tulbek a pakadawatan ken pakaawatanna iti bendision; agpakumbaba koma kaniak, ken awanan iti kinasikap, ket awatennanto ti Espirituk, nga isu ti Mangliwliwa, a mangipakitanto kenkuana iti kinapudno dagiti amin a banag, ken mangtedto kenkuana, iti dayta nga oras, iti sawennanto."
                },
                {
                    "number": 98,
                    "text": "Ket kumuyogto kenkuana dagitoy a tanda—agasannanto dagiti masaksakit, paksiatennanto dagiti sairo, ken maisalakanto kadagiti mangipaay kenkuana iti makapatay a sabidong;"
                },
                {
                    "number": 99,
                    "text": "Ket maitundanto kadagiti dana a saan a pakatukkawan dagiti nagita nga uleg iti mukodna, ket ikapetnanto iti arapaap ti pampanunotna a kas iti payak dagiti agila."
                },
                {
                    "number": 100,
                    "text": "Ket ania no pagayatak a pagungarenna dagiti natay, dina koma pengdan ti timekna."
                },
                {
                    "number": 101,
                    "text": "Ngarud, yikkis koma ti katulongak a ni William ket awan sardengna, a sirarag-o ken siraragsak, ken addaan iti panagdayaw kenkuana a nakatugaw iti trono iti agnanayon nga awan inggana, kinuna ti Apo a Diosyo."
                },
                {
                    "number": 102,
                    "text": "Adtoy, kunak kadakayo, adda misionko a nakasagana ken ti katulongak a ni William, ken ti katulongak a ni Hyrum, ket para kadakuada laeng; ket agbati koma ti katulongak a ni Joseph iti balay, ta kasapulan. Ipakitakto dagiti nabati kalpasanna. Pudno a kasta. Amen."
                },
                {
                    "number": 103,
                    "text": "Ket manen, pudno kunak kadakayo, no pagserbiannak ti katulongak a ni Sidney ken agbalin a mamagbaga ti katulongak a ni Joseph, tumakder koma ket umay ken agakem iti takemna, ket agpakumbaba iti imatangko."
                },
                {
                    "number": 104,
                    "text": "Ket no idiayaannak iti maawat a daton, ken pammigbig, ket agtalinaed kadagiti taok, adtoy, siak, ti Apo a Diosyo, agasakto tapno maimbagan; ket ipukkawnanto manen ti timekna iti kabambantayan, ket agbalinto a pannakangiwatko iti imatangko."
                },
                {
                    "number": 105,
                    "text": "Umay koma ket itiponna ti kaamaanna kadagiti kaarruba a pagyanan ti katulongak a ni Joseph."
                },
                {
                    "number": 106,
                    "text": "Ket iti panagdaliasatna ipigsana koma ti timekna a kas iti aweng ti trumpeta, ket ballaaganna dagiti agindeg iti daga a liklikanda ti dumteng nga unget."
                },
                {
                    "number": 107,
                    "text": "Tulonganna koma ti katulongak a ni Joseph, ken kasta met a tulongan koma ti katulongak a ni William Law ti katulongak a ni Joseph, a mangaramid iti napasnek a panangiwaragawag kadagiti ari iti daga, a kas iti nasaok idin kadakayo."
                },
                {
                    "number": 108,
                    "text": "No aramiden ti katulongak a ni Sidney ti pagayatak, saanna koma nga ikkaten ti kaamaanna iti dumaya a daga, ngem baliwanna koma ti pagyananda, a kas iti nasaokon."
                },
                {
                    "number": 109,
                    "text": "Adtoy, diak pagayatan nga agsapulto iti pakaisalakanan ken pagkamangan iti ruar ti siudad nga intudingko kadakayo, nga isu ti siudad ti Nauvoo."
                },
                {
                    "number": 110,
                    "text": "Pudno kunak kadakayo, a kas ita, no denggenna ti timekko, pagsayaatanna. Pudno a kasta. Amen."
                },
                {
                    "number": 111,
                    "text": "Ket manen, pudno kunak kadakayo, agbayad koma ti katulongak a ni Amos Davies iti puonan kadagiti tinudingak a mangbangon iti balay a pagdagusan, a kas iti Balay iti Nauvoo."
                },
                {
                    "number": 112,
                    "text": "Aramidenna koma daytoy no adda bingayna; ket dumngeg koma iti pamagbaga ni katulongak a Joseph, ket agtrabaho kadagiti bukodna nga ima tapno magun-odna ti panagtalek dagiti tao."
                },
                {
                    "number": 113,
                    "text": "Ket no mapaneknekanna ti bagina a napudno kadagiti amin a banag a maitalekto kenkuana, wen, uray ti bassit a banag, agbalinto a mangituray iti adu;"
                },
                {
                    "number": 114,
                    "text": "Ipakumbabana koma ngarud ti bagina tapno maitan-ok. Pudno a kasta. Amen."
                },
                {
                    "number": 115,
                    "text": "Ket manen, pudno kunak kadakayo, no tungpalen ni katulongak a Robert D. Foster ti timekko, mangbangon koma iti balay a para iti katulongak a ni Joseph, a maibatay iti kontrata a nagtulaganda, a kas iti pannakalukatto ti ridaw kenkuana no kasapulan."
                },
                {
                    "number": 116,
                    "text": "Ket ibabawina koma amin a kinamaagna, ket kawesanna ti bagina iti kinamanangngaasi; ket isardengna ti agaramid iti dakes, ket isardengna amin dagiti nadagsen a panagsasaona;"
                },
                {
                    "number": 117,
                    "text": "Ken agbayad met iti puonan kadagiti korum iti Balay iti Nauvoo, para kenkuana ken ti kaputotanna a sumarsaruno, iti tunggal kaputotan;"
                },
                {
                    "number": 118,
                    "text": "Ken dumngeg iti balakad da katulongak a Joseph, ken Hyrum, ken William Law, ken kadagiti agturay a tinudingak a mangikabil iti pamuon ti Zion; ket pagsayaatannanto iti agnanayon nga awan inggana. Pudno a kasta. Amen."
                },
                {
                    "number": 119,
                    "text": "Ket manen, pudno kunak kadakayo, awan koma ti tao nga agbayad iti puonan iti korum iti Balay iti Nauvoo no saanto a mamati iti Libro ni Mormon, ken kadagiti paltiing nga intedko kadakayo, kinuna ti Apo a Diosyo;"
                },
                {
                    "number": 120,
                    "text": "Ta dayta nga agarup kapadpada daytoy yaay ti dakes, ket maipaayanto iti panangilunod ket saan a bendision, kinuna ti Apo a Diosyo. Pudno a kasta. Amen."
                },
                {
                    "number": 121,
                    "text": "Ket manen, pudno kunak kadakayo, umisu koma ti panueldo ti korum iti Balay iti Nauvoo iti amin a panagtrabahoda iti pannakaipatakder ti Balay iti Nauvoo; ket matungpal koma ti nagtutulaganda a sueldo, a maibatay iti presiona."
                },
                {
                    "number": 122,
                    "text": "Ket yabaga koma ti tunggal tao a nagbayad iti puonan ti panagpapada ti sueldo, no kasapulan, a para iti tulongda, kinuna ti Apo; no saan, ti panagtrabahoda mainayonto a puonanda iti dayta a balay. Pudno a kasta. Amen."
                },
                {
                    "number": 123,
                    "text": "Pudno kunak kadakayo, itdek ita kadakayo dagiti dadaulo a kameng ti Kinasaserdotek, tapno maipaima kadakayo dagiti tulbek, nga isu ti Kinasaserdote babaen ti urnos ni Melchizedek, a maibatay iti bilin ti Bugbugtong nga Anakko."
                },
                {
                    "number": 124,
                    "text": "Umuna, itdek kadakayo ni Hyrum Smith a patriarkayo, nga agiggem iti pammatalged a bendision iti simbaanko, nga isu ti kari ti Nasantuan nga Espiritu, a pakapatalgedanyo iti aldaw ti pannakasubbot, tapno saankayo a matnag iti ania man nga oras a dumteng kadakayo ti sulisog."
                },
                {
                    "number": 125,
                    "text": "Itdek kadakayo ti katulongak a ni Joseph a mangiturong nga elder iti amin a simbaanko, nga agipatpatarus, nga mammaltiing, a mammadto, ken propeta."
                },
                {
                    "number": 126,
                    "text": "Itdek kenkuana a mamagbaga ti katulongak a ni Sidney Rigdon ken ti katulongak a ni William Law, tapno buklen daytoy ti korum ken Umuna a Panguluen, nga umawat kadagiti orakulo para iti intero a simbaan."
                },
                {
                    "number": 127,
                    "text": "Itdek kadakayo ti katulongak a ni Brigham Young nga agbalin a presidente dagiti Sangapulo-ket-dua nga agdaldaliasat a konseho;"
                },
                {
                    "number": 128,
                    "text": "A dagiti Sangapulo-ket-dua nga agiggem kadagiti tulbek a manglukat iti panangituray iti pagariak kadagiti uppat a suli ti daga, ket kalpasan dayta mangidanon iti balikasko iti tunggal nabiag."
                },
                {
                    "number": 129,
                    "text": "Isuda da Heber C. Kimball, Parley P. Pratt, Orson Pratt, Orson Hyde, William Smith, John Taylor, John E. Page, Wilford Woodruff, Willard Richards, George A. Smith;"
                },
                {
                    "number": 130,
                    "text": "Innalak ni David Patten; adtoy, awanen ti makaagaw kenkuana iti kinasaserdotena; ngem, pudno kunak kadakayo, adda sabali a matudingan iti isu met laeng nga akem."
                },
                {
                    "number": 131,
                    "text": "Ket manen, kunak kadakayo, itdek kadakayo ti nangato a konseho, para iti panuli a bato ti Zion—"
                },
                {
                    "number": 132,
                    "text": "A da, Samuel Bent, Henry G. Sherwood, George W. Harris, Charles C. Rich, Thomas Grover, Newel Knight, David Dort, Dunbar Wilson—innalak ni Seymour Brunson; awan ti tao a makaala iti kinasaserdotena, ngem mabalin nga adda sabali a matudingan iti isu met laeng a kinasaserdote a mangisaup kenkuana; ket pudno kunak kadakayo, maordenan koma ti katulongak a ni Aaron Johnson iti daytoy nga akem a sukatna—David Fullmer, Alpheus Cutler, William Huntington."
                },
                {
                    "number": 133,
                    "text": "Ket manen, itdek kadakayo ni Don C. Smith a presidente ti korum dagiti nangato a saserdote;"
                },
                {
                    "number": 134,
                    "text": "A nakairugian ti ordinansa para iti panggep a pakaikarian dagiti matudinganto a presidente wenno katulongan iti nadumaduma a istaka a naiwaras iti ganggannaet;"
                },
                {
                    "number": 135,
                    "text": "Ket mabalinda met ti agdaliasat no pilienda, ngem maordenanda ketdi a presidente; daytoy ti pagtakeman ti akemda, kinuna ti Apo a Diosyo."
                },
                {
                    "number": 136,
                    "text": "Itdek kenkuana da Amasa Lyman ken Noah Packard a mamagbagada, tapno makaiturongda iti korum dagiti nangato a saserdote ti simbaanko, kinuna ti Apo."
                },
                {
                    "number": 137,
                    "text": "Ket manen, kunak kadakayo, itdek kadakayo da John A. Hicks, Samuel Williams, ken Jesse Baker, a ti kinasaserdoteda mangiturong iti korum dagiti elder, a korum a narugian para kadagiti agpapaay a ministro, nupay kasta, makapagdaliasatda, maordenanda pay nga agbalin nga agpapaay a ministro iti simbaanko, kinuna ti Apo."
                },
                {
                    "number": 138,
                    "text": "Ket manen, itdek kadakayo da Joseph Young, Josiah Butterfield, Daniel Miles, Henry Herriman, Zera Pulsipher, Levi Hancock, James Foster, a mangiturong iti korum dagiti pitopulo;"
                },
                {
                    "number": 139,
                    "text": "A korum a narugian a para kadagiti agdaldaliasat nga elder a mangpaneknek iti naganko iti intero a lubong, sadino man a pakaibaonan dagiti agdaldaliasat a nangato a konseho, dagiti apostolko, maibaondanto a mangisagana iti dalan iti imatangko."
                },
                {
                    "number": 140,
                    "text": "Ti paggidiatan daytoy a korum ken ti korum dagiti elder ket ti maysa ti agtultuloy nga agdaldaliasat, ket ti sabali ti agtultuloy a mangimaton kadagiti simbaan; adda pagrebbengan ti maysa nga agtultuloy a mangimaton, ket ti maysa awan ti pagrebbenganna a mangimaton, kinuna ti Apo a Diosyo."
                },
                {
                    "number": 141,
                    "text": "Ket manen, kunak kadakayo, itdek kadakayo da Vinson Knight, Samuel H. Smith, ken Shadrach Roundy, no awatenna, a mangiturong iti pagobispuan; naited kadakayo iti libro ti Doktrina ken Katulagan ti pakaammuan iti nasao a pagobispuan."
                },
                {
                    "number": 142,
                    "text": "Ket manen, kunak kadakayo, ni Samuel Rolfe ken dagiti mamagbagana para kadagiti saserdote, ken presidente dagiti maestro ken dagiti mamagbagana, ken kasta met ti presidente dagiti diakono ken dagiti mamalbalakadna, ken kasta met ti presidente ti istaka ken dagiti mamagbagana."
                },
                {
                    "number": 143,
                    "text": "Naitedko kadakayo dagiti nasao a pagtakeman, ken dagiti tulbekda, a tumulong ken mangiwanwan, para iti aramid iti panagserbi ken iti pannakaan-anay dagiti santok."
                },
                {
                    "number": 144,
                    "text": "Ket itedko kadakayo ti bilin, a nasken a punnuenyo amin dagitoy a pagtakeman ken anamonganyo dagiti nagan a dinakamatko, wenno suppiatenyo ida iti sapasap a taripnongko;"
                },
                {
                    "number": 145,
                    "text": "Ken nasken nga isaganayo dagiti kuarto a para kadagiti amin a pagtakeman ti balayko no bangonenyo babaen ti naganko, kinuna ti Apo a Diosyo. Pudno a kasta. Amen."
                }
            ]
        },
        "/study/scriptures/dc-testament/dc/125": {
            "uri": "/study/scriptures/dc-testament/dc/125",
            "title": "Doktrina ken Katulagan 125",
            "data_type": "chapter",
            "chapter_name": "Benneg 125",
            "chapter_summary": [
                "1–4, Mangbangon dagiti Santo iti siudad ken aguummongda kadagiti istaka ti Zion."
            ],
            "verses": [
                {
                    "number": 1,
                    "text": "Ania ti pagayatan ti Apo maipanggep kadagiti santo iti Teritorio ti Iowa?"
                },
                {
                    "number": 2,
                    "text": "Pudno, kastoy ti kinuna ti Apo, kunak kadakayo, no dagiti mangawag iti bagbagida iti naganko ken magpadpadas nga agbalin a santok, no aramidenda ti pagayatak ken agtungpalda kadagiti bilinko maipanggep kadakuada, ummongenda koma ti bagbagida kadagiti lugar nga intudingko kadakuada babaen ni katulongak a Joseph, ket agbangonda kadagiti siudad babaen ti naganko, tapno maisaganada iti dayta naisagana iti dumteng a panawen."
                },
                {
                    "number": 3,
                    "text": "Mangbangonda koma iti siudad babaen ti naganko iti daga a kasumbangir ti siudad ti Nauvoo, ket panagananda koma iti Zarahemla."
                },
                {
                    "number": 4,
                    "text": "Ket mangala koma dagiti aggapu iti daya, ken iti laud, ken iti amianan, ken iti abagatan, nga adda tarigagayna nga agtaeng sadiay, iti tawiden, kasta met iti siudad ti Nashville, wenno iti siudad ti Nauvoo, ken kadagiti amin a istaka nga intudingko, kinuna ti Apo."
                }
            ]
        },
        "/study/scriptures/dc-testament/dc/126": {
            "uri": "/study/scriptures/dc-testament/dc/126",
            "title": "Doktrina ken Katulagan 126",
            "data_type": "chapter",
            "chapter_name": "Benneg 126",
            "chapter_summary": [
                "1–3, Mapadayawan ni Brigham Young iti aramidna ket mawayawayaan kadagiti masungad a panagdaliasatna iti ganggannaet."
            ],
            "verses": [
                {
                    "number": 1,
                    "text": "Patpatgen ken maay-ayat unay a kabsat, a Brigham Young, pudno kastoy ti kinuna ti Apo kenka: Katulongak a Brigham, saanen a kasapulan ti panangpanawmo iti kaamaam a kas kadagiti napalabas, ta maawatko ti datonmo kaniak."
                },
                {
                    "number": 2,
                    "text": "Nakitak ti panagtrabahom ken panagbannogmo iti panagbaniagam para iti naganko."
                },
                {
                    "number": 3,
                    "text": "Bilinenka ngarud a mangidanon iti balikasko iti ganggannaet, ket taripatuem a naimbag ti kaamaam, manipud ita ken iti agnanayon. Amen."
                }
            ]
        },
        "/study/scriptures/dc-testament/dc/127": {
            "uri": "/study/scriptures/dc-testament/dc/127",
            "title": "Doktrina ken Katulagan 127",
            "data_type": "chapter",
            "chapter_name": "Benneg 127",
            "chapter_summary": [
                "1–4, Maitan-ok ni Joseph Smith kadagiti pannakaidadanes ken panagtutuok; 5–12, Nasken a maidulin dagiti kasuratan a mainugot iti panangbuniag kadagiti natay."
            ],
            "verses": [
                {
                    "number": 1,
                    "text": "Gapu ta impalgak kaniak ti Apo a dagiti kabusorko, iti Missouri ken iti daytoy nga Estado, sapsapulendak manen; ken tangay sapsapulendak met laeng nga awan gapgapuna, nga awan a pulos ti anniniwan wenno maris ti linteg wenno kalintegan iti biangda iti panagalada iti pammabasol a maibusor kaniak; ken tangay dagiti panangipatoda natakuatan nga inuulbod a kas iti kangisitan a pagtina, napanunotko a nasken ken nainsiriban kaniak a pumanawak iti ababa a panawen, para iti pannakasalaknibko ken pannakasalaknib dagitoy a tao. Masaok kadagiti amin a nakasaritak, nga imbatik dagiti amin nga asikasuen kadagiti pannakabagi ken eskribiente a mangasikaso kadagiti aramid iti nadaras ken umno a wagas, ken mangkita a mabayadan amin dagiti utangko iti umno a panawen, babaen ti pannakailako dagiti sanikua, wenno no saan, no kasapulan, wenno no ipalubos dagiti pasamak. No maammuakto a nagkirpan ti bagyo, agsubliakto manen kadakayo."
                },
                {
                    "number": 2,
                    "text": "Ket maipanggep kadagiti peggad a nasken a paglasatak, ipapanko a bassit laeng dagitoy a banag, ta ti apal ken gura ti tao ti gagangay a masagsagangko iti unos ti panagbiagko; ken kasla nakaskasdaaw, malaksid no naordenanak idi sakbay a mabukel ti lubong nga addanto nasayaat a pagbanaganna, wenno dakes, no ania man ti kayatyo a pangawag iti daytoy. Kednganyo iti bagbagiyo. Ammo ti Dios amin dagitoy a banag, no naimbag man wenno dakes. Ngem nupay kasta, ugalik ti aglangoy iti adalem a danum. Adda amin maikadua a kaipapananda kaniak; ket mariknak, kas ken ni Pablo, a maitan-okak iti panagtutuok; ta iti daytoy nga aldaw inlikliknak ti Dios dagiti ammak kadakuada amin, ket ilikliknak manipud dita; ta adtoy, ken kitaenyo, agballigiakto kadagiti amin a kabusorko, ta kinuna daytoy ti Apo a Dios."
                },
                {
                    "number": 3,
                    "text": "Agrag-o koma amin a santo, ngarud, ket aglaplapusanan koma ti ragsakda; ta ti Dios ti Israel ti Diosda, ket supapakannanto iti umno a gunggona kadagiti ulo dagiti amin a mangidadanes kadakuada."
                },
                {
                    "number": 4,
                    "text": "Ket manen, pudno a kastoy ti kinuna ti Apo: Maituloy koma ti aramid iti templok, ken amin dagiti aramid nga intudingko kadakayo, ket saan a maisardeng; ket paminduaenyo koma ti kinaregtayo, ken ti kinapingetyo, ken ti kinaanusyo, kadagiti aramidyo, ket awanto ti gapuna a mapukaw ti gunggonayo, kinuna ti Apo ti Pangen. Ket no idadanesdakayo, indadanesda met dagiti propeta ken nalinteg a tattao nga immun-una ngem dakayo. Ta amin dagitoy adda gunggonada iti langit."
                },
                {
                    "number": 5,
                    "text": "Ket manen, itedko kadakayo ti balikas a mainaig iti panangbuniag kadagiti minatayyo."
                },
                {
                    "number": 6,
                    "text": "Pudno, kastoy ti kinuna ti Apo kadakayo maipanggep kadagiti minatayyo: No asino man kadakayo ti nabuniagan para kadagiti minatayyo, adda koma parasurat, ket isu koma ti saksi iti panagbuniagyo; denggenna koma babaen dagiti lapayagna, tapno mapaneknekanna ti kinapudno, kinuna ti Apo;"
                },
                {
                    "number": 7,
                    "text": "Ta amin nga isuratyo maisurat iti langit; ania man a pagkappengenyo iti daga, mapagkappengto iti langit; ania man a warwaranyo iti daga, mawarwaranto iti langit;"
                },
                {
                    "number": 8,
                    "text": "Ta dandanikon maisubli amin a banag iti daga, maipanggep iti kinasaserdote, kinuna ti Apo ti Pangen."
                },
                {
                    "number": 9,
                    "text": "Ket manen, maurnos koma amin a kasuratan, tapno maikabilda iti pagitalimengan iti nasantuan a templok, tapno mapagtalinaed a pakalaglagipan dagiti sumarsaruno a kaputotan, kinuna ti Apo ti Pangen."
                },
                {
                    "number": 10,
                    "text": "Ibagak kadagiti amin a santo, a tarigagayak, iti aglaplapusanan a tarigagay, a maitedda koma iti tallaong iti topiko a panangbuniag kadagiti natay, iti sumaruno nga Aldaw ti Panaginana. Ngem ta ngamin iti laksid ti kabaelak nga aramiden, agtultuloy ti panagisuratko iti balikas ti Apo, iti dayta a topiko, ket itedko kadakayo babaen ti koreo, kasta met dagiti adu a banag."
                },
                {
                    "number": 11,
                    "text": "Gibusakon daytoy suratko para iti agdama, a pagayatak ti ad-adu koma a panawen; ta naalibtak dagiti kabusor, ket kas iti kinuna ti Mangisalakan, umay ti prinsipe daytoy a lubong, ngem dinak kabaelan."
                },
                {
                    "number": 12,
                    "text": "Adtoy, kararagko iti Dios ti pannakaisalakanyo amin. Ket idatonko ti bagik a katulongan ti Apo, propeta ken mammadto ti Simbaan ni Jesucristo dagiti Santo iti Ud-udina nga Aldaw."
                }
            ]
        },
        "/study/scriptures/dc-testament/dc/128": {
            "uri": "/study/scriptures/dc-testament/dc/128",
            "title": "Doktrina ken Katulagan 128",
            "data_type": "chapter",
            "chapter_name": "Benneg 128",
            "chapter_summary": [
                "1–5, Nasken a paneknekan dagiti parasurat iti purok ken iti sapasap ti kinapudno ti panangbuniag iti natay; 6–9, Nasiken dagiti sinurat ken naisurat iti daga ken iti langit; 10–14, Kaasping ti tanem ti puente a pagbuniagan; 15–17, Insubli ni Elias a propeta ti bileg a mainaig iti panangbuniag iti natay; 18–21, Naisubli amin dagiti tulbek, bileg, ken panangituray iti napalabas a pagturayan; 22–25, Naidir-i ti nagasat ken nagloriaan a damag para kadagiti sibibiag ken natay."
            ],
            "verses": [
                {
                    "number": 1,
                    "text": "Kas inlanadko iti suratko kadakayo sakbay a pimmanawak iti lugarko, nga agtultuloy ti panagsuratko kadakayo tapno padamagankayo iti mainaig iti adu a topiko, ituloyko ita ti maipanggep iti panangbuniag iti natay, ta dayta a topiko ti mangkumikom iti panunotko, ket ad-adda a sumekseksek iti riknak, manipud idi sapsapulendakon dagiti kabusorko."
                },
                {
                    "number": 2,
                    "text": "Nagsuratak kadakayo ti sumagmamano a balikas a paltiing maipanggep iti parasurat. Adda bassit a kapanunotak a mainayonko a mainaig iti daytoy a banag, a paneknekak ita. A daytoy, naipakdaar iti immuna a suratko a nasken nga adda parasurat, nga agbalin a saksi, ken kasta met a paneknekanna kadagiti lapayagna, a mabalin a makaaramid iti sinurat iti kinapudno iti imatang ti Apo."
                },
                {
                    "number": 3,
                    "text": "Ita, mainaig iti daytoy a banag, narigat unay para iti maysa a parasurat a siiimatang iti amin a kanito, ken mangaramid iti amin a kasapulan. Tapno marisut daytoy a parikut, mabalin nga adda parasurat a mapusgan iti tunggal purok iti siudad, a maikari unay nga agisurat kadagiti umno a detalye ti naaramid; ket naannad koma a mangbinsabinsa iti panagalana iti amin a naaramid, a paneknekanna iti sinuratna a nakitana kadagiti matana, ken nangngegna kadagiti lapayagna, ket itdenna ti petsa, ken nagnagan, ken dadduma pay, ken ti pakasaritaan ti sibubukel nga aramid; nga inagananna met ti tallo a tao a makaimatang, no adda, a makapaneknek iti ania man a kanito a no maawagan nga agpaneknek iti dayta met laeng, tapno manipud iti ngiwat dagiti dua wenno tallo a saksi mapaneknekan ti tunggal balikas."
                },
                {
                    "number": 4,
                    "text": "Kalpasanna, adda koma sapasap a parasurat, a pakaipaimaan dagitoy sabsabali a kasuratan, a mangted kadagiti sertipiko a pinirmaanda, a mangipaneknek a pudno ti inaramidda a kasuratan. Kalpasanna itipon ti sapasap a parasurat ti simbaan iti sapasap a libro ti simbaan, a kakuyog dagiti sertipiko amin dagiti timmabuno a saksi, babaen ti bukodna a balikas a pudno unay a mamati a napudpudno dagiti balikas ken sinurat, babaen ti pannakaammona iti kangrunaan a galad ken pannakatuding ti simbaan kadagitoy a tao. Ket no naaramiden daytoy iti sapasap a libro ti simbaan, maysan a nasantuan ti sinurat, ket sungbatannanto ti ordinansa a kas iti nakitana kadagiti matana ken nangngeg kadagiti lapayagna, ken naisuratnan daytoy iti sapasap a libro ti simbaan."
                },
                {
                    "number": 5,
                    "text": "Mabalin a mapanunotyo a naisalsalumina unay ti pannakaurnos dagitoy a banag; ngem palubosandak a mangibaga kadakayo ngem sungbat laeng daytoy iti pagayatan ti Dios, babaen ti itutunos iti ordinansa ken panagsagana nga inordenan ken insagana ti Apo sakbay ti pannakabukel ti lubong, para iti pannakaisalakan dagiti natay a pimmusay nga awanan iti pannakaammo iti ebanghelio."
                },
                {
                    "number": 6,
                    "text": "Ket inayonko, a pagayatak a laglagipenyo nga impamaysa ni Juan a Mammaltiing daytoy a topiko a mainaig iti natay, idi impakdaarna, kas makitayo a naisurat iti Apocalipsis 20:12—Ket nakitak dagiti natay, babassit ken dadakkel, a nagtakder iti sango ti Dios; ket nabistrad dagiti pagbasaan; nabistrad met ti sabali pay a pagbasaan nga isu ti pagbasaan ti biag; ket dagiti natay naukomda babaen kadagiti bambanag a naisurat kadagiti pagbasaan a kas mayannurot, kadagiti aramidda."
                },
                {
                    "number": 7,
                    "text": "Maduktalanyo iti daytoy nga adaw a sao a nalukatan dagiti libro; ken sabali pay a libro ti nalukatan, nga isu ti libro ti biag; ngem naukom dagiti natay kadagiti banag a naisurat kadagiti libro, a maibatay kadagiti aramidda; iti kasta, mabalin a dagiti libro a nasao dagiti libro a naglaon iti kasuratan dagiti aramidda, ken mangitudo kadagiti kasuratan a naitalimeng iti daga. Ket ti libro nga isu ti libro ti biag ti kasuratan a naitalimeng iti langit; ti pagbatayan a nalawag a kumanunong iti doktrina a naibilin kadakayo iti paltiing a linaon ti surat nga insuratko kadakayo sakbay a pinanawak ti lugarko—tapno amin nga isuratyo maisurat iti langit."
                },
                {
                    "number": 8,
                    "text": "Ita, ti sasaaden daytoy nga ordinansa a nabukel iti bileg ti kinasaserdote, babaen ti paltiing ni Jesucristo, a nakaipaayan a no ania man ti mapagkappeng iti daga agkappengdanto iti langit, ket ania man a warwaranyo iti daga mawarwaranto met iti langit. Wenno, iti sabali a pannao, nga alaen iti sabali a panirigan iti panangipatarus, ania man nga isuratyo iti daga maisuratto met iti langit, ken ania man a diyo isurat iti daga saanto met a maisurat iti langit; ta agtaudto kadagiti libro maukomto dagiti natay, a maibatay kadagiti aramidda, no inaramidda met la a mismo dagiti ordinansa iti bukodda a propria persona, wenno babaen dagiti mangibagi kadakuada, a maibatay iti ordinansa nga insagana ti Dios para iti pannakaisalakanda manipud idi sakbay ti pannakabukel ti lubong, a maibatay kadagiti kasuratan nga intalimengda maipanggep iti minatayda."
                },
                {
                    "number": 9,
                    "text": "Agparparang kadagiti dadduma a kasla nabatad unay a doktrina ti sasawentayo—ti bileg a mangisurat wenno mapagkappeng iti daga ken mapagkappeng iti langit. Nupay kasta, iti amin a tawen iti lubong, no kaano nga inted ti Apo ti dispensasion iti kinasaserdote iti asino man a tao babaen ti talaga a paltiing, wenno ania man a grupo ti tattao, kanayon a maited daytoy a bileg. Isu a, no ania man ti inaramid dagidiay a tao babaen ti turay, iti nagan ti Apo, ket inaramidda a napudpudno ken sipupudno, ken nangaramid iti umno ken napudno a sinurat maipapan iti daytoy, agbalin a paglintegan iti daga ken iti langit, ket saan a mabalbaliwan, a maibatay iti paulog ti naindaklan a Jehova. Daytoy ti napudno a sao. Asino ti makangngeg iti daytoy?"
                },
                {
                    "number": 10,
                    "text": "Ket manen, para iti pagsurotan, iti Mateo 16:18, 19: Ket siak kunak met kenka, a sika, Pedroka, ket iti daytoy a bato bangonekto ti Iglesiak; ket dagiti ruangan ti Hades saandanto nga agballigi kenkuana. Itdekto kenka dagiti tulbek ti pagarian ti langit; ket ti ania man a galutamto ditoy daga magalutanto idiay langit; ket ania man a warwaram idiay daga mawarwaranto iti langit."
                },
                {
                    "number": 11,
                    "text": "Ita ti naindaklan ken dakkel a palimed ti sangabukel a banag, ken ti summum bonum ti sangabukel a topiko a naidatag iti sangotayo, a naglaon iti pananggun-od kadagiti bileg ti Nasantuan a Kinasaserdote. Kadagiti pakaitedan dagitoy a tulbek saan a narigat ti manggun-od iti pannakaammo kadagiti pasamak a mainaig iti pannakaisalakan dagiti annak ti tattao, nga agpadpada a para kadagiti natay ken dagiti sibibiag."
                },
                {
                    "number": 12,
                    "text": "Adda ditoy ti gloria ken dayaw, ken saan nga ipapatay ken agnanayon a biag—Ti ordinansa ti panagbuniag babaen iti danum, a maipabatok sadiay tapno masungbatan ti pannakayarngi kadagiti natay, tapno ti maysa a pagbatayan mayalubog iti sabali; a maipabatok iti danum ken mailung-aw iti danum mayarngi iti panagungar dagiti natay iti ibabangonda kadagiti tanemda; isu a, narugian daytoy nga ordinansa a mangbukel iti pannakainaig ti ordinansa ti panagbuniag para kadagiti natay, a kaarngi dagiti natay."
                },
                {
                    "number": 13,
                    "text": "Pagbanaganna, naaramid ti puente a pagbuniagan a mayarngi iti tanem, ken naibilin a naisaad iti baba a paguummongan dagiti sibibiag, tapno maipakita kadagiti sibibiag ken kadagiti natay, ken tapno adda kaarngi ti amin a banag, ken tapno mayalubog iti tunggal maysa—tapno ti naindagaan sumarurong iti nailangitan, kas impakdaar ni Pablo, iti 1 Taga-Corinto 15:46, 47, ken 48;"
                },
                {
                    "number": 14,
                    "text": "Ngem saan nga immuna ti naespirituan, no di ket ti gagangay; ken kalpasanna naespirituan. Daydi immuna a tao nabukel iti daga, naindagaan; ngem daydi maikadua a tao ti Apo iti langit. No kasano idi daydi naindagaan, kasta met dagiti naindagaan; ket no kasano daydi nailangitan, kastada met dagiti nailangitan. Ket kas mayalubog dagiti kasuratan iti daga kadagiti minatayyo, a napaypayso a naaramid, kasta met dagiti kasuratan iti langit. Daytoy ngarud, ti mamaglantip ken mamagkappeng a bileg, ket iti ababa a pannao, dagiti tulbek iti pagarian, a mangbukel iti tulbek ti pannakaammo."
                },
                {
                    "number": 15,
                    "text": "Ket ita, ipatpategko unay a kakabsat a lallaki ken babbai, bay-anyo nga ipanamnamak kadakayo a pagbatayan dagitoy a mayalubog kadagiti natay ken dagiti sibibiag a saan a nalaklaka a palabsen lattan, a maipapan iti pannakaisalakantayo. Ta nasken ken kasapulan unay ti pannakaisalakanda iti pannakaisalakantayo, kas kinuna ni Pablo maipanggep kadagiti amma—ta kadakuada saanda a makapagbalin a naan-anay no awantayo—kasta met a saantayo a makapagbalin a naan-anay no awan dagiti minataytayo."
                },
                {
                    "number": 16,
                    "text": "Ket ita, mainaig iti panangbuniag kadagiti natay, itedko kadakayo ti sabali pay nga adaw a sao manipud ken ni Pablo, ti 1 Taga-Corinto 15:29: Ita ania pay ti aramidento dagiti mabautisaran a maipaay kadagiti natay, no dagiti natay saanda nga agungar uray kaanoman? Apay ngarud agbautisarda a maipaay kadakuada?"
                },
                {
                    "number": 17,
                    "text": "Ket manen, mainaig iti daytoy nga adaw a sao ikkankayo iti inadaw manipud iti maysa kadagiti propeta, a naituon ti imatangna iti pannakaisubli ti kinasaserdote, dagiti gloria a maipalgakto kadagiti ud-udina nga aldaw, ken iti naisangayan a wagas agpaay daytoy kadayagan kadagiti amin a topiko iti agnanayon nga ebanghelio, a managan, ti panangbuniag kadagiti natay; ta kinuna ni Malakias, iti maudi a kapitulo, bersikulo 5 ken 6: Adtoy, ibaonko kadakayo ni Elias a mammadto iti sakbay ti yaay ti dakkel ken nakakikigtot nga aldaw ti Apo; ket isu isublinanto ti puso dagiti amma kadagiti annak, ken ti puso dagiti annak kadagiti ammada, di la ket ta siak umayak ket kabilek ti daga iti panangilunod."
                },
                {
                    "number": 18,
                    "text": "Nalawlawag koma ti intedko a pannakaipatarus daytoy, ngem umdasen ti kinalawag daytoy a mainugot iti pakasapulanna. Umdas a maammuan, iti daytoy a banag, a masaplit ti daga iti lunod malaksid no adda mamagtugmok a saanen nga agsina iti ania man kadagitoy iti nagbaetan dagiti amma ken dagiti annak, iti sumagmamano a topiko wenno sabali—ket adtoy ania dayta a topiko? Isu ti panangbuniag kadagiti natay. Ta datayo no awanda saantayo nga agbalin a naan-anay; wenno isuda no awantayo saanda nga agbalin a naan-anay. Wenno isuda man wenno datayo saantayo a makapagbalin a naan-anay no awan dagiti natay met iti ebanghelio; ta nasken iti yaadani ti dispensasion ti pannakatungpal dagiti panawen, a dayta a dispensasion mangrugin nga umadani, tapno ti sibubukel ken naan-anay ken awan pagkuranganna a pagkaykaysaan, ken panagtutugmok dagiti dispensasion, ken dagiti tulbek, ken dagiti bileg, ken dagiti gloria agturay, ken maipalgak manipud kadagidi aldaw ni Adan agpapan iti agdama a panawen. Ken saan la a daytoy, ngem dagiti banag a saan pay a naipalgak manipud iti pannakabukel ti lubong, ngem nailemmeng manipud kadagiti masirib ken naannad, maipalgakto kadagiti maladaga ken agsussuso iti daytoy, ti dispensasion ti pannakatungpal dagiti panawen."
                },
                {
                    "number": 19,
                    "text": "Ita, ania ti mangngegtayo iti ebanghelio nga inawattayo? Napnuan ragsak a timek! Timek ti panangngaasi manipud iti langit; ken timek ti kinapudno a timpuar iti daga; naimbag a damag para kadagiti natay; naragsak a timek para kadagiti sibibiag ken kadagiti natay; naimbag a damag ti naindaklan a rag-o. Anian a nagpintas kadagiti bantay dagiti dapan dagiti nangyeg iti naimbag a damag iti naimbag a banag, ken agkuna iti Zion: Adtoy, agturayen ti Dios! Kas iti linnaaw iti Carmel, kastanto ti ibababa ti pannakaammo iti Dios kadakuada!"
                },
                {
                    "number": 20,
                    "text": "Ket manen, ania ti mangngegtayo? Naimbag a damag manipud iti Cumorah! Ni Moroni, ti anghel manipud iti langit, a mangipakpakdaar iti pannakatungpal dagiti propeta—ti libro a maipalgak. Ti timek ti Apo iti langalang ti Fayette, ili ti Seneca, a mangipakpakdaar kadagiti tallo a saksi a mangpaneknek iti naisurat a libro! Ti timek ni Miguel iti ngarab ti Susquehanna, a nakadlaw iti sairo a nagparang a kas anghel ti lawag! Ti timek da Pedro, Santiago, ken Juan iti langalang a nagbaetan ti Harmony, ili ti Susquehanna, ken Colesville, ili ti Broome, iti karayan ti Susquehanna, a mangipakpakdaar iti bagbagida a kas agiggem kadagiti tulbek ti pagarian, ken ti dispensasion ti pannakatungpal dagiti panawen!"
                },
                {
                    "number": 21,
                    "text": "Ket manen, ti timek ti Dios iti siled ti lakay nga Ama Whitmer, iti Fayette, ili ti Seneca, ken kadagiti nadumaduma a panawen, ken kadagiti nadumaduma a luglugar iti amin a panagdaliasat ken panagsagaba daytoy Simbaan ni Jesucristo dagiti Santo iti Ud-udina nga Aldaw! Ken ti timek ni Miguel, ti arkanghel; ti timek ni Gabriel, ken ni Rafael, ken dagiti nadumaduma nga anghel, manipud ken ni Miguel wenno Adan nga agpababa iti agdama a panawen, amin a mangipakdaar iti dispensasionda, dagiti karbenganda, dagiti tulbekda, dagiti dayawda, ti tan-ok ken dayagda, ken ti bileg ti kinasaserdoteda; a mangted iti tunggal binatog, iti tunggal annuroten; bassit ditoy, ken bassit idiay; ikkannatayo iti pangliwliwa babaen ti panangitungtungkuana iti dayta umay, a mangipatalged iti namnamatayo!"
                },
                {
                    "number": 22,
                    "text": "Kakabsat a lallaki, saantayo kadi nga agtuloy iti naindaklan a panggep? Agtuloykayo a saan nga agsanud. Pigsa ti pakinakem, kakabsat a lallaki; ket ala, ala gaw-aten ti balligi! Pagrag-uenyo ti puspusoyo, ket agragsakkayo iti aglaplapusanan. Buongenyo ti daga iti kankanta. Agsao koma dagiti natay iti kanta ti pagilian iti agnanayon a panagdayaw ken ni Ari Emmanuel, a naordenan, sakbay a nabukel ti lubong, tapno maikkantayo iti gundaway a mangsubbot kadakuada iti nakaibaludanda; ta maruk-atanto dagiti balud."
                },
                {
                    "number": 23,
                    "text": "Ipukkaw koma dagiti bantay ti rag-o, ket umkiskayo koma amin a tanap; ket aminkayo a baybay ken natikag a dagdaga ibagayo ti kinadatdatlag ti Agnanayon nga Ariyo! Ken dakayo a karayan, ken waig, ken sarraisi, agayuskayo a siraragsak. Dayawen koma amin dagiti kayo iti talon ti Apo; ket agsangitkayo koma a natangken a batbato iti nalaus a rag-o! Ket agkanta koma a sangsangkamaysa ti init, bulan, ken dagiti bituen iti parbangon, ken agpukkaw koma amin dagiti lallaki nga annak ti Dios iti nalaus a rag-o! Ket ipakdaar koma ti agnanayon a panagparsua ti naganna iti agnanayon nga awan inggana! Ket kunak manen, anian a nagdaeg ti timek a mangngegtayo manipud iti langit, a mangipakpakdaar kadagiti lapayagtayo, iti gloria ken pannakaisalakan, ken dayaw, ken saan nga ipapatay, ken agnanayon a biag; dagiti pagarian, kangrunaan a luglugar, ken bileg!"
                },
                {
                    "number": 24,
                    "text": "Adtoy, umadanin ti naindaklan nga aldaw ti Apo; ket asino ti makaibtur iti aldaw a yaayna, ken asino ti makatakder inton agparang? Ta kasla iti apuy a manggugor, ken kasla iti sabon a naingel; ket agtugawto a kas iti manggugor ken mangpatarnaw iti pirak, ket patarnawennanto dagiti lallaki nga annak ni Levi, ket aramidenna ida a kasla balitok ken pirak, tapno mangidatondanto iti Apo iti daton ti kinalinteg. Mangidatontayo, ngarud, kas simbaan ken tattao, ken kas Santo iti Ud-udina nga Aldaw, iti Apo iti daton ti kinalinteg; ket idatagtayo iti nasantuan a templona, no malpaston, ti libro a naglaon iti sinurat a maipapan kadagiti minataytayo, a maikarinto iti amin a pannakaawat."
                },
                {
                    "number": 25,
                    "text": "Kakabsat, adu a banag ti masaok kadakayo maipanggep iti topiko; ngem isardengko pay ita, ket inton sabalin a panawen nga ituloyko. Siak, pay laeng, ti napakumbaba a katulonganyo ken saan nga agbalbaliw a gayyem,"
                }
            ]
        },
        "/study/scriptures/dc-testament/dc/129": {
            "uri": "/study/scriptures/dc-testament/dc/129",
            "title": "Doktrina ken Katulagan 129",
            "data_type": "chapter",
            "chapter_name": "Benneg 129",
            "chapter_summary": [
                "1–3, Agpadpada nga adda napagungar ken espiritu a bagi iti langit; 4–9, Naited dagiti tulbek a pakailasinan kadagiti mensahero iti likud ti kurtina."
            ],
            "verses": [
                {
                    "number": 1,
                    "text": "Adda dua a kita ti tao iti langit, a managan: Dagiti anghel, a napagungar a kinatao, a nagtagilasag ken nagtagitulang—"
                },
                {
                    "number": 2,
                    "text": "Kas pagarigan, kinuna ni Jesus: Iggamannak ket kitaennak, ta saan a nagtagilasag ken nagtagitulang ti espiritu, a kas makita kaniak."
                },
                {
                    "number": 3,
                    "text": "Maikadua: mapagbalin a naan-anay ti espiritu dagiti nalinteg a tao, isuda a saan a napagungar, ngem agtawidda iti isu met la a gloria."
                },
                {
                    "number": 4,
                    "text": "No umay ti mensahero nga agkuna nga adda inkuyogna a mensahe a naggapu iti Dios, idiayayo ti dakulapyo ket dawatenyo a makidinnakulap."
                },
                {
                    "number": 5,
                    "text": "No isu ti anghel aramidennanto, ket mariknayonto ti dakulapna."
                },
                {
                    "number": 6,
                    "text": "No isu ti espiritu ti nalinteg a tao a nagbalin a naan-anay umayto iti dayagna; ta dayta laeng ti wagas a pannakapagpakitana—"
                },
                {
                    "number": 7,
                    "text": "Dawatenyo a makidinnakulap kadakayo, ngem saanto nga aggunay, gapu ta maisuppiat iti bilin kenkuana ti langit para iti nalinteg a tao a mangallilaw; ngem ipatungpalnanto latta ti mensahena."
                },
                {
                    "number": 8,
                    "text": "No isu ti sairo a kasla anghel ti lawag, no dawatenyo a kadinnakulap idiayananto ti dakulapna, ket awan ti ania man a mariknayo; mailasinyo ngarud."
                },
                {
                    "number": 9,
                    "text": "Dagitoy ti tallo a naindaklan a tulbek a pakaammuanyo no ti panangipatungpal ket naggapu iti Dios."
                }
            ]
        },
        "/study/scriptures/dc-testament/dc/130": {
            "uri": "/study/scriptures/dc-testament/dc/130",
            "title": "Doktrina ken Katulagan 130",
            "data_type": "chapter",
            "chapter_name": "Benneg 130",
            "chapter_summary": [
                "1–3, Mabalin nga agparang ti Ama ken ti Anak a mismo kadagiti tao; 4–7, Agnaed dagiti anghel iti celestial nga agpang; 8–9, Agbalinto ti celestial a daga a naindaklan nga Urim ken Tumim; 10–11, Maited ti puraw a bato kadagiti amin a sumrek iti celestial a lubong; 12–17, Tinengngel ti Propeta ti panawen ti Maikadua a Yaay; 18–19, Ikuyogtayo ti pagsiriban a magun-odtayo iti daytoy a biag iti Panagungar; 20–21, Umay amin a bendision babaen ti panagtungpal iti paglintegan; 22–23, Nagtagilasag ken nagtagitulang ti Ama ken ti Anak."
            ],
            "verses": [
                {
                    "number": 1,
                    "text": "Inton agpakita ti Mangisalakan makitatayonto ti mismo a kinasiasinona. Makitatayonto nga isu ket tao a kas kadatayo."
                },
                {
                    "number": 2,
                    "text": "Ket dayta met laeng a pannakipulapol nga adda kadatayo sadiay, makaduaanto laeng iti agnanayon a gloria, a kinadayag a saantayo ita a malak-am."
                },
                {
                    "number": 3,
                    "text": "Juan 14:23—Ti panagparang ti Ama ken ti Anak, iti dayta a bersikulo, panagpakita a mismo; ket ti kapanunotan a nagnaed ti Ama ken ti Anak iti puso ti tao daan a panangipagarup dagiti pammati, ket saan a pudno."
                },
                {
                    "number": 4,
                    "text": "Kas sungbat iti saludsod—Saan kadi a ti panangusig iti panawen ti Dios, panawen ti anghel, panawen ti propeta, ken panawen ti tao, maibatay iti planeta a pagnanaedanda?"
                },
                {
                    "number": 5,
                    "text": "Sungbatak, Wen. Ngem awan dagiti anghel nga agpapaay iti daytoy a daga ngem kadagiti para iti daytoy wenno nagpaay iti daytoy."
                },
                {
                    "number": 6,
                    "text": "Saan nga agnaed dagiti anghel iti planeta a kas iti daytoy a daga;"
                },
                {
                    "number": 7,
                    "text": "Ngem agnaedda iti yan ti Dios, iti lubong a kasla iti taaw a sarming ken apuy, a pakaipakitaan amin dagiti banag iti dayagda, iti napalabas, agdama, ken masakbayan, ken agtultuloy iti imatang ti Apo."
                },
                {
                    "number": 8,
                    "text": "Ti lugar a pagnaedan ti Dios ket isu ti naindaklan nga Urim ken Tumim."
                },
                {
                    "number": 9,
                    "text": "Daytoy a daga, iti napasanto ken saan a matay a kasasaad, maaramidto a kas iti kristal ket isunto ti Urim ken Tumim kadagiti agindeg nga agtaeng ditoy, a pakaipakitaanto amin a banag a maipanggep iti nababbaba a pagarian, wenno amin a pagarian a nababbaba ti kasasaadna, kadakuada nga agtaeng; ket kukuanto ni Cristo daytoy daga."
                },
                {
                    "number": 10,
                    "text": "Ket ti puraw a bato a naagapad iti Apocalipsis 2:17, agbalinto nga Urim ken Tumim iti tunggal tao nga umawat iti daytoy, a pakaipakaammuanto dagiti banag a maipanggep kadagiti nangatngato a pagarian;"
                },
                {
                    "number": 11,
                    "text": "Ket maikkanto iti puraw a bato ti tunggal maysa nga umay iti celestial a pagarian, a pakaisuratan ti baro a nagan, nga awan ti asino man a tao a makaammo malaksid iti umawat. Ti baro a nagan isu ti napateg a balikas."
                },
                {
                    "number": 12,
                    "text": "Ipadtok, iti nagan ti Apo a Dios, nga itinto South Carolina ti pangrugian dagiti parikut a pakaigapuanto ti adu nga agsayasay a dara sakbay ti yaay ti Anak ti Tao."
                },
                {
                    "number": 13,
                    "text": "Mabalin a bumangonto babaen ti parikut ti tagabo. Daytoy a timek ti naipakdaar kaniak, bayat ti panangikarkararagko a sipapasnek iti daytoy a topiko, idi Disiembre 25, 1832."
                },
                {
                    "number": 14,
                    "text": "Agkarkararagak idi a sipapasnek a mangammo iti oras ti yaay ti Anak ti Tao, idi nangngegko ti timek a nangulit iti sumaganad:"
                },
                {
                    "number": 15,
                    "text": "Joseph, anakko, no agbiagka agingga a maragpatmo ti walopulo-ket-lima a tawen makitamto ti rupa ti Anak ti Tao; ngarud umdas koman daytoy, ket saannakon a riribuken maipanggep iti daytoy a banag."
                },
                {
                    "number": 16,
                    "text": "Nabatiak ngarud, a diak makaikeddeng no daytoy a yaay isu ti pangrugian ti millenium wenno kadagiti napalabas a panagparang, wenno nasken a matayak ket iti kasta makitak ti rupana."
                },
                {
                    "number": 17,
                    "text": "Mamatiak iti yaay ti Anak ti Tao a saan a nasapsapa ngem iti dayta a panawen."
                },
                {
                    "number": 18,
                    "text": "Ania man a pagbatayan iti kinasaririt a magun-odtayo iti daytoy a biag, maitugottayo iti panagungar."
                },
                {
                    "number": 19,
                    "text": "Ket no ti tao makagun-od iti ad-adu a pannakaammo ken saririt iti daytoy a biag babaen ti kinaregta ken kinatulnog ngem iti sabali, dakdakkelto nga amang ti gundawayna iti lubong nga umay."
                },
                {
                    "number": 20,
                    "text": "Adda paglintegan, a di maibabawi ti pannakaipaulogna iti langit sakbay ti pannakabukel daytoy a lubong, a nakaibatayan amin a bendision—"
                },
                {
                    "number": 21,
                    "text": "Ket no makagun-odtayo iti ania man a bendision manipud iti Dios, babaen ti panagtulnog iti dayta a paglintegan a naibatay."
                },
                {
                    "number": 22,
                    "text": "Nagtagilasag ken nagtagitulang ti Ama a marikna a kas iti tao; kasta met ti Anak; ngem saan a nagtagilasag ken nagtagitulang ti Espiritu Santo, ngem isu ti Kinatao ti Espiritu. No saan a kasta, saan koma a makapagtaeng kadatayo ti Espiritu Santo."
                },
                {
                    "number": 23,
                    "text": "Mabalin nga awaten ti tao ti Espiritu Santo, ket mabalinna ti bumaba kenkuana ket saan nga aguray kenkuana."
                }
            ]
        },
        "/study/scriptures/dc-testament/dc/131": {
            "uri": "/study/scriptures/dc-testament/dc/131",
            "title": "Doktrina ken Katulagan 131",
            "data_type": "chapter",
            "chapter_name": "Benneg 131",
            "chapter_summary": [
                "1–4, Nasken ti celestial a kallaysa para iti pannakaitan-ok iti kangatuan a langit; 5–6, Mailawlawag no kasano a mapaglantip dagiti tao iti agnanayon a biag; 7–8, Banag ti amin nga espiritu."
            ],
            "verses": [
                {
                    "number": 1,
                    "text": "Iti celestial a gloria adda tallo a langit wenno tukad;"
                },
                {
                    "number": 2,
                    "text": "Ket tapno magun-od ti kangatuan, nasken a sumrek ti tao iti daytoy nga urnos ti kinasaserdote [kayatna a sawen ti baro ken agnanayon a katulagan ti panagasawa];"
                },
                {
                    "number": 3,
                    "text": "Ket no dina aramiden, saanna a magun-od daytoy."
                },
                {
                    "number": 4,
                    "text": "Mabalinna ti sumrek iti sabali, ngem dayta ti paggibusan ti pagarianna; awanen ti dur-asanna."
                },
                {
                    "number": 5,
                    "text": "(Iti maika-17 ti Mayo, 1843.) Ti nataltalged a balikas ti pammadto kaipapananna ti pannakaammo ti tao a mailantip iti agnanayon a biag, babaen ti paltiing ken ti espiritu ti pammadto, babaen ti bileg ti Nasantuan a Kinasaserdote."
                },
                {
                    "number": 6,
                    "text": "Saan a mabalin a maisalakan ti tao iti kinakuneng."
                },
                {
                    "number": 7,
                    "text": "Awan ti kasta a banag a di maitunos a banag. Banag ti amin nga espiritu, ngem napimpino wenno natartarnaw, ket kabaelan la a makita ti natartarnaw a mata;"
                },
                {
                    "number": 8,
                    "text": "Saantayo a makita daytoy; ngem no mapatarnaw ti bagbagitayo makitatayo a banag amin daytoy."
                }
            ]
        },
        "/study/scriptures/dc-testament/dc/132": {
            "uri": "/study/scriptures/dc-testament/dc/132",
            "title": "Doktrina ken Katulagan 132",
            "data_type": "chapter",
            "chapter_name": "Benneg 132",
            "chapter_summary": [
                "1–6, Magun-od ti pannakaitan-ok babaen ti baro ken agnanayon a katulagan; 7–14, Maituding dagiti pagnanamingan ken annuroten dayta a katulagan; 15–20, Mangted kadagiti tao iti gundaway nga agbalin a dios ti celestial a panagasawa ken ti pannakaitultuloy a mabukel ti kaamaan; 21–25, Ti akikid ken nailet a dalan nga agturong iti agnanayon a biag; 26–27, Maited ti paglintegan a mainaig iti panagtabbaaw iti Espiritu Santo; 28–39, Maaramid dagiti kari iti agnanayon nga idudur-as ken panangitan-ok kadagiti propeta ken Santo iti amin a tawen; 40–47, Maikkan ni Joseph Smith iti bileg a mamagkappeng ken mamaglantip iti daga ken iti langit; 48–50, Ipatalged ti Apo kenkuana ti pannakaitan-okna; 51–57, Mabagbagaan ni Emma Smith nga agtalinaed a natulnog ken napudno; 58–66, Maituding dagiti paglintegan a mangsakup iti kaadu ti assawa a babbai."
            ],
            "verses": [
                {
                    "number": 1,
                    "text": "Pudno, kastoy ti kinuna ti Apo kenka katulongak a Joseph, a no la ket dinawatmo iti imak a mangammo ken makaawat no siak, ti Apo, ikkak iti kalintegan dagiti katulongak a da Abraham, Isaac, ken Jacob, kasta met kada Moises, David ken Solomon, dagiti katulongak, a mangsagid iti pagbatayan ken doktrina iti kaadda ti adu nga assawa ken kamalalada—"
                },
                {
                    "number": 2,
                    "text": "Adtoy, ken imutektekam, siak ti Apo a Diosmo, ket sungbatanka maipanggep iti daytoy a banag."
                },
                {
                    "number": 3,
                    "text": "Ngarud, isaganam ti pusom a mangawat ken agtungpal kadagiti panangiwanwan a dandanin itedko kenka; ta amin dagiti nakaipalgakan daytoy a paglintegan nasken nga agtungpalda iti daytoy."
                },
                {
                    "number": 4,
                    "text": "Ta adtoy, ipalgakko kenka ti baro ken agnanayon a katulagan; ket no saanka nga agtungpal iti dayta a katulagan, mailunodka; ta awan ti makasupring iti daytoy a katulagan ket mapalubosanto a sumrek iti gloriak."
                },
                {
                    "number": 5,
                    "text": "Ta amin maaddaanto iti bendision kadagiti imak agtungpaldanto iti paglintegan a naituding iti dayta a bendision, ken dagiti annuroten a nasao, kas nairugi pay la idi sakbay ti pannakabukel ti lubong."
                },
                {
                    "number": 6,
                    "text": "Ket no maipanggep iti baro ken agnanayon a katulagan, nairugi para iti pakabuklan ti gloriak; ket isu nga umawat iti pakabuklan a nasao nasken ken agtungpalto iti paglintegan, wenno mailunodto, kinuna ti Apo a Dios."
                },
                {
                    "number": 7,
                    "text": "Ket pudno kunak kenka, a dagitoy ti annuroten daytoy a paglintegan: Amin a katulagan, kontrata, piansa, pagrebbengan, sapata, kari, maaramidan, am-ammo, kagimongan, wenno inanamaen, a saan a naaramid ken naiserrek ken pinatalgedan ti Nasantuan nga Espiritu ti kari, isu a natudingan, nga agpadpada a para laeng iti panawen ken iti agnanayon, ken dayta pay kasantuan, babaen ti paltiing ken bilin nga ibiang ti tinudingak, a dinutokak iti daga a mangiggem iti daytoy a bileg (ket dinutokak ti katulongak a ni Joseph a mangiggem iti daytoy a bileg kadagiti maudi nga aldaw, ket awanto iti kaano man malaksid iti maysa iti daga iti kanito a maitalek daytoy a bileg ken dagiti tulbek ti kinasaserdote), awan ti kaipapananda, saguday, wenno bileg bayat ken kalpasan ti panagungar manipud kadagiti natay; ta aggibus amin a kontrata a saan a naaramid iti kastoy no matayen dagiti tao."
                },
                {
                    "number": 8,
                    "text": "Adtoy, ti balayko ket balay ti urnos, kinuna ti Apo a Dios, ket saan a balay ti riribuk."
                },
                {
                    "number": 9,
                    "text": "Awatekto kadi ti daton, kinuna ti Apo, a saan a maaramid iti naganko?"
                },
                {
                    "number": 10,
                    "text": "Wenno awatekto kadi kadagiti imam dayta diak indutok?"
                },
                {
                    "number": 11,
                    "text": "Ken idutokko kadi kenka, kinuna ti Apo, malaksid no babaen ti paglintegan, a kas iti inyordenko ken ti Amak kenka, sakbay ti lubong?"
                },
                {
                    "number": 12,
                    "text": "Siak ti Apo a Diosmo; ket itdek kenka daytoy a bilin—nga awanto ti tao a makapan iti Ama no di babaen kaniak wenno iti balikasko, nga isu ti paglintegak, kinuna ti Apo."
                },
                {
                    "number": 13,
                    "text": "Ket amin nga adda iti lubong, uray pay no inyorden ti tao, babaen dagiti trono, wenno masakupan, wenno bileg, wenno bambanag a mainaganan, uray aniada pay, a saan a siak wenno babaen ti balikasko, kinuna ti Apo, maipuruakto iti baba, ket saandanto nga agtalinaed kalpasan ti ipapatay dagiti tao, iti man bayat wenno kalpasan ti panagungar, kinuna ti Apo a Diosyo."
                },
                {
                    "number": 14,
                    "text": "Ta kukuak amin a banag a mabati; ket ania man a bambanag a saanko nga aramid madayyeg ken madadaeldanto."
                },
                {
                    "number": 15,
                    "text": "Ngarud, no mangasawa ti lalaki iti babai iti lubong, ket saanna nga asawaen babaen kaniak wenno babaen ti balikasko, ket makitulag kenkuana agingga nga adda ti lalaki iti lubong a kaduana ti babai, awanton ti bileg ti katulagan ken kallaysada no nataydan, ken no awandanton iti lubong; ngarud, awan ti paglintegan a mamagkappeng kadakuada no awandanton iti lubong."
                },
                {
                    "number": 16,
                    "text": "Ngarud, no awanda iti lubong saanda nga agassawa wenno napagasawa; ngem madutokanda nga anghel iti langit, nga anghel a katulongan nga agpapaay, a mangisuro kadagiti ad-adda a maikari, ken ti aglaplapusanan, ken ti agnanayon a dagsen ti gloria."
                },
                {
                    "number": 17,
                    "text": "Ta saan a tinungpal dagitoy nga anghel ti paglintegak; ngarud, saanda a mapadur-as, ngem agtalinaedda a naisina ken agmaymaysa, nga awanan iti pannakaitan-ok, iti natalged a kasasaadda, iti agnanayon; ket saanda a dios manipud dita, ngem anghel ida ti Dios iti agnanayon nga awan inggana."
                },
                {
                    "number": 18,
                    "text": "Ket manen, pudno kunak kenka, no mangasawa ti lalaki, iti babai ket makitulag kenkuana para iti agdama ken iti agnanayon, no dayta a katulagan ket saan a nagtaud kaniak wenno babaen ti balikasko, nga isu ti paglintegak, ken saan a pinaglantip ti Nasantuan nga Espiritu ti kari, babaen kenkuana a tinudingan ken dinutokak iti daytoy a bileg, saan ngarud a maawat uray no babaen ti pigsa no addada iti ruar ti lubong, gapu ta saanda a naikappeng kaniak, kinuna ti Apo, uray pay babaen ti balikasko; no addada iti ruar ti lubong saandanto a maawat sadiay, gapu ta natudingan dagiti anghel ken dagiti diosen sadiay, a saanda a malasat; saanda, ngarud, a tawiden ti gloriak; ta ti balayko balay ti urnos, kinuna ti Apo a Dios."
                },
                {
                    "number": 19,
                    "text": "Ket manen, pudno kunak kenka, no mangasawa ti lalaki iti babai babaen ti balikasko, nga isu ti paglintegak, ken babaen ti baro ken agnanayon a katulagan, ken pinaglantip ida babaen ti Nasantuan nga Espiritu ti kari, babaen kenkuana a natudingan, kenkuana a nangidutokak iti daytoy a bileg ken kadagiti tulbek daytoy a kinasaserdote; ket masaonto kadakuada—Makagtengkanto iti umuna a panagungar; ket no itinto kalpasan ti umuna a panagungar, iti sumarunonto a panagungar; ket agtawidto iti trono, pagarian, masakupan, ken bileg, pagturayan, amin a kangatuan ken iti kaunggan—ket maisuratto iti Libro ti Biag ti Kordero, tapno saanto a mamapatay a pagsayasayan ti awanan basol a dara, ket no agtungpalka iti katulagak, ket saanka a mamapatay a pagsayasayan ti awanan basol a dara, maaramidto kadakuada iti amin a banag a kayat ti katulongak a pangipanan kadakuada, iti agdama, ken iti agnanayon; ket maipatungpalto a mamimpinsan no addadan iti ruar ti lubong; ket labsandanto dagiti anghel, ken dagiti diosen, a naituding sadiay, iti pannakaitan-ok ken pannakaigloriada iti amin a banag, a naipatalged kadagiti uloda, a gloria nga isunto ti pannakaipatungpal ken panagtultuloy dagiti bukel iti agnanayon nga awan inggana."
                },
                {
                    "number": 20,
                    "text": "Kalpasanna agbalindanto a dios, gapu ta awan ti pagpatinggaanda; ngarud awanto ti inggana ti kinaagnanayonda, gapu ta agtultuloyda; kalpasanna addadanton iti ngatuen ti amin, gapu ta agturaydanto kadagiti amin a banag. Kalpasanna diosdanton, gapu ta adda kadakuada ti amin a bileg, ket iturayandanto dagiti amin nga anghel."
                },
                {
                    "number": 21,
                    "text": "Pudno, pudno, kunak kenka, malaksid no agtungpalka iti paglintegak saanmonto a maragpat daytoy a gloria."
                },
                {
                    "number": 22,
                    "text": "Ta nailet ti ruangan, ken akikid ti dalan nga agturong iti pakaitan-okan ken pakaituloyan ti biag, ket manmano ti makasarakto iti daytoy, gapu ta dinak inawat iti lubong wenno dinak am-ammo."
                },
                {
                    "number": 23,
                    "text": "Ngem no awatennak iti lubong, maam-ammonak ngarud, ket maawatmonto ti pannakaitan-okmo; tapno sadino man ti yanko addakanto met."
                },
                {
                    "number": 24,
                    "text": "Daytoy ti agnanayon a biag—ti mangammo iti kakaisuna a masirib ken pudno a Dios, ken Jesucristo, nga imbaonna. Siak ti isu. Awatem, ngarud, ti paglintegak."
                },
                {
                    "number": 25,
                    "text": "Nalawa ti ruangan, ken akaba ti dalan nga agturong ken ni patay; ket adu ti mapan dita, gapu ta didak awaten, wenno agtungpal iti paglintegak."
                },
                {
                    "number": 26,
                    "text": "Pudno, pudno, kunak kenka, no mangasawa ti lalaki iti babai a maibatay iti balikasko, ket mapaglantipda babaen ti Nasantuan nga Espiritu ti kari, a maibatay iti panangitudingko, ket agbasolto wenno makaaramidto iti pagbasolan ti babai wenno ti lalaki iti baro ken agnanayon a katulagan iti ania man, wenno iti amin a kita ti panagtabbaaw, ket no saanda a mamapatay a pagsayasayan ti awanan basol a dara, makagtengdanto pay la iti umuna a panagungar, ket makastrekdanto iti pakaitan-okan; ngem madadaeldanto iti lasag, ket mayawatdanto a pagrennekan ni Satanas agingga iti aldaw ti pannubbot, kinuna ti Apo a Dios."
                },
                {
                    "number": 27,
                    "text": "Ti panagtabbaaw a maibusor iti Espiritu Santo, a saanto a mapakawan iti lubong wenno iti ruar ti lubong, isu ti pammapataymo a pagsayasayan ti awanan basol a dara, a kumanunong iti ipapatayko, kalpasan ti panangawatmo iti baro ken agnanayon a katulagak, kinuna ti Apo a Dios; ket isu a di mangtungpal iti daytoy a paglintegan saanto a pulos a makastrek iti gloriak, ngem mailunodto, kinuna ti Apo."
                },
                {
                    "number": 28,
                    "text": "Siak ti Apo a Diosmo, ket itedkonto kenka ti paglintegan ti Nasantuan a Kinasaserdote, kas inyorden kaniak ti Amak sakbay ti lubong."
                },
                {
                    "number": 29,
                    "text": "Inawat ni Abraham ti amin a banag, ania man nga inawatna, babaen ti paltiing ken bilin, babaen ti balikasko, kinuna ti Apo, ket nakastrek iti pakaitan-okanna ken nagtugaw iti abay ti tronona."
                },
                {
                    "number": 30,
                    "text": "Immawat ni Abraham kadagiti kari maipanggep iti bukelna, ken ti bunga ti lomona—a dita ti lomo a nagtaudam, sika, katulongak a Joseph—nga agtultuloy agingga nga addada iti lubong; ken kas pangsagid ken ni Abraham ken ti bukelna, iti ruar ti lubong agtuloydanto; iti lubong ken iti ruar ti lubong kas iti di mabilang a bituen; wenno, no bilangem dagiti anay iti kadaratan dimo ida mabilang."
                },
                {
                    "number": 31,
                    "text": "Kukuam pay daytoy a kari, gapu ta nagtaudka ken ni Abraham, ket naited ti kari ken ni Abraham; ket iti daytoy a paglintegan ti pakaituloyan dagiti aramid ti Amak, a nangitan-okanna iti bagina."
                },
                {
                    "number": 32,
                    "text": "Mapanka, ngarud, ken aramidem dagiti aramid ni Abraham; sumrekka iti paglintegak ket maisalakankanto."
                },
                {
                    "number": 33,
                    "text": "Ngem no dika sumrek iti paglintegak saanmo a maawat ti kari ti Amak, nga intedna ken ni Abraham."
                },
                {
                    "number": 34,
                    "text": "Binilin ti Dios ni Abraham, ket inted ni Sara ni Agar nga asawa ni Abraham. Ket apay nga inaramidna? Gapu ta daytoy ti paglintegan; ket manipud ken ni Agar timmaud ti adu a tao. Daytoy, ngarud, ti pannakatungpal, kadagiti sabsabali pay, kadagiti kari."
                },
                {
                    "number": 35,
                    "text": "Nailunod kadi, ngarud, ni Abraham? Pudno kunak kenka, Saan; ta siak, ti Apo, imbilinko."
                },
                {
                    "number": 36,
                    "text": "Nabilin ni Abraham a mangidaton iti anakna a ni Isaac; nupay kasta, naisurat: Saanka a mamapatay. Nupay kasta, saan a nagkedked ni Abraham, ket naibilang kenkuana a kinalinteg."
                },
                {
                    "number": 37,
                    "text": "Immawat ni Abraham kadagiti kamalala, ket inikkanda iti annak; ket naibilang kenkuana a kinalinteg, gapu ta naitedda kenkuana, ken tinungpalna ti paglintegak; kas iti kaawan ti sabali nga inaramid ni Isaac kasta met ken Jacob malaksid iti naibilin kadakuada; ket gapu ta awan ti sabali nga inaramidda malaksid iti naibilin kadakuada, nakastrekda iti pakaitan-okanda, a maibatay kadagiti kari, ket nagtugawda kadagiti trono, ket saanda nga anghel no di ketdi dios."
                },
                {
                    "number": 38,
                    "text": "Immawat met ni David iti adu nga assawa ken kamalala, ken kasta met da Solomon ken Moises a katulongak, a kas met kadagiti adu a dadduma pay a katulongak, manipud idi rugi ti panagparsua agingga iti daytoy a kanito; ket awan ti nagbasolanda malaksid kadagiti banag a di nagtaud kaniak."
                },
                {
                    "number": 39,
                    "text": "Intedko dagiti assawa ken kamalala ni David, babaen iti ima ni Nathan, ti katulongak, ken dagiti sabsabali a propeta nga akin-iggem kadagiti tulbek daytoy a bileg; ket awan kadagitoy a banag ti nagbasolanna kaniak malaksid iti kaso ni Uria ken ti asawana; ket, natnag ngarud iti pannakaitan-okna, ket inawatna ti bingayna; ket saanna nga inawat ida iti ruar ti lubong, ta intedko ida iti sabali, kinuna ti Apo."
                },
                {
                    "number": 40,
                    "text": "Siak ti Apo a Diosmo, ket intedko kenka, katulongak a Joseph, ti pagrebbengan, ket pasubliem ti amin a banag. Agdawatka iti kayatmo, ket maitedto kenka a maibatay iti balikasko."
                },
                {
                    "number": 41,
                    "text": "Ket kas dinawatmo maipanggep iti pannakiabig, pudno, pudno, kunak kenka, no umawat ti lalaki iti asawa iti baro ken agnanayon a katulagan, ket no sumurot ti babai iti sabali a lalaki, ket diak dinutokan ti babai babaen ti nasantuan a pannutok, nagsalungasing ti babai iti pannakiabig ket madadaelto."
                },
                {
                    "number": 42,
                    "text": "Ket no awan iti ikub ti baro ken agnanayon a katulagan ti babai, ket sumurot iti sabali a lalaki, nagsalungasing iti pannakiabig."
                },
                {
                    "number": 43,
                    "text": "Ket no ti asawana ket sumurot iti sabali a babai, ket adda iti babaen ti katulagan, linabsingna ti katulaganna ket nagsalungasing iti pannakiabig."
                },
                {
                    "number": 44,
                    "text": "Ket no saan a nagsalungasing ti babai iti pannakiabig, ngem awanan basol ken saanna a linabsing ti katulaganna, ket ammona daytoy, ket ipalgakko kenka, katulongak a Joseph, addanto ngarud kenka ti bileg, babaen ti bileg ti Nasantuan a Kinasaserdotek, nga alaem daytoy a babai ket itedmo iti lalaki a saan a nagsalungasing iti pannakiabig ngem nagtalinaed a napudno; ta mapagbalinto nga agturay kadagiti adu."
                },
                {
                    "number": 45,
                    "text": "Ta naitalekkon kenka dagiti tulbek ken bileg ti kinasaserdote, a pangpasubliak kadagiti amin a banag, ken ipakaammokto amin a banag kenka iti naituding a panawen."
                },
                {
                    "number": 46,
                    "text": "Ket pudno, pudno, kunak kenka, nga ania man a paglantipem iti daga mapaglantipto iti langit; ken ania man a pagkappengem iti daga, iti naganko ken babaen ti balikasko, kinuna ti Apo, agnanayonto a mapagkappeng iti langit; ket asino man ti pakawanem ti basbasolna iti daga mapakawanto iti agnanayon iti langit; ken asino man a dimo pakawanen ti basbasolna iti daga dinto mapakawan iti langit."
                },
                {
                    "number": 47,
                    "text": "Ket manen, pudno kunak, asino man ti bendisionam bendisionak, ken asino man nga ilunodmo ilunodko, kinuna ti Apo; ta siak, ti Apo, ti Diosmo."
                },
                {
                    "number": 48,
                    "text": "Ket manen, pudno kunak kenka, katulongak a Joseph, nga ania man ti itedmo iti daga, ken asino man ti pangtedam iti siasino man iti daga, babaen ti balikasko ken maibatay iti paglintegak, masarungkaranto iti bendision ken saan a lunod, ken babaen ti bilegko, kinuna ti Apo, ket awanto ti pakakednganna iti daga ken iti langit."
                },
                {
                    "number": 49,
                    "text": "Ta siak ti Apo a Diosmo, ket addaakto kenka uray pay iti panungpalan ti lubong, ken iti agnanayon; ta pudno nga ipasingkedko kenka ti pannakaitan-okmo, ken isaganak ti trono nga agpaay kenka iti pagarian ti Amak, a kaduam ni Abraham nga amam."
                },
                {
                    "number": 50,
                    "text": "Adtoy, nakitak ti panagsaksakripisiom, ket pakawanek amin a basbasolmo; nakitak ti panagsaksakripisiom iti panangtungpalmo iti dayta imbagak kenka. Mapanka, ngarud, ket itundaka iti dana a paglibasam, a kas iti panangawatko iti panangidaton ni Abraham iti anakna a ni Isaac."
                },
                {
                    "number": 51,
                    "text": "Pudno, kunak kenka: Mangtedak iti bilin iti katulongak iti balay, ni Emma Smith, nga asawam, nga intedko kenka, nga agparbeng ket saan a makiranud iti dayta imbilinko kenka nga idatonmo kenkuana; ta inaramidko, kinuna ti Apo, a pangtingitingko kadakayo amin, a kas iti inaramidko ken ni Abraham, ket mabalin a dawatankayo a mismo iti daton, babaen ti katulagan ken sakripisio."
                },
                {
                    "number": 52,
                    "text": "Ket awaten koma ti katulongak iti balay, ni Emma Smith, amin dagiti intedko ken ni katulongak a Joseph, nga isu ti nasagudayan ken nadalus iti imatangko; ket dagiti saan a nadalus, ken nagkuna a nadalusda, madadaelto, kinuna ti Apo a Dios."
                },
                {
                    "number": 53,
                    "text": "Ta siak ti Apo a Diosmo, ket tungpalemto ti timekko; ken itedkonto ken ni katulongak a Joseph tapno mapagbalinto a mangituray iti adu a banag; ta nabayagen a napudno iti sumagmamano a banag, ket manipud dita patibkerekto."
                },
                {
                    "number": 54,
                    "text": "Ket bilinek ti katulongak iti balay, ni Emma Smith, nga agtungpal ken katakunaynay ni katulongak a Joseph, ket awan ti sabali. Ngem no saan nga agtungpal iti daytoy a bilin madadaelto, kinuna ti Apo; ta siak ti Apo a Diosyo, ket dadaelekto no saan nga agtungpal iti paglintegak."
                },
                {
                    "number": 55,
                    "text": "Ngem no saan nga agtungpal iti daytoy a bilin, aramidento ngarud ti katulongak a ni Joseph amin a banag kenkuana, a kas iti nasaonan; ket bendisionakto ken paaduekto ken itedkonto kenkuana iti maminggasut a daras iti daytoy a lubong, dagiti amma ken inna, kakabsat a lallaki ken babbai, balbalay ken dagdaga, assawa a babbai ken annak, ken korona iti agnanayon a biag iti agnanayon a lubong."
                },
                {
                    "number": 56,
                    "text": "Ket manen, pudno kunak, pakawanen koma ti katulongak iti balay dagiti biddut ti katulongak a ni Joseph; ket kalpasanna mapakawanto met dagiti biddutna, a nagbiddutanna kaniak; ket siak, ti Apo a Diosyo, bendisionakto, ken paaduekto, ken pagrag-uekto ti pusona."
                },
                {
                    "number": 57,
                    "text": "Ket manen, kunak, saan koma a palusposan ni katulongak a Joseph ti sanikuana, di la mamin-ano ta umay dagiti kabusorna a mangdadael kenkuana; ta kayat ni Satanas a dadaelen; ta siak ti Apo a Diosyo, ket isu ti katulongak; ket adtoy, ken imutektekam, addaak kenkuana, a kas iti kaaddak ken ni Abraham, ti amayo, uray pay iti pannakapatan-ok ken gloriana."
                },
                {
                    "number": 58,
                    "text": "Ita, iti pannakasagid ti paglintegan ti kinasaserdote, adu dagiti banag a maipanggep iti daytoy."
                },
                {
                    "number": 59,
                    "text": "Pudno, no awagan ti Amak ti tao, a kas ken ni Aaron, babaen ti timekko, ken ti timek ti nangibaon kaniak, ken naitalugadingkon kenkuana dagiti tulbek ti bileg daytoy a kinasaserdote, no agaramid iti ania man a banag iti naganko, ken maibatay iti paglintegak ken babaen ti balikasko, saanto nga agbasol, ket ikalintegakto."
                },
                {
                    "number": 60,
                    "text": "Awan koma, ngarud, ti mangbabalaw iti katulongak a ni Joseph; ta ikalintegakto; ta agsakripisionto a dawatek kenkuana para iti panagbasolna, kinuna ti Apo a Diosyo."
                },
                {
                    "number": 61,
                    "text": "Ket manen, kas maipanggep iti paglintegan ti kinasaserdote—no mangasawa ti asino man a lalaki iti birhen, ket tarigagayanna ti mangasawa iti sabali, ket palubosan ti immun-una a mangaramid iti kasta, ket no asawaenna ti maikadua, ket agpadada a birhen, ket agkarida nga awan ti sabali a lalaki kadakuada, adda kalintegan daytoy a lalaki; saan a nakaaramid iti pannakikamalala agsipud ta naitedda kenkuana; ta saan a makaaramid iti pannakikamalala iti dayta agpaay laeng kenkuana nga awan ti sabali."
                },
                {
                    "number": 62,
                    "text": "Ket no adda sangapulo a birhen a naited kenkuana babaen daytoy a paglintegan, saan a makaaramid iti pannakikamalala, gapu ta agpaayda kenkuana, ken naitedda kenkuana; ngarud maikalintegan isuna."
                },
                {
                    "number": 63,
                    "text": "Ngem no maysa wenno asino man kadagiti sangapulo a birhen, kalpasan ti pannakiasawana, makinaig iti sabali a lalaki, nagbasolen iti pannakikamalala, ket madadaelto; ta naitedda kenkuana tapno umadu ket punnuenda ti daga, a maibatay iti bilinko, ken tapno mangtungpal iti kari nga inted ti Amak sakbay ti pannakabangon ti lubong, ken para iti pannakaitan-okda kadagiti agnanayon a lubong, tapno magun-odda dagiti kararua ti tattao; ta ditoy ti pakaituloyan ti aramid ti Amak, tapno maitan-ok isuna."
                },
                {
                    "number": 64,
                    "text": "Ket manen, pudno, pudno, kunak kenka, no addaan iti asawa ti asino man a lalaki, nga agiggem kadagiti tulbek daytoy a bileg, ket isurona kenkuana ti paglintegan ti kinasaserdotek, kas maibatay kadagitoy a banag, mamatinto ngarud ket aramidenna iti lalaki, wenno madadaelto ti babai, kinuna ti Apo a Diosyo; ta dadaelekto ti babai; ta pabilgekto ti naganko kadagiti amin nga umawat ken mangtungpal iti paglintegak."
                },
                {
                    "number": 65,
                    "text": "Ngarud, nainkalinteganto kaniak, no saan nga awaten ti babai daytoy a paglintegan, para iti lalaki nga umawat kadagiti amin a banag nga itedko, siak nga Apo a Diosna, kenkuana, gapu ta saan a namati ti babai ken dina inaramid iti lalaki a maibatay iti balikasko; ket ti ngarud babai ti agbalin a managbasol; ket mailaksid ti lalaki manipud iti paglintegan ni Sara, a nangaramid ken ni Abraham a maibatay iti paglintegan idi binilinko ni Abraham a mangala ken ni Agar a kas asawana."
                },
                {
                    "number": 66,
                    "text": "Ket ita, maibatay daytoy a paglintegan, pudno, pudno, kunak kadakayo, ad-adu pay ti ipalgakko kadakayo, manipud ita; ngarud, umdasen daytoy iti agdama. Adtoy, siak ti Alpha ken Omega. Amen."
                }
            ]
        },
        "/study/scriptures/dc-testament/dc/133": {
            "uri": "/study/scriptures/dc-testament/dc/133",
            "title": "Doktrina ken Katulagan 133",
            "data_type": "chapter",
            "chapter_name": "Benneg 133",
            "chapter_summary": [
                "1–6, Mabilin dagiti Santo nga agsagana para iti Maikadua a Yaay; 7–16, Mabilin amin a tao a pumanaw manipud iti Babilonia, umayda iti Zion, ket agsaganada para iti naindaklan nga aldaw ti Apo; 17–35, Agtakderto iti Bantay Zion, agbalinto a maymaysa a daga dagiti kontinente, ket agsublinto dagiti napukaw a tribu ti Israel; 36–40, Napasubli ti ebanghelio babaen ni Joseph Smith a maikasaba iti intero a lubong; 41–51, Umulogto ti Apo a mangbales kadagiti nadangkes; 52–56, Tawento daytoy dagiti sinubbotna; 57–74, Maisaknapto ti ebanghelio a mangisalakan kadagiti Santo ken mangdadael kadagiti nadangkes."
            ],
            "verses": [
                {
                    "number": 1,
                    "text": "Imdenganyo, O tattao ti simbaanko, kinuna ti Apo a Diosyo, ket denggenyo ti balikas ti Apo maipanggep kadakayo—"
                },
                {
                    "number": 2,
                    "text": "Ti Apo a kellaatto nga umay iti templona; ti Apo a bumabanto iti lubong a mangikuyog iti lunod ti panangukom; wen, kadagiti amin a pagilian a manglipat iti Dios, ken kadagiti amin a saan a nadiosan iti ragupyo."
                },
                {
                    "number": 3,
                    "text": "Ta ipakitananto ti nasantuan a takiagna iti amin a pagilian, ket makitanto ti intero a daga ti panangisalakan ti Dios."
                },
                {
                    "number": 4,
                    "text": "Gapuna, agsaganakayo, agsaganakayo, O tattaok; pasantuenyo ti bagbagiyo; aguummongkayo a sangsangkamaysa, O tattao ti simbaanko, iti daga ti Zion, dakayo amin a saan a nabilin nga agbati."
                },
                {
                    "number": 5,
                    "text": "Rummuarkayo iti Babilonia. Agbalinkayo koma a nadalus a mangiggem kadagiti pagikkan ti Apo."
                },
                {
                    "number": 6,
                    "text": "Angayenyo ti sagrado a panagtitiponyo, ket sansanenyo ti agsasarita iti tunggal maysa. Ket awagan koma ti tunggal tao ti nagan ti Apo."
                },
                {
                    "number": 7,
                    "text": "Wen, pudno kunak manen kadakayo, dimtengen ti panawen nga idadanon kadakayo ti timek ti Apo: Rummuarkayo iti Babilonia; aguummongkayo manipud kadagiti pagilian, manipud iti uppat a suli, manipud iti maysa a paset ti langit agingga iti bangir."
                },
                {
                    "number": 8,
                    "text": "Ibaonyo dagiti elder ti simbaanko kadagiti adayo a pagilian; kadagiti purpuro iti baybay; ibaonyo ida kadagiti ganggannaet a daga; awaganyo amin a pagilian, umuna dagiti Gentil, sa dagiti Hudio."
                },
                {
                    "number": 9,
                    "text": "Ket adtoy, ken imutektekan, daytoyto ti ararawda, ken ti timek ti Apo kadagiti tao: Mapankayo iti daga ti Zion, tapno lumawa ti masakupan dagiti taok, ken tapno mapabileg dagiti istakana, ken tapno dumanon ti Zion kadagiti lugar iti aglawlaw."
                },
                {
                    "number": 10,
                    "text": "Wen, dumanon koma ti araraw kadagiti amin a tao: Agriing ken bumangon ket mapanyo sabaten ti Nobio; adtoy ken imutektekan, umayen ti Nobio; rummuarkayo a sumabat kenkuana. Isaganayo ti bagbagiyo para iti naindaklan nga aldaw ti Apo."
                },
                {
                    "number": 11,
                    "text": "Agsalukagkayo, ngarud, ta diyo ammo ti aldaw wenno oras."
                },
                {
                    "number": 12,
                    "text": "Agkamang koma, ngarud, iti Zion dagiti mairaman kadagiti Gentil."
                },
                {
                    "number": 13,
                    "text": "Agkamang koma dagiti adda iti Judea iti Jerusalem, iti kabambantayan a yan ti balay ti Apo."
                },
                {
                    "number": 14,
                    "text": "Agwaraskayo kadagiti pagilian, manipud iti Babilonia, manipud iti tengnga ti kinadangkes, nga isu ti naespirituan a Babilonia."
                },
                {
                    "number": 15,
                    "text": "Ngem pudno, kastoy ti kinuna ti Apo, saankayo koma nga agdardaras, ngem isaganayo koma amin a banag nga agpaay kadakayo; ket isu a mapan, saan koma a tumaliaw amangan ta kellaat a dumteng kenkuana ti pannakadadael."
                },
                {
                    "number": 16,
                    "text": "Imdengan ket denggenyo, O dakayo nga agindeg iti daga. Timudenyo, a sangkamaysa, dakayo nga elder ti simbaanko, ket denggenyo ti timek ti Apo; ta awaganna amin a tao, ken bilinenna amin a tao iti sadino man nga agbabawi."
                },
                {
                    "number": 17,
                    "text": "Ta adtoy, nangibaon ti Apo a Dios iti anghel nga umar-araraw iti tengnga ti langit, nga agkunkuna: Isaganayo ti dalan ti Apo, ket lintegenyo dagiti danana, ta asidegen ti oras ti yaayna—"
                },
                {
                    "number": 18,
                    "text": "Inton agtakder ti Kordero iti Bantay Zion, a kaduana ti sangagasut ken uppat-a-pulo-ket-uppat a ribu, a naisurat ti nagan ti Ama kadagiti mugingda."
                },
                {
                    "number": 19,
                    "text": "Gapuna, isaganaanyo ti yaay ti Nobio; rummuarkayo, rummuarkayo a mapan sumabat kenkuana."
                },
                {
                    "number": 20,
                    "text": "Ta adtoy, agtakderto iti bantay ti Olibo, ken iti nalawa a taaw, uray pay iti mangliwengliweng a lansad, ken kadagiti puro iti baybay, ken iti daga ti Zion."
                },
                {
                    "number": 21,
                    "text": "Ket yebkasnanto ti timekna iti Zion, ken agsaonto manipud iti Jerusalem, ket mangngegto ti timekna ti amin a tao;"
                },
                {
                    "number": 22,
                    "text": "Ket timekto a kas iti anasaas ti adu a dandanum, ken kas iti dalagudog ti gurruod, a mangrebbanto kadagiti bantay, ket saanto a masarakan dagiti tanap."
                },
                {
                    "number": 23,
                    "text": "Bilinennanto ti mangliwengliweng a lansad, ket mayabogto kadagiti pagilian iti amianan, ket agbalinto a maymaysa a daga dagiti puro;"
                },
                {
                    "number": 24,
                    "text": "Ket maisublinto iti sigud a lugarda ti daga a Jerusalem ken ti daga a Zion, ket agbalinto ti daga a kas iti kasisigudna kadagidi aldaw a sakbay a nabingaybingay."
                },
                {
                    "number": 25,
                    "text": "Ket ti Apo, nga isu ti Mannubbot, agtakderto iti tengnga dagiti tao, ket agarinto kadagiti amin a nabiag."
                },
                {
                    "number": 26,
                    "text": "Ket umayto a silalagip iti Apo dagiti tao kadagiti pagilian iti amianan; ket mangngegto dagiti propeta ti timekna, ket saandanto a kabaelan ti bagbagida; ket bautendanto ti kabatuan, ket pumsuakto ti yelo iti yanda."
                },
                {
                    "number": 27,
                    "text": "Ket addanto maiban-uyat a dakkel a kalsada iti tengnga ti mangliwengliweng a lansad."
                },
                {
                    "number": 28,
                    "text": "Ket gundawayandanto dagiti kabusorda."
                },
                {
                    "number": 29,
                    "text": "Ket kadagiti natikag a disierto aglayusto iti nabiag a danum; ket ti namaga a daga saanton a mawaw."
                },
                {
                    "number": 30,
                    "text": "Ket iteddanto ti kinabaknangda kadagiti annak ni Ephraim, dagiti katulongak."
                },
                {
                    "number": 31,
                    "text": "Ket agkintayegto ti nagbedngan dagiti agnanayon a turod iti kaaddada."
                },
                {
                    "number": 32,
                    "text": "Ket madalebdanto sadiay ken makoronaandanto iti dayag, a kas iti Zion, babaen ti ima dagiti katulongan ti Apo, a kas kadagiti annak ni Ephraim."
                },
                {
                    "number": 33,
                    "text": "Ket mapnodanto iti kankanta ti agnanayon a rag-o."
                },
                {
                    "number": 34,
                    "text": "Adtoy, daytoy ti bendision ti agnanayon a Dios kadagiti tribu ti Israel, ken ti nabakbaknang a bendision iti ulo ni Ephraim ken dagiti pasurotna."
                },
                {
                    "number": 35,
                    "text": "Ken dagiti met tribu ti Juda, kalpasan ti saemda, mapasantonto iti kinasanto iti Apo, nga agindeg iti sibayna iti aldaw ken rabii, iti agnanayon nga awan inggana."
                },
                {
                    "number": 36,
                    "text": "Ket ita, pudno kinuna ti Apo, a mabalin a maipakaammo dagitoy a banag kadakayo, O dakayo nga agindeg iti daga, nga imbaonko ti anghelko nga agtayab iti let-ang ti langit, nga adda kenkuana ti agnanayon nga ebanghelio, a nagpakita iti sumagmamano ken intalekna iti tao, nga agparangto iti adu nga agindeg iti daga."
                },
                {
                    "number": 37,
                    "text": "Ket maikasabanto daytoy nga ebanghelio iti tunggal pagilian, ken kakabsat, ken pagsasao, ken tattao."
                },
                {
                    "number": 38,
                    "text": "Ket mapanto dagiti katulongan ti Dios, nga agkuna iti napigsa a timek: Agbutengkayo iti Dios ket ipaayanyo iti dayag, ta umay ti oras a panangukomna;"
                },
                {
                    "number": 39,
                    "text": "Ket agdayawkayo kenkuana a nangaramid iti langit, ken daga, ken ti baybay, ken dagiti burayok ti dandanum—"
                },
                {
                    "number": 40,
                    "text": "A mangaw-awag iti nagan ti Apo iti aldaw ken rabii, nga agkuna: O isu a mangburak iti langit, isu a bumabanto, tapno mabalin nga agkusukos dagiti bantay iti imatangmo."
                },
                {
                    "number": 41,
                    "text": "Ket masungbatanto kadagiti uloda; ta ti kaadda ti Apo kaslanto iti mangrunaw nga apuy a manguram, ken kas iti apuy a mamagburek iti danum."
                },
                {
                    "number": 42,
                    "text": "O Apo, bumabakanto a mangipakaammo iti naganmo kadagiti kabusormo, ket agkintayegto amin a pagilian iti imatangmo—"
                },
                {
                    "number": 43,
                    "text": "No agaramidka iti nakaam-amak a bambanag, bambanag a dida sapsapulen;"
                },
                {
                    "number": 44,
                    "text": "Wen, no bumabaka, ket agkusukos dagiti bantay iti imatangmo, sabatemto ti agrag-o ken agaramid iti kinalinteg, isu a makalagip kenka kadagiti wagasmo."
                },
                {
                    "number": 45,
                    "text": "Ta manipud pay idi punganay ti lubong saanen a nakangngeg wenno nakapanunot ti tao babaen ti lapayag, wenno uray koma no mata a nakakita, O Dios, iti sibaymo, anian a kinaindaklan dagiti banag nga insaganam a para kenkuana nga agur-uray kenka."
                },
                {
                    "number": 46,
                    "text": "Ket masaonto: Asino daytoy bumaba manipud iti Dios iti langit nga addaan iti natinaan a pagan-anay; wen, manipud kadagiti lugar a di am-ammo, a nakawesan iti nagloriaan a lupot, nga agbambaniaga iti naindaklan a pigsana?"
                },
                {
                    "number": 47,
                    "text": "Ket kunananto: Siak ti nagsao iti kinalinteg, maingel a mangisalakan."
                },
                {
                    "number": 48,
                    "text": "Ket nalabaganto ti kawes ti Apo, ket ti pagan-anayna kas iti agpespespes iti ubas a maaramid nga arak."
                },
                {
                    "number": 49,
                    "text": "Ket nabuslonto unay ti dayag ti kaaddana ta ilingedto ti init ti rupana gapu iti bain, ken ipaidamto ti bulan ti lawagna, ken agarikenkento dagiti bituen iti yanda."
                },
                {
                    "number": 50,
                    "text": "Ket mangngegto ti timekna: Sisiak ti nangibaddebaddek iti pagpespesan iti maaramid nga arak, ken siak ti nangidateng iti pannakaukom kadagiti amin a tao; ket awan ti kaduak;"
                },
                {
                    "number": 51,
                    "text": "Ket inludekludekko ida iti pungtotko, ken inirik-irikko ida iti nalaus a gurak, ket nagwarsi ti darada iti pagan-anayko, ket namansaan amin nga aruatek; ta daytoy ti aldaw a panagibales nga adda iti pusok."
                },
                {
                    "number": 52,
                    "text": "Ket ita dimtengen ti tawen ti panangsubbotko; ket agapadendanto ti manangipateg a kinaimbag ti Apoda, ken amin nga insagutna kadakuada a maibatay iti kinaimbagna, ken maibatay iti manangipateg a kinaimbagna, iti agnanayon nga awan inggana."
                },
                {
                    "number": 53,
                    "text": "Iti amin a rigrigatda linak-amna. Ket insalakan ida ti anghel ti imatangna; ket iti ayatna, ken ti panangngaasina, sinubbotna ida, ken inimetna ida, ket binitibitna ida iti unos ti panaglakayda;"
                },
                {
                    "number": 54,
                    "text": "Wen, ket kasta met ni Enoc, ken dagiti kaduana; dagiti propeta nga immun-una ngem isu; ken kasta met ni Noe, ken dagiti immun-una ngem isu; ken kasta met ni Moises, ken dagiti immun-una ngem isu;"
                },
                {
                    "number": 55,
                    "text": "Ken manipud ken ni Moises agingga ken ni Elias a propeta, ken manipud ken ni Elias a propeta agingga ken ni Juan, a kadua ni Cristo iti panagungarna, ken dagiti nasantuan nga apostol, a kadua da Abraham, Isaac, ken Jacob, addadanto iti imatang ti Kordero."
                },
                {
                    "number": 56,
                    "text": "Ket malukatanto dagiti tanem dagiti santo; ket umaydanto nga agtakder iti makanawan ti Kordero, inton agtakder iti Bantay Zion, ken iti nasantuan a siudad, ti Baro a Jerusalem; ket kantaendanto ti kanta ti Kordero, iti aldaw ken rabii iti agnanayon nga awan inggana."
                },
                {
                    "number": 57,
                    "text": "Ket iti daytoy a gapu, a mapalubosan dagiti tao a makiranud kadagiti gloria a maipalgakto, impatulod ti Apo ti pakabuklan ti ebangheliona, ti agnanayon a katulaganna, a mangikalintegan a silalawag ken nalaka a maawatan—"
                },
                {
                    "number": 58,
                    "text": "A mangisagana kadagiti nakapsut kadagiti banag a dumteng iti daga, ken agtungpal iti Apo iti aldaw a panangtikaw dagiti nakapuy kadagiti masirib, ket ti maysa a bassit agbalindanto a napigsa a pagilian, ket ti dua ikabildanto dagiti pinullo a ribu a tumaray."
                },
                {
                    "number": 59,
                    "text": "Ket babaento dagiti nakapuy a banag iti daga taltagento ti Apo dagiti pagilian babaen ti bileg ti Espirituna."
                },
                {
                    "number": 60,
                    "text": "Ket daytoy a gapu ti nakaitedan dagiti bilin; nabilinda a mailemmeng iti lubong iti aldaw a pannakaitedda, ngem maipan ita kadagiti amin a nabiag—"
                },
                {
                    "number": 61,
                    "text": "Ket daytoy maibatay iti panunot ken pagayatan ti Apo, a mangituray kadagiti amin a nabiag."
                },
                {
                    "number": 62,
                    "text": "Ket isu nga agbabawi ken mangpasanto iti bagina iti imatang ti Apo maikkanto iti agnanayon a biag."
                },
                {
                    "number": 63,
                    "text": "Ket maipatungpalto kadagiti di dumngeg iti timek ti Apo ti insurat ni Moises a propeta, tapno maisinadanto kadagiti tao."
                },
                {
                    "number": 64,
                    "text": "Ken kasta met dagiti insurat ni Malakias a propeta: Ta, adtoy, umay ti aldaw a mapuoranto a kas iti urno, ket amin dagiti natangsit, wen, ken amin dagiti agaramid iti dinadangkes, agbalindanto a punget; ket mapuorandanto iti aldaw a dumteng, kinuna ti Apo ti pangen, nga awanto ti mabati a ramut man wenno sangada."
                },
                {
                    "number": 65,
                    "text": "Gapuna, daytoyto ti sungbat ti Apo kadakuada:"
                },
                {
                    "number": 66,
                    "text": "Iti daydi aldaw a yaayko a sisiak, awan ti uray maysa kadakayo a nangawat kaniak, ket napapanawkayo."
                },
                {
                    "number": 67,
                    "text": "Idi immawagak manen awan kadakayo ti simmungbat; nupay kasta saan nga immababa a pulos ti imak tapno saanak a makasubbot, wenno ti bilegko tapno mangisalakan."
                },
                {
                    "number": 68,
                    "text": "Adtoy, iti pungtotko inabbatak ti baybay. Inaramidko a langalang ti kadanuman; bimmangsit dagiti ikanda, ket natayda iti waw."
                },
                {
                    "number": 69,
                    "text": "Binalengbengak ti langit iti sipnget, ket inaramidko ti sipnget a mangbungon kadakuada."
                },
                {
                    "number": 70,
                    "text": "Ket awatenyonto daytoy iti imak—agiddakayonto a silaladingit."
                },
                {
                    "number": 71,
                    "text": "Adtoy, ken kitaenyo, awan ti mangisalakan kadakayo; ta diyo tinungpal ti timekko idi awagankayo iti langit; diyo tinungpal dagiti katulongak, ket idi maibaonda kadakayo diyo ida inawat."
                },
                {
                    "number": 72,
                    "text": "Gapuna, pinatalgedanda ti pammaneknek ken binegkesda ti paglintegan, ket naiturongkayo iti kasipngetan."
                },
                {
                    "number": 73,
                    "text": "Mapanto dagitoy iti kasipngetan, a yan dagiti agsasangit, ken agan-anug-og, ken agngarngariet."
                },
                {
                    "number": 74,
                    "text": "Adtoy nasaon daytoy ti Apo a Diosyo. Amen."
                }
            ]
        },
        "/study/scriptures/dc-testament/dc/134": {
            "uri": "/study/scriptures/dc-testament/dc/134",
            "title": "Doktrina ken Katulagan 134",
            "data_type": "chapter",
            "chapter_name": "Benneg 134",
            "chapter_summary": [
                "1–4, Nasken a taginayonen dagiti gobierno ti wayawaya ti konsiensia ken panagdaydayaw; 5–8, Nasken nga itandudo amin a tattao ti gobiernoda, ken agtungpal ken agdayawda iti paglintegan; 9–10, Saan koma nga aramaten dagiti gimong ti relihion ti bilegda a sibil; 11–12, Adda kalintegan dagiti tao a mangsalaknib iti bagbagida ken ti sanikuada."
            ],
            "verses": [
                {
                    "number": 1,
                    "text": "Mamatikami nga impasdek ti Dios dagiti gobierno para iti pagimbagan ti tao; ken kinednganna dagiti tao nga agsungbat kadagiti aramidda a mainaig kadakuada, agpadpada iti panagaramidda kadagiti paglintegan ken iti panangipatungpalda kadagitoy, para iti pagimbagan ken pannakasalaknib ti gimong."
                },
                {
                    "number": 2,
                    "text": "Mamatikami nga awan ti gobierno a makapagtalinaed iti kappia, malaksid no maituyang dagita a paglintegan ken maikeddeng a di mabarusngi a mangikalakag iti tunggal tao ti nawaya a panangaramat iti konsensia, ti kalintegan ken panangtengngel iti sanikua, ken ti pannakasalaknib iti biag."
                },
                {
                    "number": 3,
                    "text": "Mamatikami a nasken ti pannakasapul ti amin a gobierno kadagiti dadaulo a sibil ken mahistrado a mangipatungpal kadagiti paglintegan iti daytoy met laeng; ken isuda ti mangannong iti paglintegan iti panagpapada ken nasken a madawat ti linteg ken itandudo ti timek dagiti tao iti republika, wenno ti pagayatan ti turay."
                },
                {
                    "number": 4,
                    "text": "Mamatikami nga impasdek ti Dios ti relihion; ken siaanamong kenkuana dagiti tao, ken isu laeng, ti pakaaramatanna, malaksid no ti kapanunotanda iti relihion ipariknada kadakuada a mangsalungasing kadagiti kalintegan ken wayawaya dagiti dadduma; ngem saankami a mamati nga adda kalintegan ti paglintegan ti tao a makibiang iti pannakaipaulog dagiti annuroten iti panagdaydayaw a mamagrereppeng iti konsensia dagiti tao, wenno mangipapilit iti wagas ti panagkararag iti publiko wenno pribado; tapno matengngel ti mahistrado iti gimong ti krimen, ngem saanna a matengngel ti konsiensia iti kaano man; nasken a madusa ti agbiddut, ngem di magemgeman ti wayawaya ti kararua iti kaano man."
                },
                {
                    "number": 5,
                    "text": "Mamatikami a naikudi a kanunongan dagiti amin a tao ken itandudoda ti gobierno iti pagnaedanda, bayat ti pannakasalaknib ti nakaisigudanda ken di mayakar a kalintegan babaen dagiti paglintegan dayta a gobierno; ket mainumo iti tunggal makipagili a masalakniban ti kalinteganna iti aramid a panagsulsol ken yaalsa, ket nasken a madusa daytoy kas maiparbeng; ket adda kalintegan amin a gobierno a mangipakat kadagiti a paglintegan no ti pangngeddengda ket manamnama nga agpaay iti pagimbagan ti kagimongan; kagiddanna, nupay kasta, ti pannakabigbig a sagrado ti wayawaya ti konsensia."
                },
                {
                    "number": 6,
                    "text": "Mamatikami a nasken a maraem ti tunggal tao iti pagrebbenganna, kasta met dagiti agturay ken mahistrado, a naipan a para iti pannakasalaknib dagiti inosente ken ti pannakadusa dagiti agbasol; ken tapno utang ti tunggal tao ti panangbigbig ken panagtungpalna kadagiti paglintegan, ta no awanda masukatan ti kappia ken panagtutunos iti panangilupitlupit ken buteng; ta naipasdek dagiti paglintegan ti tao para iti pannakatimon ti pagsayaatantayo a kas tao ken pagilian, iti nagbaetan ti tao ken tao; ken dagiti nailangitan a paglintegan nga inted ti langit, a mangisuro kadagiti annuroten iti pakaseknan a naespirituan, ta ti pammati ken panagdaydayaw, agpadpada a sungbatan ti tao iti Namarsuana."
                },
                {
                    "number": 7,
                    "text": "Mamatikami nga adda kalintegan dagiti agturay, estado, ken gobierno, ken naikudida a mangipakan kadagiti paglintegan para iti pannakasalaknib dagiti amin a makipagili iti nawaya a panangaramatda iti pammatida iti relihion; ngem saankami a mamati nga adda kalinteganda iti linteg a mangipaidam kadagiti makipagili iti daytoy a gundaway, wenno mangipawil kadakuada iti kapanunotanda, no la ketdi ti panagraem ken panagtamed maipakitada kadagiti paglintegan ken ti kasta a kapanunotan iti relihion saan a mangikalintegan iti panangsulsol wenno kinnunsabo."
                },
                {
                    "number": 8,
                    "text": "Mamatikami a ti pannakaaramid iti krimen nasken a madusa a maibatay iti kita ti basol; a ti panagpapatay, panangliput, panaguli, panagtakaw, ken ti panangsalungasing iti sapasap a kappia, iti amin a wagas, nasken a madusa a maibatay iti kinamammapatayda ken ti panagirayda nga agaramid iti dakes kadagiti tao, babaen dagiti paglintegan dayta a gobierno a nakaaramidan ti basol; ken para iti kappia iti publiko ken ti kinatalna nasken nga umaddang dagiti tao ket aramatenda ti kabaelanda a mangidatag kadagiti nagsalungasing kadagiti nasayaat a paglintegan tapno madusa."
                },
                {
                    "number": 9,
                    "text": "Saanmi a patien a maiparbeng nga ilaok ti bileg ti relihion iti gobierno ti kagimongan, a pakabitibitan ti maysa a ragup ti relihion ket mapawilan ti sabali kadagiti kalinteganna a naespirituan, ken maipaidam dagiti kalintegan ti tunggal kameng, kas makipagili."
                },
                {
                    "number": 10,
                    "text": "Mamatikami nga adda kalintegan ti amin a gimong ti relihion a makibiang kadagiti kamengda gapu iti nakiro a galad, a maibatay kadagiti annuroten ken alagaden dayta a gimong ti relihion; no la ketdi dayta a pannakibiang ket para iti panangiturong ken iti nasayaat a sasaaden; ngem saankami a mamati nga adda turay ti ania man a gimong ti relihion a mangusig kadagiti tao iti kalintegan ti panagtagikua wenno biag, a mangala kadakuada iti daytoy a kukua ti lubong, wenno mangiturong kadakuada iti pakaisagmakan ti biag man wenno takiag ken saka, wenno mangipaay kadakuada iti pannusa iti bagi. Mabalinda laeng ida nga ikkaten iti gimongda, ken laksiden kadakuada ti panangiwanwanda."
                },
                {
                    "number": 11,
                    "text": "Mamatikami a nasken nga agapela dagiti tao iti paglintegan a sibil para iti pannakadalus dagiti amin a biddut ken pakadagsenan, a nakaipaayan iti pannakairurumen ti kinatao wenno ti kalintegan iti kukua wenno pannakadadael ti katatao, a yan dagiti paglintegan a mangsalaknib kenkuana; ngem mamatikami a nainkalintegan kadagiti tao ti panangsalaknibda iti bagbagida, dagiti gayyemda, ken sanikua, ken ti gobierno, manipud iti di nainkalintegan a panangrabngis ken pannakibiang kadagiti amin a tao iti panawen ti panagkasapulan, a saan a pakaaramatan kadagiti paglintegan ti madagdagus a panagapela, ket maited ti tulong."
                },
                {
                    "number": 12,
                    "text": "Mamatikami a nainkalintegan ti mangikasaba iti ebanghelio kadagiti pagilian iti lubong, ket maballaagan dagiti nalinteg a mangisalakan iti bagbagida iti pannakadadael ti lubong; ngem saankami a mamati a nainkalintegan ti makibiang iti katulongan a di matangdanan, a mangikasaba man iti ebanghelio, wenno mangbuniag kadakuada a maisuppiat iti pagayatan ken kayat dagiti amoda, wenno makibabaet wenno mangallukoy kadakuada a mangpanunot a saanda a mapnek iti sasaadenda iti daytoy a biag, a pakaisarsarakan ti biag dagiti tao; patienmi a saan a nainkalintegan ken mainugot dayta a pannakibiang, ket napeggad iti kappia iti tunggal gobierno a mangipalubos iti pannakaadipen ti tunggal tao."
                }
            ]
        },
        "/study/scriptures/dc-testament/dc/135": {
            "uri": "/study/scriptures/dc-testament/dc/135",
            "title": "Doktrina ken Katulagan 135",
            "data_type": "chapter",
            "chapter_name": "Benneg 135",
            "chapter_summary": [
                "1–2, Namartir da Joseph ken Hyrum iti Pagbaludan ti Carthage; 3, Nabigbig ti nangato a saad ti Propeta; 4–7, Paneknekan ti awanan basol a darada ti kinapudno ken kinailangitan ti aramid."
            ],
            "verses": [
                {
                    "number": 1,
                    "text": "Tapno mapasingkedan ti pammaneknek iti daytoy a libro ken iti Libro ni Mormon, iwaragawagmi ti panagbalin a martir da Joseph Smith a Propeta, ken Hyrum Smith a Patriarka. Napaltoganda iti pagbaludan ti Carthage, iti maika-27 ti Hunio, 1844, iti agarup a maika-lima iti malem, babaen dagiti armado a manangriribuk—a napintaan iti nangisit—a buklen ti 150 agingga iti 200 a tattao. Immuna a napaltogan ni Hyrum ket natuang a sitatalna nga inyesngawna: Matayakon! Pinanggep ni Joseph ti tumappuak iti tawa, ket napaltogan, nga inyesngawna: O Apo a Diosko! Napaltoganda pay laeng uray no nataydan, iti nakas-ang a wagas, ket agpadada nga immawat iti sagpapat a bala."
                },
                {
                    "number": 2,
                    "text": "Da laeng John Taylor ken Willard Richards, dua a kameng dagiti Sangapulo-ket-dua, kadagidi a kanito; nasalput ti immuna iti uppat a bala ngem nakalasat; nakapaglibas ti maikadua babaen ti tulong ti Dios a pulos a di nasagid ti robana."
                },
                {
                    "number": 3,
                    "text": "Ni Joseph Smith, ti Propeta ken Mammadto ti Apo, ti ad-adu ti naaramidna, malaksid ken ni Jesus, para iti pannakaisalakan dagiti tao iti daytoy a lubong, ngem iti asino man a tao a nagbiag ditoy. Iti uneg ti ababa a panawen ti duapulo-ket-uppat a tawen, nairuarna ti Libro ni Mormon, nga impatarusna babaen ti sagut ken bileg ti Dios, ken isu ti nakaigapuan ti pannakaipablaakna kadagiti dua a kontinente; naiwarasna ti pakabuklan ti agnanayon nga ebanghelio, a linaonna, kadagiti uppat a suli ti daga; nairuarna dagiti paltiing ken bilin a nangbukel iti daytoy a libro ti Doktrina ken Katulagan, ken adu pay a sabsabali a nainsiriban a dokumento ken pangiwanwan para iti pagimbagan dagiti annak ti tattao; inummongna ti rinibribu a Santo iti Ud-udina nga Aldaw, binangonna ti naindaklan a siudad, ken nangibati iti dayaw ken nagan a saan a mapapatay. Nagbiag a naindaklan, ken natay a naindaklan iti imatang ti Dios ken dagiti taona; ket kas iti kangrunaan a tinudingan ti Apo kadagiti nagkauna a panawen, pinaneknekanna ti misionna ken dagiti aramidna babaen ti bukodna a dara; ken kasta met ni kabsatna a Hyrum. Iti biag saanda a nagsina, ket iti patay saanda a napagsina!"
                },
                {
                    "number": 4,
                    "text": "Idi napan ni Joseph iti Carthage a mangidatag iti bagina kadagiti sinsinan a kasapulan ti paglintegan, dua wenno tallo nga aldaw sakbay ti pannakapapatayna, kinunana: “Mapanak a kas iti karnero iti pagpartian; ngem natalingenngenak a kas iti agsapa ti kalgaw; addaanak iti konsiensia a dinadael ti basol iti Dios, ken kadagiti amin a tao. Matayakto nga awanan basol, ket masasaoakto—napapatay nga awanan gaway.”—Iti dayta met la nga agsapa, idi nakarubuaten ni Hyrum a mapan—masaonto kadi iti pagpartian? Wen, isu a kasta—binasana ti sumaganad a binatog, iti asideg ti paggibusan ti maika-sangapulo-ket-dua a kapitulo ti Ether, iti Libro ni Mormon, ket linukibna ti binulong a yanna:"
                },
                {
                    "number": 5,
                    "text": "Ket napasamak nga inkararagko iti Apo nga ikkanna dagiti Gentil iti parabur, tapno maaddaanda iti kaasi. Ket napasamak a kinuna ti Apo kaniak: No awananda iti kaasi awan ti aniamanna kenka, sika a napudno; gapuna maaramidto a nadalus dagiti pagan-anaymo. Ket gapu ta nakitam ti pagkapsutam, mapapigsakanto, agingga iti pagtugawan iti lugar nga insaganak iti dakkel ken nadaeg a balay ti Amak. Ket ita siak…agpakadaakon kadagiti Gentil; wen, ken kasta met kadagiti kabsatko nga ay-ayatek, agingga nga agkikitatayo iti pangukoman ni Cristo, a pakaammuan amin a tao a saan a natulawan ti pagan-anayko iti darayo. Natayen dagiti mamaneknek, ket matungpalen ti testamento."
                },
                {
                    "number": 6,
                    "text": "Uppat-a-pulo ti tawen ni Hyrum Smith idi Pebrero, 1844, ket tallopulo-ket-walo ni Joseph Smith idi Disiembre, 1843; ket kalpasan dayta maibilangen dagiti naganda kadagiti martir iti relihion; ket ti agbasa iti tunggal pagilian mapalagipanto a ti Libro ni Mormon, ken daytoy libro ti Doktrina ken Katulagan ti simbaan, agpateg iti kasayaatan a dara iti maika-sangapulo-ket-siam a siglo a mangidanon kadakuada para iti pannakaisalakan ti narebbek a lubong; ket no malayet ti apuy ti naganus a kayo para iti dayag ti Dios, nalaklakana pay a puoran dagiti nagango a kayo a mangpatarnaw iti bangkag ti pannakadadael. Nagbiagda iti dayag; natayda iti dayag; ket ti kinadayag ti agnanayon a gunggonada. Agtalinaedto ti naganda iti panaglabas ti panawen kadagiti an-annabo a kas gameng kadagiti nasantuan."
                },
                {
                    "number": 7,
                    "text": "Awan ti basolda iti ania man a krimen, a kas masansan a napaneknekanda idin, ken naibaludda laeng babaen ti panagkukunsabo dagiti mangliliput ken nadangkes a tattao; ket ti awanan basol a darada iti baldosa ti pagbaludan ti Carthage ti dakkel a timbre a nailanad iti “Mormonismo” a saan a maiwaksi iti ania man a korte iti daga, ket ti awanan basol a darada iti kalasag ti Estado ti Illinois, iti nadadael a pammati ti Estado a kas inkari ti gobernador, ti saksi iti kinapudno ti agnanayon nga ebanghelio a saan a mapadisi ti sangalubongan; ket ti awanan basol a darada iti wagayway ti wayawaya, ken iti magna carta ti Estados Unidos, ti embahador ti relihion ni Jesucristo, a mangsagid kadagiti puso dagiti nalinteg a tao kadagiti amin a pagilian; ket ti awanan basol a darada, a nailaok iti awanan basol a dara dagiti amin a martir iti sirok ti altar a nakita ni Juan, umararawto iti Apo ti Pangen agingga a maibalesna dayta a dara iti daga. Amen."
                }
            ]
        },
        "/study/scriptures/dc-testament/dc/136": {
            "uri": "/study/scriptures/dc-testament/dc/136",
            "title": "Doktrina ken Katulagan 136",
            "data_type": "chapter",
            "chapter_name": "Benneg 136",
            "chapter_summary": [
                "1–16, Mailawlawag no kasano ti pannakabangon ti kampo ti Israel para iti agpalaud a panagdaliasat; 17–27, Mabilin dagiti Santo nga agtungpal kadagiti adu a pagrukodan ti ebanghelio; 28–33, Nasken nga agkanta, agsala, agkararag, ken agadal iti pagsiriban dagiti Santo; 34–42, Mapapatay dagiti propeta tapno madaydayawda ket madusa dagiti nadangkes."
            ],
            "verses": [
                {
                    "number": 1,
                    "text": "Ti Balikas ken Pagayatan ti Apo maipanggep iti Kampo ti Israel iti panagdaliasatda iti Laud:"
                },
                {
                    "number": 2,
                    "text": "Mabukel koma a kompania dagiti amin a tao ti Ti Simbaan ni Jesucristo dagiti Santo iti Ud-udina nga Aldaw, ken dagiti makipagdaliasat kadakuada, iti katulagan ken kari a mangtungpal kadagiti amin a bilin ken dagiti alagaden ti Apo a Diostayo."
                },
                {
                    "number": 3,
                    "text": "Mabukel koma dagiti kompania nga addaan iti kapitan dagiti ginasut, kapitan dagiti limapulo, ken kapitan dagiti pinullo, nga idauluan ti presidente ken dagiti dua a mamagbagana, babaen ti panangiturong dagiti Sangapulo-ket-dua nga Apostol."
                },
                {
                    "number": 4,
                    "text": "Ket daytoyto ti katulagantayo—a magnatayo kadagiti amin nga ordinansa ti Apo."
                },
                {
                    "number": 5,
                    "text": "Maaddaan koma dagiti kompania iti ragup, karison, abasto, lupot, ken dadduma pay a kasapulan, iti panagdaliasat, a kabaelanda."
                },
                {
                    "number": 6,
                    "text": "No nabukelen dagiti kompania mapanda koma iti amin a kabaelanda, a mangisagana iti agpaay kadagiti agbati."
                },
                {
                    "number": 7,
                    "text": "Ikeddeng koma ti tunggal kompania, kadagiti kapitan ken presidenteda, no mano ti makapan iti sumuno a panagtutubo; sa mangpilida iti umdas a bilang dagiti nabisked ken nasanay a lallaki, a mangala kadagiti ragup, bukbukel, ken dagiti alikamen iti panagtalon, a mapan a mangyuna a mangisagana kadagiti imula iti panawen ti panagtutubo."
                },
                {
                    "number": 8,
                    "text": "Agpapada koma ti bingay ti tunggal kompania, a maibatay iti mabingay iti sanikuada, iti pannakaala dagiti nakurapay, dagiti balo, dagiti ulila iti ama, ken dagiti kaamaan dagiti napan iti buyot, tapno saan a dumanon iti lapayag ti Apo dagiti araraw ti balo ken ti ulila iti ama a maibusor kadagitoy a tao."
                },
                {
                    "number": 9,
                    "text": "Mangisagana koma ti tunggal kompania iti balbalay, ken taltalon a pagmulaan iti bukel, a para kadagiti mabati iti daytoy a panawen; ket daytoy ti pagayatan ti Apo a maipapan kadagiti taona."
                },
                {
                    "number": 10,
                    "text": "Aramaten koma ti tunggal tao ti amin a bileg ken sanikuana a mangikkat kadagitoy a tao a maipan iti lugar a pangipananto ti Apo iti istaka ti Zion."
                },
                {
                    "number": 11,
                    "text": "Ket no aramidenyo daytoy nga addaan iti natarnaw a panagpuspuso, a sipupudno, mabendisionankayonto; mabendisionankayonto kadagiti arbanyo, ken kadagiti pastoryo, ken kadagiti talonyo, ken iti balbalayyo, ken kadagiti kaamaanyo."
                },
                {
                    "number": 12,
                    "text": "Mangbukel koma da katulongak nga Ezra T. Benson ken Erastus Snow iti kompania."
                },
                {
                    "number": 13,
                    "text": "Ken mangbukel koma da katulongak nga Orson Pratt ken Wilford Woodruff iti kompania."
                },
                {
                    "number": 14,
                    "text": "Kasta met, a mangbukel koma da katulongak nga Amasa Lyman ken George A. Smith iti kompania."
                },
                {
                    "number": 15,
                    "text": "Ket mangtuding kadagiti presidente, ken kapitan dagiti ginasut, ken saglilimapulo, ken sagsangapulo."
                },
                {
                    "number": 16,
                    "text": "Ket mapan koma dagiti katulongak a natudingan ket isuro daytoy, ti pagayatak, kadagiti santo, tapno makasaganada a mapan iti daga ti kappia."
                },
                {
                    "number": 17,
                    "text": "Mapankayo iti papananyo ken aramidenyo ti kas iti imbagak kadakayo, ket saankayo nga agbuteng kadagiti kabusoryo; ta awanandanto iti bileg a mamagsardeng iti aramidko."
                },
                {
                    "number": 18,
                    "text": "Masubbotto ti Zion iti naituding a panawenko."
                },
                {
                    "number": 19,
                    "text": "Ket no adda tao nga agpanggepto a mangbangon iti bagbagina, ken saan nga agpannuray iti pammagbagak, awananto iti bileg, ket maipakitanto ti kinamaagna."
                },
                {
                    "number": 20,
                    "text": "Agsapulkayo; ket tungpalenyo amin a kariyo iti tunggal maysa; ket saanyo nga aguman ti kukua ti kabsatyo."
                },
                {
                    "number": 21,
                    "text": "Yadayoyo ti bagbagiyo iti dakes a mangbarengbareng iti nagan ti Apo, ta siak ti Apo a Diosyo, nga isu ti Dios dagiti ammayo, ti Dios da Abraham ken Isaac ken Jacob."
                },
                {
                    "number": 22,
                    "text": "Siak ti nangidaulo kadagiti annak ti Israel a rimmuar iti daga ti Egipto; ket maitanggaya dagiti imak kadagiti maudi nga aldaw, a mangisalakan kadagiti taok nga Israel."
                },
                {
                    "number": 23,
                    "text": "Isardengyo ti agsisinnupanget iti tunggal maysa; isardengyo ti agsisinnao iti dakes iti tunggal maysa."
                },
                {
                    "number": 24,
                    "text": "Isardengyo ti panagbarbartekyo; ket agbalin koma dagiti balikasyo a mangitandudo iti tunggal maysa."
                },
                {
                    "number": 25,
                    "text": "No bumulodka iti padam a tao, isublimto dayta binulodmo; ket no saanmo a mabayadan mapanka a dagus ket ibagam iti padam a tao, no saan dusaennaka."
                },
                {
                    "number": 26,
                    "text": "No masapulam ti napukaw ti padam a tao, sapulem koma a sireregta agingga a maisublim a yawat manen kenkuana."
                },
                {
                    "number": 27,
                    "text": "Agregtaka koma a taginayonen ti adda kenka, tapno agbalinka a masirib nga agaywan; ta dayta ti awan bayadna a sagut ti Apo a Diosmo, ket sika ti agaywanna."
                },
                {
                    "number": 28,
                    "text": "No agragsakka, agdaydayawka iti Apo babaen ti panagkanta, musika, panagsala, ken iti kararag ti panagdaydayaw ken panagyaman."
                },
                {
                    "number": 29,
                    "text": "No malmaldayka, umararawka iti Apo a Diosmo, tapno rumag-o ti kaunggam."
                },
                {
                    "number": 30,
                    "text": "Saankayo nga agbuteng kadagiti kabusoryo, ta addada kadagiti imak ket aramidek ti pakaragsakak kadakuada."
                },
                {
                    "number": 31,
                    "text": "Nasken a masubok dagiti taok kadagiti amin a banag, tapno maisaganada nga umawat iti gloria nga insaganak a para kadakuada, nga isu ti gloria ti Zion; ket isu a di makaibtur iti pannusa saan a maikari iti pagariak."
                },
                {
                    "number": 32,
                    "text": "Adalen koma ti kuneng ti pagsiriban babaen ti panagpakumbabana ken panangawagna iti Apo a Diosna, tapno malukatan dagiti matana tapno makakita, ken malukatan dagiti lapayagna tapno makangngeg;"
                },
                {
                    "number": 33,
                    "text": "Ta naibaon ti Espirituk iti lubong a mangliwliwa kadagiti napakumbaba ken napnuan babawi, ken ti pannakadusa dagiti saan a nadiosan."
                },
                {
                    "number": 34,
                    "text": "Dakayo ken ti pammaneknekyo saan nga inawat dagiti kabsatyo, uray pay ti pagilian a nangpapanaw kadakayo;"
                },
                {
                    "number": 35,
                    "text": "Ket ita umayen ti aldaw a pannakadidigrada, nga isu dagiti aldaw a panagleddaang, a kasla iti babai a naparparigat; ket nalausto ti leddaangda malaksid no dardarasenda ti agbabawi, wen, dardarasenda."
                },
                {
                    "number": 36,
                    "text": "Ta pinapatayda dagiti propeta, ken isuda a naibaon kadakuada; ket pinagsayasayda ti awanan basol a dara, nga imkis iti daga a maibusor kadakuada."
                },
                {
                    "number": 37,
                    "text": "Ngarud, diyo pagsiddaawan dagitoy a banag, ta saankayo pay a natarnaw; diyo pay kabaelan ti gloriak; ngem makitayonto no napudnokayo nga agtungpal kadagiti amin a balikasko nga intedko kadakayo, manipud kadagiti aldaw ni Adan agingga ken ni Abraham, manipud ken ni Abraham agingga ken ni Moises, manipud ken ni Moises agingga ken ni Jesus ken dagiti apostolna, ken manipud ken ni Jesus ken dagiti apostolna agingga ken ni Joseph Smith, nga inawagak babaen kadagiti anghelko, dagiti agpapaay a katulongak, ken babaen ti bukodko a timek manipud iti langit, a mangipatungpal iti aramidko;"
                },
                {
                    "number": 38,
                    "text": "Impasdekna ti pamuon, ken napudno isuna; ket siak a mismo ti nangala kenkuana."
                },
                {
                    "number": 39,
                    "text": "Adu ti nasdaaw iti ipapatayna; ngem kasapulan unay a pasingkedanna ti pammaneknekna babaen iti darana, tapno maidaydayaw isuna ken makedngan dagiti nadangkes."
                },
                {
                    "number": 40,
                    "text": "Dikayo kadi insalakan kadagiti kabusoryo, ket iti dayta laeng nakaibatiakon iti saksi iti naganko?"
                },
                {
                    "number": 41,
                    "text": "Ita, ngarud, dumngegkayo, O tattao ti simbaanko; ket dakayo nga elder dumngegkayo a sangsangkamaysa; naawatyon ti pagariak."
                },
                {
                    "number": 42,
                    "text": "Agregtakayo nga agtungpal kadagiti amin a bilinko, no saan makedngankayo, ket paayennakayo ti pammatiyo, ket abakendakayo dagiti kabusoryo. Husto pay daytoy. Amen ken Amen."
                }
            ]
        },
        "/study/scriptures/dc-testament/dc/137": {
            "uri": "/study/scriptures/dc-testament/dc/137",
            "title": "Doktrina ken Katulagan 137",
            "data_type": "chapter",
            "chapter_name": "Benneg 137",
            "chapter_summary": [
                "1–6, Makita ti Propeta ni kabsatna nga Alvin iti celestial a pagarian; 7–9, Maipalgak ti doktrina ti pannakaisalakan dagiti natay; 10, Maisalakan amin nga ubbing iti celestial a pagarian."
            ],
            "verses": [
                {
                    "number": 1,
                    "text": "Nalukatan ti langit kadakami, ket nakitak ti celestial a pagarian ti Dios, ken ti gloria nga adda sadiay, no sibabagi wenno saan diak maibaga."
                },
                {
                    "number": 2,
                    "text": "Nakitak ti awan kaaspingna a pintas ti ruangan a serkan dagiti agtawid iti dayta a pagarian, a kasla iti agkutkutikot a darang ti apuy;"
                },
                {
                    "number": 3,
                    "text": "Kasta met ti dumardarang a trono ti Dios, a nagtugawan ti Ama ken ti Anak."
                },
                {
                    "number": 4,
                    "text": "Nakitak dagiti napintas a kalsada dayta a pagarian, a kasla aglanglanga a naparaigidan iti balitok."
                },
                {
                    "number": 5,
                    "text": "Nakitak da Ama Adan ken Abraham; ken ti amak ken ti inak; ni kabsatko nga Alvin, a nabayagen a matmaturog;"
                },
                {
                    "number": 6,
                    "text": "Ket nagsiddaawak no kasano a nakagun-od iti tawid iti dayta a pagarian, iti pannakakitak a pimmanaw iti daytoy a biag sakbay a naaramat ti Apo ti imana a mangummong iti Israel iti maikadua a gundaway, ken saan pay a nabuniagan a para iti pannakaugas ti basbasol."
                },
                {
                    "number": 7,
                    "text": "Kasta ti yaay ti timek ti Apo kaniak, a nagkuna: Amin a natay a di pay nakaammo iti daytoy nga ebanghelio, a nangawat koma no napalubosanda a nagbati, agtawiddanto iti celestial a pagarian ti Dios;"
                },
                {
                    "number": 8,
                    "text": "Kasta met dagiti amin a matayto manipud ita a di makaammo iti daytoy, a nangawat koma iti daytoy a sipupuso, agtawiddanto iti dayta a pagarian;"
                },
                {
                    "number": 9,
                    "text": "Ta siak, ti Apo, ukomekto dagiti amin a tao a maibatay kadagiti aramidda, a maibatay iti tarigagay ti puspusoda."
                },
                {
                    "number": 10,
                    "text": "Ken kasta met a nakitak nga amin nga ubbing a matay sakbay a madanonda ti tawen a mabalindan ti agsungbat maisalakanda iti celestial a pagarian iti langit."
                }
            ]
        },
        "/study/scriptures/dc-testament/dc/138": {
            "uri": "/study/scriptures/dc-testament/dc/138",
            "title": "Doktrina ken Katulagan 138",
            "data_type": "chapter",
            "chapter_name": "Benneg 138",
            "chapter_summary": [
                "1–10, Utoben ni Presidente Joseph F. Smith dagiti sinurat ni Pedro ken ti isasarungkar ti Apo iti lubong ti espiritu; 11–24, Makita ni Presidente Smith dagiti natay a nalinteg a naummong iti paraiso ken ti panagserbi ni Cristo kadakuada; 25–37, Nakitana no kasano ti pannakabukel ti panangikasaba iti ebanghelio kadagiti espiritu; 38–52, Nakitana da Adan, Eva, ken adu kadagiti nasantuan a propeta iti lubong ti espiritu a mangibilang a kasla balud ti kasasaad dagiti espirituda sakbay ti panagungarda; 53–60, Itultuloy dagiti natay a nalinteg ti panagtrabahoda iti lubong dagiti espiritu."
            ],
            "verses": [
                {
                    "number": 1,
                    "text": "Iti maikatlo nga aldaw ti Oktubre, iti tawen a sangapulo-ket-siam a gasut ken sangapulo-ket-walo, nagtugawak iti siledko a mangut-utob kadagiti nasantuan a kasuratan;"
                },
                {
                    "number": 2,
                    "text": "Ket iti panangsirayko iti naindaklan a sakripisio a pannubbot nga inaramid ti Anak ti Dios, para iti pannakasubbot ti lubong;"
                },
                {
                    "number": 3,
                    "text": "Ken ti naindaklan ken nakakaskasdaaw nga ayat nga impakita ti Ama ken ti Anak iti yaay ti Mannubbot iti lubong;"
                },
                {
                    "number": 4,
                    "text": "A babaen ti pannubbotna, ken babaen ti panagtungpal kadagiti pagbatayan ti ebanghelio, mabalin a maisalakan ti sangkataw-an."
                },
                {
                    "number": 5,
                    "text": "Bayat ti pannakakumikomko, naiturong ti panunotko kadagiti sinurat ni apostol Pedro, kadagiti nagkauna a santo a naiwaraswaras iti ganggannaet kas iti Ponto, Galacia, Capadocia, ken dadduma pay a paset ti Asia, a nakaikasabaan ti ebanghelio kalpasan ti pannakailansa ti Apo iti krus."
                },
                {
                    "number": 6,
                    "text": "Inukradko ti Biblia ket binasak ti maikatlo ken maikapat a kapitulo ti umuna a surat ni Pedro, ket iti panangbasak natukayak a namimpinsan, a nakarkaro ngem iti kallabes, kadagiti sumaganad a binatog:"
                },
                {
                    "number": 7,
                    "text": "“Ta ni Cristo nagsagaba met gapu kadagiti basbasol, iti namimpinsan daydi nalinteg gapu kadagiti killo, tapno iragpatnatayo iti Dios, idi napapatay no maipapan iti lasag, ngem sibibiag no maipapan iti Espiritu:"
                },
                {
                    "number": 8,
                    "text": "“Ket babaen ti Espiritu napan met ket nangaskasaba kadagiti espiritu a sibabalud;"
                },
                {
                    "number": 9,
                    "text": "“Dagidiay a nasukirda idi un-unana nga aldaw idi agur-uray iti at-atiddog nga anus ti Dios kadagiti aldaw ni Noe, idi maisagsagana pay di daong, isu a nakaisalakanan dagiti bassit, gapu iti danum, kayatna a sawen, walo a kararua.” (1 Pedro 3:18–20.)"
                },
                {
                    "number": 10,
                    "text": "“Ta gapu itoy naikaskasaba ti ebanghelio uray pay kadagiti natay, tapno maukomda a pudno a kas mayannurot kadagiti tao iti lasag, ngem agbiagda koma a mayannurot iti Dios iti espiritu.” (1 Pedro 4:6.)"
                },
                {
                    "number": 11,
                    "text": "Iti panangut-utobko kadagitoy banag a naisurat, naglukat dagiti mata ti panagawatko, ket simrek kaniak ti Espiritu ti Apo, ket nakitak ti pangen dagiti natay, dadakkel ken babassit."
                },
                {
                    "number": 12,
                    "text": "Ket naummongda a sangsangkamaysa iti maysa a lugar iti di mabilang a bunggoy dagiti espiritu dagiti nalinteg, a nagtalinaed a napudno iti pammaneknek ni Jesus bayat ti panagbiagda iti lubong dagiti matay."
                },
                {
                    "number": 13,
                    "text": "Ken isu a nangidaton iti sakripisio nga umasping iti naindaklan a sakripisio ti Anak ti Dios, ken naglak-am iti panagtutuok iti nagan ti Mannubbotda."
                },
                {
                    "number": 14,
                    "text": "Pimmanaw amin dagitoy iti matay a panagbiag, a natibker a mangnamnama iti nagloriaan a panagungar, babaen ti parabur ti Dios nga Ama ken ti Bugbugtong nga Anakna, a ni Jesucristo."
                },
                {
                    "number": 15,
                    "text": "Nakitak a napnoda iti rag-o ken ragsak, ken sangsangkamaysada nga agragragsak gapu ta asidegen ti aldaw a pannakawayawayada."
                },
                {
                    "number": 16,
                    "text": "Natipuntiponda a mangur-uray iti isasangpet ti Anak ti Dios iti lubong ti espiritu, a mangpakdaar iti pannakasubbotda manipud iti pammalud ni patay."
                },
                {
                    "number": 17,
                    "text": "Maisublinto ti matmaturog a tapokda iti naan-anay a sukogda, tulang iti tulangna, ken ti piskel ken lasagda, agtiponto manen ti espiritu ken ti bagida ket saanton nga agsina pay, tapno maawatda ti pakabuklan ti rag-o."
                },
                {
                    "number": 18,
                    "text": "Bayat ti panaguray ken panagsasarita daytoy dakkel nga ummong, nga agragragsak iti oras ti pannakawayawayada manipud iti kawar ni patay, nagparang ti Anak ti Dios, a nangipakdaar iti pannakawayawaya dagiti balud a nagtalinaed a napudno;"
                },
                {
                    "number": 19,
                    "text": "Ket sadiay inkasabana kadakuada ti agnanayon nga ebanghelio, ti doktrina ti panagungar ken ti pannakasubbot ti sangkataw-an manipud iti pannakatnag, ken manipud iti basbasol ti tunggal maysa babaen ti panagbabawi."
                },
                {
                    "number": 20,
                    "text": "Ngem saan a napan kadagiti nadangkes, ket kadagiti saan a nadiosan ken saan nga agbabawi a nangrugit iti bagbagida bayat ti kaaddada iti lasag, saan a nagtimek;"
                },
                {
                    "number": 21,
                    "text": "Uray dagiti nasukir a nangsupring kadagiti pammaneknek ken ballaag dagiti nagkauna a propeta dida kinita, wenno kimmita iti rupana."
                },
                {
                    "number": 22,
                    "text": "Kadagitoy, nagturay ti sipnget, ngem adda kappia kadagiti nalinteg;"
                },
                {
                    "number": 23,
                    "text": "Ket nagragsak dagiti santo iti pannakasubbotda, ket nagparintumengda a nagyaman iti Anak ti Dios a kas Mannubbot ken Mangisalakanda manipud iti patay ken iti kawar ti impierno."
                },
                {
                    "number": 24,
                    "text": "Nagrimat dagiti rupada, ket nagtalinaed kadakuada ti rimat ti kaadda ti Apo, ket inkantada ti panagyamanda iti nasantuan a naganna."
                },
                {
                    "number": 25,
                    "text": "Nagsiddaawak, ta naawatak a binubos ti Mangisalakan ti tallo a tawen ti panagserbina kadagiti Hudio ken kadagiti adda iti balay ti Israel, a sigaganetget a nangisuro kadakuada iti agnanayon nga ebanghelio ken binilinna ida nga agbabawi;"
                },
                {
                    "number": 26,
                    "text": "Ket uray pay kasta, iti laksid ti naindaklan nga aramidna, ken milagrona, ken panangipakaammona iti kinapudno, iti naindaklan a bileg ken turay, adda laeng sumagmamano a dimngeg iti timekna, ken nagragsak iti kaaddana, ken immawat iti pannakaisalakan kadagiti imana."
                },
                {
                    "number": 27,
                    "text": "Ngem nakedngan ti panagserbina kadagiti natay iti ababa a panawen a naiballaet iti nagbaetan ti pannakailansana iti krus ken panagungarna;"
                },
                {
                    "number": 28,
                    "text": "Ket nagsiddaawak kadagiti balikas ni Pedro—a nagkunaanna a nangasaba ti Anak ti Dios kadagiti espiritu a sibabalud, a naminsan a nagsukir, iti naminsan a naguray ti naunday a panagitured ti Dios kadagiti aldaw ni Noe—ken no kasano a nakapagkasaba kadagiti espiritu ket naaramidna dagiti nasken a trabaho kadakuada iti nakaab-ababa a panawen."
                },
                {
                    "number": 29,
                    "text": "Ket bayat ti pannakasdaawko, naglukat dagiti matak, ken limmawag ti panagawatko, ket naawatak a saan a mismo a ti Apo ti napan kadagiti nadangkes ken nasukir a nangsupring iti kinapudno, a mangisuro kadakuada;"
                },
                {
                    "number": 30,
                    "text": "Ngem adtoy, manipud kadagiti nalinteg, inummongna ti bilegna ket nangtuding kadagiti mensahero, kinawesanna ida iti bileg ken turay, ken binilinna ida a mapan ket imetda ti silaw ti ebanghelio a napan kadagiti adda iti kasipngetan, a kas kadagiti amin nga espiritu ti tattao; ket kasta ti pannakaikasaba ti ebanghelio kadagiti natay."
                },
                {
                    "number": 31,
                    "text": "Ket napan impakdaar dagiti napili a mensahero ti aldaw a panangawat ti Apo ken pannakaiwaragawag ti pannakawayawaya dagiti balud, uray pay dagiti amin nga agbabawi kadagiti basolda ken umawat iti ebanghelio."
                },
                {
                    "number": 32,
                    "text": "Kasta ti pannakaikasaba ti ebanghelio kadagiti natay a sibabasol, a di nakaammo iti kinapudno, wenno nagsalungasing, a nangsupring kadagiti propeta."
                },
                {
                    "number": 33,
                    "text": "Naisuro dagitoy iti pammati iti Dios, panagbabawi iti basol, panangisaup a panagbuniag para iti pannakaugas ti basbasol, ti sagut ti Espiritu Santo babaen ti panangipatay kadagiti dakulap."
                },
                {
                    "number": 34,
                    "text": "Ken amin a sabsabali pay a pagbatayan ti ebanghelio a nasken a maammuanda tapno maikarida a maukom a maibatay kadagiti tao iti lasag, ngem agbiag a maibatay iti Dios iti espiritu."
                },
                {
                    "number": 35,
                    "text": "Ket isu a naipakaammo kadagiti natay, kadagiti man babassit wenno dadakkel, kadagiti saan a nalinteg ken kadagiti nalinteg, a napasamak ti pannakasubbot babaen ti sakripisio ti Anak ti Dios iti krus."
                },
                {
                    "number": 36,
                    "text": "Kasta ti pannakaipakaammo ti panangbubos ti Mannubbot iti panawenna bayat ti ilalasatna iti lubong dagiti espiritu, a nangiwanwan ken nangisagana kadagiti napudno nga espiritu dagiti propeta a namaneknek kenkuana iti lasag;"
                },
                {
                    "number": 37,
                    "text": "Tapno imetda ti mensahe ti pannakasubbot kadagiti amin a natay, kadagiti saanna a pakapanan a mismo, gapu iti yaalsa ken panagbasolda, tapno babaen ti panangibagi dagiti katulonganna mangngegda met dagiti balikasna."
                },
                {
                    "number": 38,
                    "text": "Kadagiti naindaklan ken maingel a nagtitipon iti daytoy dakkel a pagtitiponan dagiti nalinteg maibilang ni Ama Adan, ti Sibibiag iti Agnanayon ken ama ti amin."
                },
                {
                    "number": 39,
                    "text": "Ken ti nagloriaan nga Ina Evatayo, a kadua dagiti adu a nalinteg nga annakna a babbai a nagbakbaketen ken nagdaydayaw iti pudno ken sibibiag a Dios."
                },
                {
                    "number": 40,
                    "text": "Adda ni Abel, ti immuna a martir, sadiay, ken ni kabsatna a Set, a maysa kadagiti maingel, a karuprupa unay ti amana, a ni Adan."
                },
                {
                    "number": 41,
                    "text": "Ni Noe, a nangiballaag iti layus; ni Sem, ti naindaklan a nangato a saserdote; ni Abraham, ti ama dagiti napudno; ni Isaac, ni Jacob, ken ni Moises, ti naindaklan a para ited iti paglintegan iti Israel;"
                },
                {
                    "number": 42,
                    "text": "Ken ni Isaias, a nangipakdaar babaen iti pammadto a natudingan ti Mannubbot a mamagtitipon kadagiti naldaangan, a mangipakdaar iti wayawaya kadagiti balud, ken ti pannakalukat ti pagbaludan kadakuada a nabalud, adda met sadiay."
                },
                {
                    "number": 43,
                    "text": "Kangrunaanna, ni Ezekiel, a nakaipakitaan ti parmata ti naindaklan a tanap dagiti nagango a tulang, a makawesanto iti lasag, a bumangonto manen iti panagungar dagiti natay, a sibibiag a kararua;"
                },
                {
                    "number": 44,
                    "text": "Ni Daniel, a nakasirmata ken nakaipadto iti pannakaipasdek ti pagarian ti Dios iti ud-udina nga aldaw, a saanton iti kaano man a madadael wenno maited kadagiti sabali a tao;"
                },
                {
                    "number": 45,
                    "text": "Ni Elias, a kadua ni Moises iti Bantay a Pagbalbaliwan iti Langa;"
                },
                {
                    "number": 46,
                    "text": "Ken ni Malakias, ti propeta a nangpaneknek iti yaay ni Elias a propeta—a naagapad met ni Moroni ken ni Propeta Joseph Smith, a nangipakdaaranna a nasken nga umay sakbay ti idadateng ti naindaklan ken nakaam-amak nga aldaw ti Apo—addada met sadiay."
                },
                {
                    "number": 47,
                    "text": "Imula ni Propeta Elias iti puspuso dagiti ubbing dagiti kari dagiti ammada."
                },
                {
                    "number": 48,
                    "text": "Paripirip iti naindaklan nga aramid a maaramid kadagiti templo ti Apo iti dispensasion ti pannakatungpal dagiti panawen, para iti pannakasubbot dagiti natay, ken ti pannakailantip dagiti ubbing kadagiti nagannak kadakuada, no saan madusanto ti intero a lubong iti lunod ket madadaelto a mamimpinsan iti idadatengna."
                },
                {
                    "number": 49,
                    "text": "Amin dagitoy ken adu pay, uray pay dagiti propeta a nakipagindeg kadagiti Nephite ken namameknek iti yaay ti Anak ti Dios, nakipulapol iti dakkel a pagtitiponan ket inurayda ti pannakawayawayada."
                },
                {
                    "number": 50,
                    "text": "Ta ibilang dagiti natay a pannakabalud ti nabayagen a pannakaisina dagiti espirituda manipud kadagiti bagida."
                },
                {
                    "number": 51,
                    "text": "Dagitoy ti insuro ti Apo, ken inikkanna ida iti bileg nga umay, kalpasan ti panagungarna manipud iti patay, tapno sumrek iti pagarian ti Amana, a pakakoronaanna iti saan a pannakatay ken agnanayon a biag."
                },
                {
                    "number": 52,
                    "text": "Ken ituloyda sadiay ti trabahoda a kas inkari ti Apo, ket makiranudda kadagiti amin a bendision a naisagana kadakuada a mangipatpateg kenkuana."
                },
                {
                    "number": 53,
                    "text": "Ni Propeta Joseph Smith, ken ti amak, ni Hyrum Smith, da Brigham Young, John Taylor, Wilford Woodruff, ken dadduma pay a napili nga espiritu a naisagana nga umay iti pannakatungpal dagiti panawen a makipagsagana iti pamuon ti naindaklan nga aramid iti ud-udina nga aldaw."
                },
                {
                    "number": 54,
                    "text": "A pakairamanan ti pannakabangon dagiti templo ken ti pannakaannong dagiti ordinansa sadiay para iti pannakasubbot dagiti natay, addada met iti lubong ti espiritu."
                },
                {
                    "number": 55,
                    "text": "Napaliiwko a nailaokda kadagiti natakneng ken naindaklan a napili idi punganay a mangituray iti Simbaan ti Dios."
                },
                {
                    "number": 56,
                    "text": "Uray pay idi sakbay a maipasngayda, isuda, a kaduada dagiti sabsabali pay, inawatda dagiti immuna nga adalenda iti lubong dagiti espiritu ken naisaganada nga umay iti naikeddeng a panawen ti Apo nga agtrabaho iti bangkagna para iti pannakaisalakan dagiti kararua dagiti tao."
                },
                {
                    "number": 57,
                    "text": "Nakitak a dagiti napudno nga elder iti daytoy a dispensasion, inton pumanawda iti matay a biag, ituloyda ti panagtrabahoda a mangikasaba iti ebanghelio ti panagbabawi ken pannakasubbot, babaen ti sakripisio ti Bugbugtong nga Anak ti Dios, kadagiti adda iti kasipngetan ken adda iti babaen ti pannakaadipen iti basol iti naindaklan a lubong dagiti espiritu dagiti natay."
                },
                {
                    "number": 58,
                    "text": "Masubbotto dagiti natay nga agbabawi, babaen ti panagtungpal kadagiti ordinansa iti balay ti Dios."
                },
                {
                    "number": 59,
                    "text": "Ket kalpasan ti panangbayadda iti dusa dagiti basolda, ken mabugguandan a nadalus, umawatdanto iti gunggona a maibatay kadagiti aramidda, ta agtawidda iti pannakaisalakan."
                },
                {
                    "number": 60,
                    "text": "Kasta ti parmata ti pannakasubbot kadagiti natay a naipalgak kaniak, ket paneknekak, ket ammok a pudno daytoy a sinurat, babaen ti bendision ti Apotayo ken Mannubbot, a Jesucristo, pudno a kasta. Amen."
                }
            ]
        },
        "/study/scriptures/dc-testament/od/1": {
            "uri": "/study/scriptures/dc-testament/od/1",
            "title": "Opisial a Palawag 1",
            "data_type": "chapter",
            "chapter_name": "Opisial a Palawag—1",
            "text": [
                "Kadagiti Maseknan:",
                "Nailanad kadagiti naiwaras a damag a para iti kasapulan iti politika, manipud iti Siudad ti Salt Lake, a naipablaak iti sapasap, nga agkuna a ti Utah Commission, iti kallabes a pakaammoda iti Sekretario ti Interior, a maik-ikkan pay la iti pateg ti panagasawa iti adu ket agdagup iti uppat-a-pulo wenno ad-adu pay ti natulag iti Utah manipud iti kallabes a Hunio wenno bayat ti kallabes a tawen, kasta met nga insuro dagiti dadaulo ti Simbaan iti diskursoda iti publiko, inggunamgunam ken pinaregtada ti pannakaituloy ti kannawidan a poligamia—",
                "Siak, ngarud, kas Presidente ti Simbaan ni Jesucristo dagiti Santo iti Ud-udina nga Aldaw, adtoy, iti kapasnekan a wagas, nga ipakdaarko a saan a pudno dagitoy a pammabasol. Saanmi nga isursuro ti poligamia wenno panagasawa iti adu, wenno palubosan ti asino man nga agaramid iti kastoy, ket diak annugoten nga adda naaramid nga uppat-a-pulo man wenno ania a bilang iti uneg dayta a panawen kadagiti Templomi wenno iti sadino man a lugar iti Teritorio.",
                "Adda maysa a pasamak a naipadamag, a nagkuna a naaramid ti kallaysa dagiti maseknan iti Endowment House, iti Siudad ti Salt Lake, iti Panagtutubo ti 1889, ngem diak naammuan no asino ti nangakem iti seremonia; awan ti ammok iti ania man a napasamak iti daytoy a banag. Kas bunga daytoy nasao a pasamak iti Endowment House, babaen ti panangiwanwanko, saanen a nataktak ti pannakaikkatna.",
                "Agsipud ta nangipaulog ti Kongreso kadagiti paglintegan a mangipawil iti panagasawa iti adu, nga impakaammo ti korte a paset ti konstitusion dagita a paglintegan, adtoy ngarud nga ipakdaarko ti panggepko nga agtungpal kadagita a paglintegan, ket aramatek ti bilegko kadagiti kameng ti Simbaan nga idauluak tapno agtungpalda met.",
                "Awan kadagiti pannursurok iti Simbaan wenno kadagiti kaduak, bayat ti naagapad a panawen, a mangipamatmat ti pannakayunay-unay wenno mangikalikagum iti poligamia; ket no asino man nga Elder ti Simbaan ti nakaaramat iti pagsasao nga agparparang a mangiparipirip iti ania man a kasta a pannursuro, madagdagus ti pannakaaturna. Ket ipakdaarko ita iti publiko nga ibalakadko kadagiti Santo iti Ud-udina nga Aldaw a liklikanda ti mangannong iti ania man a kallaysa nga iparit ti paglintegan ti daga.",
                "Wilford Woodruff",
                "Presidente ti Simbaan ni Jesucristodagiti Santo iti Ud-udina nga Aldaw",
                "Indiaya ni Presidente Lorenzo Snow ti sumaganad:",
                "“Isingasingko, kas pammigbig ken ni Wilford Woodruff a Presidente ti Ti Simbaan ni Jesucristo dagiti Santo iti Ud-udina nga Aldaw, ken ti kakaisuna a tao iti daga iti agdama a panawen nga agiggem kadagiti tulbek iti pannakapasingked dagiti ordinansa, nga awatentayo nga isu a talaga ti napusgan babaen ti saadna a mangiruar iti Manipesto a naibasa iti bistatayo, ken napetsaan iti Septiembre 24, 1890, ken iti pannakatipuntipon ti Simbaan iti Sapasap a Taripnong, awatenmi ti palawagna maipanggep iti panagasawa iti adu a kas naturay ken di masalungasing.”",
                "Sangsangkamaysa ti butos a nangayon iti naaramid a singasing.",
                "Salt Lake City, Utah, Oktubre 6, 1890.",
                "Dinto pulos kaano man ipalubos ti Apo kaniak wenno asino man nga agtakder a Presidente daytoy a Simbaan a maiturongkayo iti pakayaw-awanan. Awan iti programa. Awan iti panunot ti Dios. No panggepek ti kasta, ikkatennak ti Apo iti lugarko, ket kasta met ti aramidenna iti asino man a mangpanggep a mangiturong kadagiti annak ti tattao iti pakayaw-awananda manipud iti orakulo ti Dios ken manipud iti pagrebbenganda. (Maikanem-a-pulo-ket-maysa a Maikadua-iti-tawen a Sapasap a Taripnong ti Simbaan, Lunes, Oktubre 6, 1890, iti Salt Lake City, Utah. Naipakaammo iti Deseret Evening News, Oktubre 11, 1890, p. 2.)",
                "Awan ti aniamanna no asino ti agbiag wenno asino ti matay, wenno asino ti matudingan a mangidaulo iti daytoy a Simbaan, nasken nga idauloda babaen ti pammaregta ti Mannakabalin a Dios. No saanda nga aramiden iti kasta a wagas, didanto pulos maaramid. …",
                "Adda sumagmamano a paltiingko iti kallabes, ket napategda unay kaniak, ket ibagak kadakayo no ania ti imbaga kaniak ti Apo. Palubosandak a mangiseksek iti panunotyo no ania ti maaw-awagan iti manipesto. …",
                "Imbaga kaniak ti Apo a pagsaludsodak dagiti Santo iti Ud-udina nga Aldaw, ken imbagana pay kaniak a no dumngegda iti ibagak kadakuada ken sungbatanda ti saludsod a maipaay kadakuada, babaen ti Espiritu ken bileg ti Dios, agpapada ti sungbatda, ken agpapada ti pammatida maipanggep iti daytoy a banag.",
                "Daytoy ti saludsod: Ania ti kasayaatan a dana a suroten dagiti Santo iti Ud-udina nga Aldaw—ti mangituloy iti gagem a mangaramid iti panagasawa iti adu, a mailabsing iti paglintegan ti pagilian ken iti isusuppiat ti innem-a-pulo a milion a tao, ken pakaigapuan ti pannakasamsam ken pannakapukaw dagiti amin a Templo, ken ti pannakapasardeng dagiti amin nga ordinansa kadagitoy, para man kadagiti sibibiag wenno natay, ken ti pannakaibalud ti umuna a Panguluen ken dagiti Sangapulo-ket-dua ken dagiti amma ti kaamaan iti Simbaan ken ti pannakasamsam dagiti bukod a sanikua dagiti tao (pakaipuonan amin dagitoy ti pannakaisardeng ti aramid); wenno, kalpasan ti panangaramid ken panagpasar iti adda kadatayo babaen ti ikakanunongtayo iti daytoy a pagbatayan a mangtallikud iti aramid ket agtungpaltayo iti paglintegan, ket babaen ti panagtungpal mabati dagiti Propeta, Apostol ken amma iti pagtaengan, tapno maiwardasda dagiti tao ken maasikasoda dagiti pagrebbenganda iti Simbaan, ken kasta met a mabati dagiti Templo kadagiti ima dagiti Santo, tapno maasikasoda dagiti ordinansa ti Ebanghelio, kadagiti man sibibiag ken dagiti natay?",
                "Impakita kaniak ti Apo babaen ti parmata ken paltiing ti awan kurangna a mapasamak no saantayo nga isardeng daytoy nga aramid. No saantayo nga insardeng, nalabit nga awan koman ti kapay-anyo … asino man kadagiti tao iti daytoy a templo iti Logan; ta maisardeng la ketdi dagiti amin nga ordinansa iti intero a daga ti Zion. Agturay ti riribuk iti intero nga Israel, ket adu la ketdi ti tao a maibalud. Mapasamak la ketdi ti riribuk iti intero a Simbaan, ket mapilitantayo koma a mangisardeng iti aramid. Ita, ti saludsod ket, no nasken a maisardeng iti kastoy a wagas, wenno iti wagas nga impakita ti Apo kadatayo, ket mabati a nawaya a tattao dagiti Propetatayo ken Apostol ken amma, ken dagiti templo kadagiti ima dagiti tao, tapno iti kasta masubbot dagiti natay. Adun kadakuada ti nawayawayaan manipud iti pagbaludan a balay iti lubong ti espiritu babaen dagitoy a tao, ket maituloyto kadi wenno maisardeng ti trabaho? Daytoy a saludsod ti idatagko kadagiti Santo iti Ud-udina nga Aldaw. Nasken a kednganyo iti bagbagiyo. Kayatko a sungbatanyo iti bagbagiyo. Diakto sungbatan; ngem kunak kadakayo a dayta a mismo ti kasasaad ti yantayo a tattao no saantayo a sinurot ti dana a yantayo ita.",
                "…Nakitak ti naan-anay a mapasamak no awan ti banag a naaramid. Nabayagen nga adda kaniak daytoy nga espiritu. Ngem kayatko a sawen daytoy: Nabalinak koma a binaybay-an a mapukaw dagitoy a templo kadagiti imatayo; nabaelak koma nga impaibalud ti bagik, ket binay-ak a napan sadiay ti tunggal tao, no saannak a binilin ti Dios iti langit a mangaramid iti inaramidko; ket idi dimteng ti oras a pannakabilinko a mangaramid iti dayta, nalawag aminen kaniak. Napanak iti sango ti Apo, ket insuratko ti imbaga kaniak ti Apo nga isuratko…",
                "Ibatik daytoy kadakayo, a pagpanunotan ken amirisenyo. Agtartrabaho ti Apo kadatayo. (Iti Taripnong ti Istaka ti Cache, iti Logan, Utah, Domingo, Nobiembre 1, 1891. Naipadamag iti Deseret Weekly, Nobiembre 14, 1891.)",
                "Ibagak ita kadakayo ti naipakita kaniak ken no ania ti inaramid ti Anak ti Dios iti daytoy a banag … Napasamak koma amin dagitoy a banag, a kas iti kaadda ti Mannakabalin a Dios, ket saan a naited dayta a Manipesto. Ngarud, narikna ti Anak ti Dios a baybay-anna dayta a banag a maidatag iti Simbaan ken iti lubong para kadagiti bukodna a panggep. Impaulog ti Apo ti pannakabangon ti Zion. Impaulogna ti pannakaileppas daytoy a templo. Impaulogna a maited kadagitoy a tanap ti kabambantayan ti pannakaisalakan dagiti sibibiag ken natay. Ken impaulog ti Mannakabalin a Dios a nasken a saan a pengdan daytoy ti Sairo. No maawatanyo dayta, dayta ti tulbek daytoy. (Manipud iti diskurso iti maikanem a sesion ti pannakaidaton ti Templo ti Salt Lake, idi Abril 1893. Naimakinilia a Pangidaton a Serbisio, Archives, Church Historical Department, Salt Lake City, Utah.)"
            ]
        },
        "/study/scriptures/dc-testament/od/2": {
            "uri": "/study/scriptures/dc-testament/od/2",
            "title": "Opisial a Palawag 2",
            "data_type": "chapter",
            "chapter_name": "Opisial a Palawag—2",
            "text": [
                "Kadagiti Maseknan:",
                "Idi 30 ti Septiembre, 1978, iti maika-148 a Maikadua-iti-tawen a Sapasap a Taripnong ti Ti Simbaan ni Jesucristo dagiti Santo iti Ud-udina nga Aldaw, indatag ni Presidente N. Eldon Tanner, Umuna a Mamagbaga iti Umuna a Panguluen ti Simbaan ti sumaganad:",
                "Kadagiti immuna nga aldaw ti Hunio daytoy a tawen, impakaammo ti Umuna a Panguluen nga adda paltiing nga inawat ni Presidente Spencer W. Kimball a mangipaay iti kinasaserdote ken bendision iti templo kadagiti amin a maikari a lallaki a kameng ti Simbaan. Dinawat ni Presidente Kimball nga ibagak iti taripnong a kalpasan ti panangawatna iti daytoy a paltiing, a dimteng kenkuana kalpasan ti nayatiddog a panagut-utob ken panagkararag kadagiti sagrado a siled ti nasantuan a templo, indatagna kadagiti mamagbagana, a nangawat iti daytoy ken nanganamong. Naidatag kalpasanna iti Korum dagiti Sangapulo-ket-dua nga Apostol, a nagkaykaysa a nanganamong, a sinaruno ti pannakaidatagna kadagiti amin a sabsabali a Nangato nga Agrebbeng, a nagkaykaysa met a nanganamong.",
                "Dinawat ni Presidente Kimball nga ibasak ita daytoy a surat:",
                "Hunio 8, 1978",
                "Kadagiti amin a sapasap ken dadaulo a saserdote a lokal ti Ti Simbaan ni Jesucristo dagiti Santo iti Ud-udina nga Aldaw iti intero a lubong:",
                "Patpatgenmi a Kakabsat:",
                "Iti pannakasaksimi iti panagsaknap ti aramid ti Apo iti daga, agyamankami ta dimngeg dagiti tao kadagiti adu a pagilian iti mensahe ti naisubli nga ebanghelio, ket immad-adu ti bilang dagiti timmipon iti Simbaan. Daytoy, kas supapak, ti nangparegta kadakami a binuyogan ti tarigagaymi a mangipaay iti tunggal maikari a kameng ti Simbaan kadagiti amin a gundaway ken bendision a maipaay ti ebanghelio.",
                "Iti pannakaammomi kadagiti inkari dagiti propeta ken presidente ti Simbaan nga immun-una ngem dakami nga iti maysa a panawen, iti agnanayon a plano ti Dios, mabalin amin dagiti maikari a kakabsattayo a lallaki ti umawat iti kinasaserdote, ket iti pannakasaksimi iti kinapudno dagiti naitantan ti yaawatda iti kinasaserdote, nabayagen ken siaanepkami a nangidawat para kadagitoy, dagiti napudno a kakabsattayo a lallaki, a binubosmi ti adu nga oras iti Upper Room ti Templo iti panangyararawmi iti Apo para iti nadiosan a panangiwanwan.",
                "Dinengngegna dagiti kararagmi, ket impaneknekna babaen ti paltiing a dimtengen ti nabayagen a naikari nga aldaw a tunggal napudno, maikari a lalaki iti Simbaan mabalindan ti umawat iti nasantuan a kinasaserdote, kabuyog ti bileg a mangipatungpal iti nadiosan a turayna, ken sagrapenda kadagiti ipatpategda ti amin a bendision a nabuslon a dumteng, a pakairamanan ti bendision iti templo. Maibatay iti daytoy, mabalinen a maordenan dagiti amin a maikari a lallaki a kameng ti Simbaan iti kinasaserdote a saanen a nasken no ania man ti puli wenno marisna. Maiwanwan dagiti dadaulo ti kinasaserdote a mangsurot iti annuroten iti naannad a pannakisao iti nalimed kadagiti amin a kandidato para iti pannakaordena iti man Kinasaserdote nga Aaron wenno Melchizedek tapno manamnama a natungpalda dagiti pagrukodan iti pannakaikari.",
                "Ipakdaarmi a sipaparbeng nga imbagan ti Apo ti pagayatanna para iti bendision dagiti amin nga annakna iti intero a daga a dumngeg iti timek dagiti napusgan a katulonganna, ket isaganada ti bagbagida nga umawat iti tunggal bendision ti ebanghelio.",
                "Sipupudno kadakayo,",
                "Spencer W. Kimball",
                "N. Eldon Tanner",
                "Marion G. Romney",
                "Ti Umuna a Panguluen",
                "Iti panangbigbig ken ni Spencer W. Kimball a kas propeta, mammadto, ken mammaltiing, ken presidente ti Ti Simbaan ni Jesucristo dagiti Santo iti Ud-udina nga Aldaw, maisingasing a datayo a kas kameng ti taripnong awatentayo daytoy a paltiing a kas balikas ken pagayatan ti Apo. Amin dagiti umanamong pangngaasida koma ta ipamatmatda babaen ti panangitag-ayda iti kanawan nga imada. Asino man a sumuppiat aramidenda met ti kasta.",
                "Sangsangkamaysa ti butos a kimmanunong iti pannakaanamong ti naidatag a singasing.",
                "Salt Lake City, Utah, Septiembre 30, 1978."
            ]
        }
    }
}