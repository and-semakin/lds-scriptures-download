{
    "title": "មុក្ដា​ដ៏​មានតម្លៃ​មហិមា",
    "uri": "/study/scriptures/pgp",
    "structure": [
        {
            "type": "content",
            "title": "ទំព័រ​ចំណង​ជើង",
            "uri": "/study/scriptures/pgp/title-page"
        },
        {
            "type": "content",
            "title": "បុព្វកថា",
            "uri": "/study/scriptures/pgp/introduction"
        },
        {
            "type": "section",
            "title": "ម៉ូសេ",
            "entries": [
                {
                    "type": "content",
                    "title": "ម៉ូសេ 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "ម៉ូសេ 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "ម៉ូសេ 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "ម៉ូសេ 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "ម៉ូសេ 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "ម៉ូសេ 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "ម៉ូសេ 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "ម៉ូសេ 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "អ័ប្រាហាំ",
            "entries": [
                {
                    "type": "content",
                    "title": "អ័ប្រាហាំ 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "អ័ប្រាហាំ 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "អ័ប្រាហាំ 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "អ័ប្រាហាំ 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "អ័ប្រាហាំ 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "វត្ថុ​ចម្លង​តាម លេខ​ទី&nbsp;១",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "វត្ថុ​ចម្លង​តាម លេខ​ទី&nbsp;២",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "វត្ថុ​ចម្លង​តាម លេខ​ទី&nbsp;៣",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "យ៉ូសែប ស៊្មីធ—ម៉ាថាយ",
            "uri": "/study/scriptures/pgp/js-m/1"
        },
        {
            "type": "content",
            "title": "យ៉ូសែប ស៊្មីធ—ប្រវត្តិ",
            "uri": "/study/scriptures/pgp/js-h/1"
        },
        {
            "type": "content",
            "title": "មាត្រា​នៃ​សេចក្ដី​ជំនឿ",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "ទំព័រ​ចំណង​ជើង",
            "data_type": "chapter",
            "book_title": "មុក្ដា​ដ៏​មានតម្លៃ​មហិមា",
            "subtitle": [
                "ការ​ជ្រើសរើស​ពី​វិវរណៈ ពី​ការ​បក​ប្រែ និង​ពី​ការ​និពន្ធ​ទាំង​ឡាយ ដោយ យ៉ូសែប ស៊្មីធ ជា​ព្យាការី អ្នក​មើល​ឆុត និង​អ្នក​ទទួល​វិវរណៈ​ទី​មួយ ចំពោះ​សាសនាចក្រ​នៃ​ព្រះ​យេស៊ូវ​គ្រីស្ទ នៃ​ពួក​បរិសុទ្ធ​ថ្ងៃ​ចុងក្រោយ"
            ],
            "text": [
                "បោះពុម្ពផ្សាយ​ដោយ សាសនាចក្រ​នៃ​ព្រះ​យេស៊ូវ​គ្រីស្ទ នៃ​ពួក​បរិសុទ្ធ​ថ្ងៃ​ចុង​ក្រោយ",
                "ទី​ក្រុង​សលត៍លេក រដ្ឋ​យូថាហ៍ សហរដ្ឋ​អាមេរិក",
                "© 2007 by Intellectual Reserve, Inc.",
                "រក្សា​សិទ្ធិ​គ្រប់​យ៉ាង",
                "Printed in the United States of America 10/2007",
                "19932006",
                "Translation of the Book of Mormon, Doctrine and Covenants, and Pearl of Great Price",
                "Cambodian",
                "34404 258"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "បុព្វកថា",
            "data_type": "chapter",
            "book_title": "បុព្វកថា",
            "text": [
                "មុក្ដា​ដ៏​មាន​តម្លៃ​មហិមា គឺជា​ការ​ជ្រើសរើស​នូវ​ឯកសារ​ដ៏​សំខាន់​ទាំង​ឡាយ ដែល​ទាក់​ទង​ទៅ​នឹង​ចំណុច​សំខាន់ៗ​ជា​ច្រើន អំពី​សេចក្ដី​ជំនឿ និង​គោល​លទ្ធិ​នៃ​សាសនាចក្រ នៃ​ព្រះ​យេស៊ូវ​គ្រីស្ទ នៃ​ពួក​បរិសុទ្ធ​ថ្ងៃ​ចុង​ក្រោយ។ វត្ថុ​ទាំង​នេះ​ត្រូវ​បាន​ផលិត​ដោយ​ព្យាការី យ៉ូសែប​ស៊្មីធ ហើយ​បាន​បោះពុម្ព​នៅ​ក្នុង​កាសែត​ទៀងទាត់​ប្រចាំ​សាសនាចក្រ​នៅ​សម័យ​លោក។",
                "ប្រជុំ​ឯកសារ​ទាំង​ឡាយ​លើក​ទី​មួយ មាន​ចំណង​ជើង​ថា មុក្ដា​ដ៏​មាន​តម្លៃ​មហិមា ត្រូវ​បាន​ធ្វើ​ឡើង​នៅ​ឆ្នាំ ១៨៥១ ដោយ​អែលឌើរ ហ្វ្រាំងក្លិន ឌី រិចឺត្ស កាល​នោះ​ត្រូវ​ជា​សមាជិក​ក្នុង​ក្រុម​ប្រឹក្សា​នៃ​ពួកដប់ពីរ​នាក់ ហើយ​ជា​ប្រធាន​លើ​បេសកកម្ម​ប្រចាំ​ប្រទេស​អង់គ្លេស។ គោលបំណង​នោះ គឺ​ដើម្បី​ធ្វើ​ឲ្យ​ស្រួល​បាន​អត្ថបទ​សំខាន់ៗ ដែល​ពុំ​សូវ​មាន​បោះពុម្ពផ្សាយ នៅ​គ្រា យ៉ូសែប ស៊្មីធ។ កាល​សមាជិក​នៃ​សាសនាចក្រ​មាន​កាន់តែ​ច្រើន​ឡើង​ពាស​ពេញ​ទ្វីប​អឺរ៉ុប និង​ទ្វីប​អាមេរិក នោះ​មាន​ការ​តម្រូវ​ឲ្យ​មាន​វត្ថុ​ទាំង​នេះ។ មុក្ដា​ដ៏​មាន​តម្លៃ​មហិមា ត្រូវ​បាន​ទទួល​ប្រើប្រាស់​ទូ​ទៅ ហើយ​ក្រោយ​មក​ក្លាយ​ទៅ​ជា​គម្ពីរ​បមាណីយ​នៃ​សាសនាចក្រ តាម​ការ​សម្រេច​របស់​គណៈ​ប្រធាន​ទី​មួយ និង​សន្និសីទ​ទូ​ទៅ នៅ​ទី​ក្រុង​សលត៍ លេក នៅ​ថ្ងៃ​ទី ១០ ខែ​តុលា ឆ្នាំ ១៨៨០។",
                "ការ​កំណែ​ថ្មី​មួយចំនួន ​ត្រូវ​បាន​ធ្វើឡើង​នៅ​ក្នុង​មាតិកា តាម​សេចក្ដី​ត្រូវ​ការ​របស់​សាសនាចក្រ។ នៅ​ឆ្នាំ​១៨៧៨ ផ្នែក​នានា​នៃ​គម្ពីរ​ម៉ូសេ ដែល​ពុំ​មាន​នៅ​ក្នុង​ច្បាប់​ទី​មួយ​នោះ​ ត្រូវ​បាន​បញ្ចូល។ នៅ​ឆ្នាំ​១៩០២ ភាគ​ខ្លះ​នៃ​មុក្ដា​ដ៏​មាន​តម្លៃ​មហិមា ដែល​ជា​សម្ភារៈ​ដូច​គ្នា ដែល​បាន​បោះពុម្ពផ្សាយ​នៅ​ក្នុង​គោល​លទ្ធិ និង​សេចក្ដី​សញ្ញា នោះ​ត្រូវ​បាន​ដក​ចេញ។ ការ​រៀបចំ​ចេញ​ជា​ជំពូក និង​ខ ព្រម​ទាំង​ជា​លេខ​យោង​ទាំង​ឡាយ នោះ​ត្រូវ​បាន​ធ្វើ​ឡើង​នៅ​ឆ្នាំ ១៩០២។ ការ​បោះពុម្ពផ្សាយ​លើក​ទី​មួយ​ដែល​មាន​ជួរ​ពីរ ព្រម​ទាំង​មាន​លិបិក្រម នោះ​គឺ​នៅ​ឆ្នាំ ១៩២១។ ពុំ​មាន​ការ​កែប្រែ​ណា​ទៀត​ឡើយ រហូត​ដល់​ខែ​មេសា ឆ្នាំ​១៩៧៦ កាល​មាន​វត្ថុ​នៃ​វិវរណៈ​ពីរ​ចំណុច​ត្រូវ​បាន​បន្ថែម។ នៅ​ឆ្នាំ​១៩៧៩ វត្ថុ​ទាំង​ពីរ​នេះ​ត្រូវ​បាន​ដក​ចេញ​ពី​មុក្ដា​ដ៏​មាន​តម្លៃ​មហិមា ហើយ​បាន​ដាក់​ក្នុង​គោល​លទ្ធិ និង​សេចក្ដី​សញ្ញា ដែល​ឥឡូវ​នេះ​ឃើញ​ថា​ជា កណ្ឌ​ទី ១៣៧ និង​១៣៨។ ការ​បោះពុម្ពផ្សាយ​សព្វ​ថ្ងៃ​នេះ មាន​ការ​កែប្រែ​ខ្លះ ដែល​ត្រូវ​បាន​ធ្វើ​ឡើង ដើម្បី​ធ្វើ​ឲ្យ​ឯកសារ​នោះ​ស្រុះ​គ្នា​នឹង​ឯកសារ​មុនៗ។",
                "ដែល​មាន​ដូច​ត​ទៅ​នេះ គឺជា​បុព្វកថា​ចំពោះ​មាតិកា​នៅ​សព្វ​ថ្ងៃ​នេះ គឺ ៖",
                "ការ​ជ្រើសរើស​ចេញ​ពី​គម្ពីរ​ម៉ូសេ ៖ ការ​ដកស្រង់​ចេញ​ពី​គម្ពីរ​លោកុប្បត្តិ ដែល​ជា​ការ​បកប្រែ​ព្រះ​គម្ពីរ​ប៊ីប ដោយ​យ៉ូសែប ស៊្មីធ កាល​លោក​បាន​ចាប់​ផ្ដើម​ធ្វើ​នៅ​ខែ​មិថុនា ១៨៣០ (History of the Church, [ប្រវត្តិ​នៃ​សាសនាចក្រ] ១:៩៨–១០១, ១៣១–១៣៩)។",
                "គម្ពីរ​អ័ប្រាហាំ — ជា​ការ​បកប្រែ​ចេញ​ពី​ក្រាំង​ប្របុស​ទាំង​ឡាយ​នៃ​ពួក​អេស៊ីព្ទ ដែល​បាន​មក​ក្នុង​កណ្ដាប់​ដៃ​យ៉ូសែប ស៊្មីធ នៅ​ឆ្នាំ ១៨៣៥ ដែល​មាន​ការ​និពន្ធ​ទាំង​ឡាយ​របស់​អយ្យកោ​អ័ប្រាហាំ។ ការ​បកប្រែ​នេះ​ត្រូវ​បាន​បោះពុម្ពផ្សាយ​បន្តិច​ម្ដងៗ​នៅ​ក្នុង​កាសែត Times and Seasons ចាប់​ផ្ដើម​ពី​ថ្ងៃ​ទី​១ ខែ​មីនា ឆ្នាំ​១៨៤២ នៅ​ក្រុង​ណៅវូ រដ្ឋ​អិលលីណោយ (History of the Church, ៤:៥១៩–៥៣៤)។",
                "យ៉ូសែប ស៊្មីធ — ម៉ាថាយ — ជា​ការ​ស្រង់​ចេញ​ពី​ទី​បន្ទាល់​របស់​ម៉ាថាយ នៅ​ក្នុង​ការ​បកប្រែ​ព្រះ​គម្ពីរ​ប៊ីប ដោយ​យ៉ូសែប ស៊្មីធ (សូម​មើល គោល​លទ្ធិ និង​សេចក្ដី​សញ្ញា ៤៥:៦០–៦១ សម្រាប់​ព្រះ​បញ្ញត្តិ​ពី​ព្រះ ឲ្យ​ចាប់​ផ្ដើម​ការ​បកប្រែ​ព្រះ​គម្ពីរ​សញ្ញា​ថ្មី)។",
                "យ៉ូសែប ស៊្មីធ — ប្រវត្តិ — ជា​ការ​សង្ខេប​ចេញ​ពី​ទី​បន្ទាល់ និង​ប្រវត្តិ​របស់​យ៉ូសែប ស៊្មីធ តាម​ផ្លូវ​ការ ដែល​លោក​បាន​រៀបចំ​ឡើង​នៅ ឆ្នាំ​១៨៣៨ ហើយ​ដែល​បាន​បោះពុម្ពផ្សាយ​បន្តិច​ម្ដងៗ នៅ​ក្នុង​កាសែត Times and Seasons នៅ​ក្រុង​ណៅវូ រដ្ឋ​អិលលីណោយ ចាប់​ផ្ដើម​ពី​ថ្ងៃ​ទី​១៥ ខែ​មីនា ឆ្នាំ ១៨៤២ (History of the Church, ១:១–៤៤)។",
                "មាត្រា​នៃ​សេចក្ដី​ជំនឿ​របស់​សាសនាចក្រ​នៃ​ព្រះ​យេស៊ូវ​គ្រីស្ទ នៃ​ពួក​បរិសុទ្ធ​ថ្ងៃ​ចុង​ក្រោយ ៖ ជា​សេចក្ដី​ថ្លែង​ប្រាប់​ដោយ យ៉ូសែប ស៊្មីធ ដែល​បាន​បោះពុម្ពផ្សាយ​នៅ​ក្នុង​កាសែត Times and Seasons នៅ​ថ្ងៃ​ទី​១ ខែ​មីនា ឆ្នាំ​១៨៤២ ជាមួយ​នឹង​ប្រវត្តិ​ដ៏​ខ្លី​អំពី​សាសនាចក្រ ដែល​ស្គាល់​ទូ​ទៅ​ថា សំបុត្រ​ជូន​លោក​វែន្តវើធ (History of the Church, ៤:៥៣៥–៥៤១)។"
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "ម៉ូសេ 1",
            "data_type": "chapter",
            "chapter_name": "ជំពូក​ទី ១",
            "chapter_summary": [
                "ព្រះ​ទ្រង់​បាន​សម្ដែង​អង្គ​ទ្រង់​ដល់​លោក​ម៉ូសេ — ម៉ូសេ​ត្រូវ​បាន​ប្រែ​រូប — គាត់​ត្រូវ​ប្រឈមមុខ​នឹង​អារក្ស​សាតាំង — ម៉ូសេ​ឃើញ​ពិភពលោក​ជា​ច្រើន​ដែល​មាន​មនុស្ស​អាស្រ័យ​នៅ — ពិភពលោក​ដ៏​ឥត​គណនា​ត្រូវ​បាន​បង្កើត​ឡើង​ដោយ​ព្រះ​រាជ​បុត្រា — កិច្ចការ និង​សិរី​ល្អ​របស់​ព្រះ គឺ​ដើម្បី​នាំ​ឲ្យ​មាន​អមតភាព និង​ជីវិត​ដ៏​នៅ​អស់​កល្ប​ជានិច្ច​ដល់​មនុស្ស។"
            ],
            "book_title": "ការ​ជ្រើសរើស​ចេញ​ពី​គម្ពីរ​ម៉ូសេ",
            "subtitle": [
                "(មិថុនា ១៨៣០)"
            ],
            "verses": [
                {
                    "number": 1,
                    "text": "ព្រះ​បន្ទូល​ទាំង​ឡាយ​នៃ​ព្រះ ដែល​ទ្រង់​﻿មាន​ព្រះ​បន្ទូល​ទៅ​﻿ម៉ូសេ ក្នុង​កាល​ម៉ូសេ​ត្រូវ​បាន​នាំ​ឡើង​ទៅ​លើ​ភ្នំ​ដ៏​ខ្ពស់​បំផុត"
                },
                {
                    "number": 2,
                    "text": "ហើយ​គាត់​﻿បាន​ឃើញ​ព្រះ​នៅ​﻿ប្រទល់​មុខ ហើយ​គាត់​បាន​ទូល​ជាមួយ​នឹង​ទ្រង់ ហើយ​﻿សិរី​ល្អ​នៃ​ព្រះ​ត្រូវ​បាន​ចាំង​មក​លើ​ម៉ូសេ ហេតុ​ដូច្នេះ​ហើយ ទើប​ម៉ូសេ​អាច​﻿ទ្រាំ​ចំពោះ​វត្ត​មាន​របស់​ទ្រង់​បាន។"
                },
                {
                    "number": 3,
                    "text": "ហើយ​ព្រះ​ទ្រង់​បាន​មាន​ព្រះ​បន្ទូល​ទៅ​ម៉ូសេ​ថា ៖ មើល​ចុះ យើង​ជា​ព្រះ​អម្ចាស់​ដ៏​ជា​ព្រះ​មាន​﻿មហិទ្ធិឫទ្ធិ ហើយ​﻿គ្មាន​ទី​បញ្ចប់ គឺជា​ព្រះ​នាម​របស់​យើង ត្បិត​យើង​គ្មាន​ថ្ងៃ​ចាប់​ផ្ដើម ឬ​ឆ្នាំ​បញ្ចប់​ឡើយ ហើយ​តើ​នេះ​ពុំ​មែន​ជាគ្មាន​ទី​បញ្ចប់​ទេ​ឬ​អី?"
                },
                {
                    "number": 4,
                    "text": "ហើយ​មើល​ចុះ អ្នក​ជា​បុត្រ​របស់​យើង ហេតុ​ដូច្នេះ​ហើយ ចូរ​﻿មើល ហើយ​យើង​នឹង​បង្ហាញ​ដល់​អ្នក​នូវ​ផល​នៃ​﻿ដៃ​របស់​យើង ប៉ុន្តែ​ពុំ​មែន​ទាំង​អស់​ទេ ព្រោះ​﻿កិច្ចការ​យើង​នោះ​គ្មាន​﻿ទី​បញ្ចប់​ឡើយ ព្រម​ទាំង​﻿ព្រះ​បន្ទូល​របស់​យើង​ផង​ដែរ ព្រោះ​ការណ៍​ទាំង​នោះ​ពុំ​ដែល​ឈប់​ឈរ​ឡើយ។"
                },
                {
                    "number": 5,
                    "text": "ហេតុ​ដូច្នោះ​ហើយ គ្មាន​មនុស្ស​ណា​ម្នាក់​អាច​មើល​ឃើញ​គ្រប់​អស់​ទាំង​ការណ៍​របស់​យើង​បាន​ឡើយ លើក​លែងតែ​អ្នក​នោះ​បាន​ឃើញ​គ្រប់​អស់​ទាំង​សិរី​ល្អ​របស់​យើង ហើយ​គ្មាន​មនុស្ស​ណា​ម្នាក់​អាច​មើល​ឃើញ​សិរី​ល្អ​របស់​យើង ហើយ​បន្ទាប់​មក​រស់​នៅ​លើ​ផែនដី​ក្នុង​សាច់​ឈាម​ទៀត​ឡើយ។"
                },
                {
                    "number": 6,
                    "text": "ហើយ​យើង​មាន​កិច្ចការ​សម្រាប់​អ្នក ម៉ូសេ ជា​បុត្រ​យើង ហើយ​អ្នក​នៅ​ក្នុង​រូប​﻿ដូច​ជា​﻿ព្រះ​រាជ​បុត្រា​បង្កើត​តែ​មួយ​របស់​យើង ហើយ​ព្រះ​រាជបុត្រា​បង្កើត​តែ​មួយ​របស់​យើង គឺជា ហើយ​នឹង​ទៅ​ជា​﻿ព្រះ​អង្គ​សង្គ្រោះ ព្រោះ​ទ្រង់​ពោរ​ពេញ​ទៅ​ដោយ​﻿ព្រះ​គុណ និង​﻿សេចក្ដី​ពិត ប៉ុន្តែ​﻿គ្មាន​ព្រះ​ឯណា​ក្រៅ​ពី​យើង​ឡើយ ហើយ​គ្រប់​ទាំង​អស់​គឺនៅ​ចំពោះ​យើង ព្រោះ​យើង​﻿ស្គាល់​គ្រប់​អ្វីៗ​ទាំង​អស់។"
                },
                {
                    "number": 7,
                    "text": "ហើយ​ឥឡូវ​នេះ មើល​ចុះ យើង​បង្ហាញ​ការណ៍​មួយ​នេះ​ដល់​អ្នក ម៉ូសេ ជា​បុត្រ​យើង ព្រោះ​អ្នក​នៅ​ក្នុង​លោកិយ ហើយ​ឥឡូវ​នេះ យើង​បង្ហាញ​ការណ៍​នោះ​ដល់​អ្នក។"
                },
                {
                    "number": 8,
                    "text": "ហើយ​ហេតុការណ៍​បាន​កើត​ឡើង​ថា ម៉ូសេ​បាន​សម្លឹង​មើល ហើយ​បាន​ឃើញ​﻿ពិភពលោក​ដែល​គាត់​កើត​មក ហើយ​ម៉ូសេ​﻿បាន​ឃើញ​ពិភពលោក និង​ទី​បញ្ចប់​ផង​ដែរ ព្រម​ទាំង​កូន​ចៅ​មនុស្ស​លោក​ទាំង​អស់ ដែល​មាន​នៅ​ពេល​នោះ និង​ដែល​បាន​បង្កើត​ឡើង​មក អំពី​ការណ៍​នោះ នោះ​គាត់​មាន​﻿ចិត្ត​អស្ចារ្យ និង​ឆ្ងល់​ជា​អនេក។"
                },
                {
                    "number": 9,
                    "text": "ហើយ​វត្ត​មាន​នៃ​ព្រះ​ថយ​ចេញ​ពី​ម៉ូសេ​ទៅ ដើម្បី​កុំ​ឲ្យ​សិរី​ល្អ​របស់​ទ្រង់​ស្ថិតនៅ​ជាមួយ​នឹង​ម៉ូសេ​ទៀត ហើយ​ម៉ូសេ​ត្រូវ​បាន​ទុក​ឲ្យ​នៅ​តែ​ម្នាក់​ឯង។ ហើយ​កាល​គាត់​ត្រូវ​បាន​ទុក​ឲ្យ​នៅ​តែ​ម្នាក់​ឯង​នោះ គាត់​ក៏​ដួល​ទៅ​លើ​ដី។"
                },
                {
                    "number": 10,
                    "text": "ហើយ​ហេតុការណ៍​បាន​កើត​ឡើង​ថា អស់​រយៈ​ជា​ច្រើន​ម៉ោង​មុន​ម៉ូសេ​បាន​ទទួល​﻿កម្លាំង​គាត់​ដូចដើម​វិញ ហើយ​គាត់​ពោល​ទៅ​ខ្លួន​ថា ៖ ឥឡូវ​នេះ ព្រោះ​ហេតុ​នេះ​ហើយ ទើប​ខ្ញុំ​ដឹង​ថា​មនុស្ស​គឺ​﻿គ្មាន​ជា​អ្វី​សោះ ជា​ការណ៍​ដែល​ខ្ញុំ​ពុំ​ដែល​គិត​ពី​មុន​មក​ឡើយ។"
                },
                {
                    "number": 11,
                    "text": "ប៉ុន្តែ​ឥឡូវ​នេះ ភ្នែក​ខ្ញុំ​ផ្ទាល់​បាន​មើល​ឃើញ​﻿ព្រះ ប៉ុន្តែ​ពុំ​មែន​ដោយ​ភ្នែក​ខ្ញុំ​﻿ធម្មតា​ទេ តែ​ជា​ភ្នែក​ខាង​វិញ្ញាណ​របស់​ខ្ញុំ​វិញ ព្រោះ​ភ្នែក​ធម្មតា​របស់​ខ្ញុំ​ពុំ​អាច​មើល​ឃើញ​ទេ ព្រោះ​ខ្ញុំ​នឹង​ត្រូវ​﻿ស្វិត ហើយ​﻿ស្លាប់​ចំពោះ​វត្ត​មាន​របស់​ទ្រង់​ជាមិនខាន​ឡើយ ប៉ុន្តែ​សិរី​ល្អ​របស់​ទ្រង់​បាន​មក​លើ​ខ្ញុំ ហើយ​ខ្ញុំ​បាន​មើល​ឃើញ​﻿ព្រះ​ភក្ត្រ​ទ្រង់ ព្រោះ​ខ្ញុំ​ត្រូវ​បាន​﻿ប្រែ​រូប​នៅ​ចំពោះ​ទ្រង់។"
                },
                {
                    "number": 12,
                    "text": "ហើយ​ហេតុការណ៍​បាន​កើត​ឡើង​ថា កាល​ម៉ូសេ​បាន​ពោល​នូវ​ពាក្យ​ពេចន៍​ទាំង​នេះ មើល​ចុះ ﻿អារក្ស​សាតាំង​បាន​មក ដោយ​﻿ល្បួង​គាត់​ថា ៖ ម៉ូសេ ជា​កូន​មនុស្ស​អើយ ចូរ​ថ្វាយ​បង្គំ​យើង។"
                },
                {
                    "number": 13,
                    "text": "ហើយ​ហេតុការណ៍​បាន​កើត​ឡើង​ថា ម៉ូសេ​បាន​ងើប​មើល​ទៅ​អារក្ស​សាតាំង ហើយ​និយាយ​ថា ៖ តើ​អ្នក​ជា​នរណា? ត្បិត​មើល​ចុះ ខ្ញុំ​ជា​﻿បុត្រ​នៃ​ព្រះ​នៅ​ក្នុង​រូប​ដូច​ជា​ព្រះ​រាជ​បុត្រា​បង្កើត​តែ​មួយ​របស់​ទ្រង់ ហើយ​ចុះ​តើ​សិរី​ល្អ​របស់​អ្នក​នៅ​ឯណា ដែល​គួរ​ឲ្យ​ខ្ញុំ​ថ្វាយ​បង្គំ?"
                },
                {
                    "number": 14,
                    "text": "ត្បិត​មើល​ចុះ ខ្ញុំ​ពុំ​អាច​មើល​ទៅ​លើ​ព្រះ​បាន​ទេ លើក​លែងតែ​សិរី​ល្អ​របស់​ទ្រង់​បាន​ស្ថិត​មក​លើ​ខ្ញុំ ហើយ​ខ្ញុំ​បាន​﻿ប្រែ​រូប​នៅ​ចំពោះ​ទ្រង់។ ប៉ុន្តែ​ខ្ញុំ​អាច​មើល​ទៅ​លើ​អ្នក​ក្នុង​ភាពជា​មនុស្ស​ធម្មតា។ តើ​ការណ៍​នេះ​ពិតជា​ពុំ​មែន​ទេ​ឬ​អី?"
                },
                {
                    "number": 15,
                    "text": "សូម​ព្រះ​នាម​នៃ​ព្រះ​របស់​ខ្ញុំ​បាន​ប្រកប​ដោយ​ព្រះ​ពរ ព្រោះ​ព្រះ​វិញ្ញាណ​ទ្រង់​មិនទាន់​ថយ​ចេញ​ពី​ខ្ញុំ​អស់​ទេ បើ​ពុំ​នោះ​សោត​ទេ តើ​សិរី​ល្អ​របស់​អ្នក​នៅ​ឯណា ត្បិត​វា​ជា​សេចក្ដី​ងងឹត​ចំពោះ​ខ្ញុំ? ហើយ​ខ្ញុំ​អាច​វិនិច្ឆ័យ​រវាង​អ្នក​នឹង​ព្រះ​បាន ព្រោះ​ព្រះ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ ចូរ​﻿ថ្វាយ​បង្គំ​ដល់​ព្រះ ព្រោះ​អ្នក​ត្រូវ​﻿បម្រើ​ទ្រង់​តែ​មួយ​ព្រះ​អង្គ​ប៉ុណ្ណោះ។"
                },
                {
                    "number": 16,
                    "text": "នែ៎​សាតាំង ចូរ​ឯង​ថយ​ចេញ​ទៅ ចូរ​កុំ​បញ្ឆោត​ខ្ញុំ​អី ព្រោះ​ព្រះ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ អ្នក​មាន​រូប​﻿ដូច​ជា​ព្រះ​រាជ​បុត្រា​បង្កើត​តែ​មួយ​របស់​យើង។"
                },
                {
                    "number": 17,
                    "text": "ហើយ​ទ្រង់​ក៏​បាន​ប្រទាន​ព្រះ​បញ្ញត្តិ​ទាំង​ឡាយ​ដល់​ខ្ញុំ​ផង​ដែរ កាល​ទ្រង់​បាន​ហៅ​ខ្ញុំ​ចេញ​ពី​﻿គុម្ព​បន្លា​ដែល​មាន​ភ្លើង​ឆេះ​ថា ៖ ចូរ​﻿អំពាវ​នាវ​ដល់​ព្រះ​ដោយ​នូវ​ព្រះ​នាម​នៃ​ព្រះ​រាជ​បុត្រា​បង្កើត​តែ​មួយ​របស់​យើង ហើយ​ថ្វាយ​បង្គំ​យើង​ចុះ។"
                },
                {
                    "number": 18,
                    "text": "ហើយ​ម៉ូសេ​បាន​និយាយ​ជា​ថ្មី​ទៀត​ថា ៖ ខ្ញុំ​នឹង​មិន​ឈប់​អំពាវនាវ​ដល់​ព្រះ​ឡើយ ព្រោះ​ខ្ញុំ​មាន​ការណ៍​ផ្សេងៗ​ទៀត​ដែល​ខ្ញុំ​ត្រូវ​ទូល​នឹង​ទ្រង់ ៖ ត្បិត​សិរី​ល្អ​របស់​ទ្រង់​បាន​ស្ថិត​មក​លើ​ខ្ញុំ ហេតុ​ដូច្នោះ​ហើយ ទើប​ខ្ញុំ​អាច​វិនិច្ឆ័យ​រវាង​ទ្រង់ និង​អ្នក​បាន។ នែ៎​សាតាំង ចូរ​ថយ​ចេញ​ទៅ។"
                },
                {
                    "number": 19,
                    "text": "ហើយ​ឥឡូវ​នេះ កាល​ម៉ូសេ​បាន​ពោល​ពាក្យ​ទាំង​នេះ​ហើយ នោះ​អារក្ស​សាតាំង​ក៏​ស្រែក​ដោយ​សំឡេង​ខ្លាំង ហើយ​ទន្ទ្រាន​លើ​ដី ហើយ​បញ្ជា​ថា ៖ យើង​ជា​﻿ព្រះ​រាជ​បុត្រា​បង្កើត ចូរ​ថ្វាយ​បង្គំ​យើង​មក។"
                },
                {
                    "number": 20,
                    "text": "ហើយ​ហេតុការណ៍​បាន​កើត​ឡើង​ថា ម៉ូសេ​ចាប់​ផ្ដើម​ភ័យ​ជា​អតិបរមា ហើយ​នៅ​ពេល​គាត់​ចាប់​ផ្ដើម​ភ័យ នោះ​គាត់​បាន​ឃើញ​ភាព​ល្វីង​ជូរចត់​នៃ​﻿ស្ថាន​នរក។ ទោះ​ជា​យ៉ាង​ណា​ក៏​ដោយ ដោយ​បាន​﻿អំពាវនាវ​ដល់​ព្រះ នោះ​គាត់​បាន​ទទួល​កម្លាំង ហើយ​គាត់​បាន​បញ្ជា​ថា ៖ នែ៎​សាតាំង ចូរ​ថយ​ចេញ​ពី​ខ្ញុំ​ទៅ ត្បិត​ខ្ញុំ​នឹង​ថ្វាយ​បង្គំ​ដល់​ព្រះ​តែ​មួយ​អង្គ​ប៉ុណ្ណោះ គឺជា​ព្រះ​នៃ​សិរី​ល្អ។"
                },
                {
                    "number": 21,
                    "text": "ហើយ​ឥឡូវ​នេះ ﻿អារក្ស​សាតាំង​ចាប់​ផ្ដើម​ញ័រ​រន្ធត់ ហើយ​ផែនដី​រញ្ជួយ ហើយ​ម៉ូសេ​បាន​ទទួល​កម្លាំង ហើយ​បាន​អំពាវនាវ​ដល់​ព្រះ​ថា ៖ ដោយ​នូវ​ព្រះ​នាម​នៃ​ព្រះ​រាជ​បុត្រា​បង្កើត​តែ​មួយ ចូរ​ថយ​ចេញ​ទៅ​សាតាំង។"
                },
                {
                    "number": 22,
                    "text": "ហើយ​ហេតុការណ៍​បាន​កើត​ឡើង​ថា អារក្ស​សាតាំង​បាន​ស្រែក​ដោយ​សំឡេង​ខ្លាំង ទាំង​យំ និង​ទួញ​សោក និង​﻿សង្កៀត​ធ្មេញ រួច​ហើយ ទើប​វា​ថយ​ចេញ​ទៅ គឺ​ចេញ​ពី​វត្ត​មាន​នៃ​ម៉ូសេ ដែល​គាត់​មើល​វា​មិន​ឃើញ​ឡើយ។"
                },
                {
                    "number": 23,
                    "text": "ហើយ​ឥឡូវ​នេះ ម៉ូសេ​បាន​ធ្វើ​បន្ទាល់​អំពី​ការណ៍​នេះ ប៉ុន្តែ​ពី​ព្រោះ​មក​ពី​អំពើ​ទុច្ចរិត ទើប​ពុំ​មាន​ការណ៍​នេះ នៅ​ក្នុង​ចំណោម​កូន​ចៅ​មនុស្ស​ឡើយ។"
                },
                {
                    "number": 24,
                    "text": "ហើយ​ហេតុការណ៍​បាន​កើត​ឡើង​ថា កាល​អារក្ស​សាតាំង​បាន​ថយ​ចេញ​ពី​វត្ត​មាន​នៃ​ម៉ូសេ​ទៅ នោះ​ម៉ូសេ​បាន​បើកភ្នែក​ឡើង​ទៅ​ស្ថាន​សួគ៌ ដោយ​បាន​ពោរ​ពេញ​ទៅ​ដោយ​﻿ព្រះ​វិញ្ញាណ​បរិសុទ្ធ ដែល​ធ្វើ​ទី​បន្ទាល់​អំពី​ព្រះ​វរបិតា និង​ព្រះ​រាជ​បុត្រា"
                },
                {
                    "number": 25,
                    "text": "ហើយ​ដោយ​បាន​អំពាវនាវ​ដល់​ព្រះ​នាម​នៃ​ព្រះ នោះ​គាត់​បាន​ឃើញ​សិរី​ល្អ​របស់​ទ្រង់​ម្ដង​ទៀត ត្បិត​សិរី​ល្អ​នោះ​បាន​ឋិត​មក​លើ​គាត់ ហើយ​គាត់​បាន​ឮ​សំឡេង​ថា ៖ ម៉ូសេ​អើយ អ្នក​មាន​ពរ​ហើយ ត្បិត​យើង​ជា​ព្រះ​ដ៏​មាន​មហិទ្ធិឫទ្ធិ​បាន​រើស​អ្នក ហើយ​អ្នក​នឹង​ត្រូវ​ធ្វើ​ឲ្យ​បាន​ខ្លាំង​ពូកែ​ជាង​﻿ទឹកជា​ច្រើន ព្រោះ​របស់​ទាំង​នោះ​នឹង​គោរព​តាម​﻿បញ្ជា​អ្នក ហាក់​បីដូច​អ្នក​ជា​﻿ព្រះ។"
                },
                {
                    "number": 26,
                    "text": "ហើយ​មើល​ន៏ យើង​គង់នៅ​ជាមួយ​នឹង​អ្នក គឺ​រហូត​ដល់​អស់​មួយ​ជីវិត​របស់​អ្នក ព្រោះ​អ្នក​នឹង​﻿ដោះ​លែង​រាស្ត្រ​យើង​ឲ្យ​រួច​ពី​﻿សេវក​ភាព គឺ​﻿ពួក​អ៊ីស្រាអែល ជា​ពួក​﻿ជម្រើស​របស់​យើង។"
                },
                {
                    "number": 27,
                    "text": "ហើយ​ហេតុការណ៍​បាន​កើត​ឡើង​ថា នៅ​ពេល​សំឡេង​នោះ​កំពុងតែ​មាន​បន្ទូល​មក នោះ​ម៉ូសេ​ចោល​ភ្នែក​គាត់ ហើយ​﻿មើល ឃើញ​ផែនដី មែន​ហើយ គឺ​នូវ​អ្វីៗ​ទាំង​អស់​ដែល​នៅ​ទី​នោះ ហើយ​គ្មាន​ចំណុច​ណា​មួយ​ឡើយ​ដែល​គាត់​មើល​មិន​ឃើញ គឺ​ស្គាល់ ដោយ​សារ​ព្រះ​វិញ្ញាណ​នៃ​ព្រះ។"
                },
                {
                    "number": 28,
                    "text": "ហើយ​គាត់​ក៏​ឃើញ​បណ្ដាជន​នៅ​លើ​ទី​នោះ ហើយ​គ្មាន​ព្រលឹង​ណា​មួយ​ដែល​គាត់​មើល​មិន​ឃើញ​ឡើយ ហើយ​គាត់​ស្គាល់​ពួក​គេ ដោយ​សារ​ព្រះ​វិញ្ញាណ​នៃ​ព្រះ ហើយ​ពួក​គេ​មាន​ចំនួន​សន្ធឹក គឺ​ឥត​គណនា ហាក់​បី​ដូច​ជា​ខ្សាច់​នៅ​ឆ្នេរសមុទ្រ។"
                },
                {
                    "number": 29,
                    "text": "ហើយ​គាត់​បាន​ឃើញ​ដែនដី​ជា​ច្រើន ហើយ​ដែនដី​នីមួយៗ​ត្រូវ​បាន​ហៅថា ﻿ផែនដី ហើយ​មាន​បណ្ដាជន​អាស្រ័យ​នៅ​លើ​ផ្ទៃ​ទី​នោះ។"
                },
                {
                    "number": 30,
                    "text": "ហើយ​ហេតុការណ៍​បាន​កើត​ឡើង​ថា ម៉ូសេ​បាន​អំពាវនាវ​ដល់​ព្រះ​ថា ៖ ព្រះ​ករុណា​វិសេស សូម​ប្រាប់​ទូលបង្គំ​ថា ម្ដេច​ក៏​មាន​ការណ៍​ទាំង​នេះ ហើយ​ថា​តើ​ព្រះ​អង្គ​បាន​បង្កើត​របស់​ទាំង​នេះ​តាម​របៀប​ណា?"
                },
                {
                    "number": 31,
                    "text": "ហើយ​មើល​ចុះ សិរី​ល្អ​នៃ​ព្រះ​អម្ចាស់​បាន​មក​លើ​ម៉ូសេ ដើម្បី​ឲ្យ​ម៉ូសេ​បាន​ឈរ​ក្នុង​វត្ត​មាន​នៃ​ព្រះ ហើយ​ទូល​នឹង​ទ្រង់​﻿ប្រទល់​មុខ។ ហើយ​ព្រះ​អម្ចាស់​ដ៏​ជា​ព្រះ ទ្រង់​មាន​ព្រះ​បន្ទូល​ទៅ​ម៉ូសេ​ថា ៖ គឺ​សម្រាប់​គោល​﻿បំណង​របស់​យើង​ផ្ទាល់ ដែល​យើង​បាន​បង្កើត​របស់​ទាំង​នេះ​មក។ នេះ​ហើយ​ជា​ប្រាជ្ញា ហើយ​ប្រាជ្ញា​នោះ​នៅ​ក្នុង​យើង។"
                },
                {
                    "number": 32,
                    "text": "ហើយ​ដោយ​សារ​﻿ព្រះ​បន្ទូល​នៃ​ព្រះ​ចេស្ដា​របស់​យើង នោះ​យើង​បាន​បង្កើត​របស់​ទាំង​នោះ គឺជា​ព្រះ​រាជ​បុត្រា​បង្កើត​តែ​មួយ​របស់​យើង ដែល​ពោរ​ពេញ​ទៅ​ដោយ​﻿ព្រះ​គុណ និង​﻿សេចក្ដី​ពិត។"
                },
                {
                    "number": 33,
                    "text": "ហើយ​﻿ពិភពលោក​ដ៏​ច្រើន​ឥត​គណនា នោះ​យើង​﻿បាន​បង្កើត​ឡើង ហើយ​យើង​បាន​បង្កើត​របស់​ទាំង​នោះ​ឡើង​សម្រាប់​គោលបំណង​របស់​យើង​ផ្ទាល់ ហើយ​ដោយ​សារ​ព្រះ​រាជ​បុត្រា នោះ​យើង​បាន​បង្កើត​របស់​ទាំង​នោះ​មក គឺជា​﻿ព្រះ​រាជ​បុត្រា​បង្កើត​តែ​មួយ​របស់​យើង។"
                },
                {
                    "number": 34,
                    "text": "ហើយ​មនុស្ស​﻿ទី​មួយ​បង្អស់​នៃ​មនុស្ស​លោក នោះ​យើង​បាន​ហៅថា ﻿អ័ដាម ដែល​﻿ជា​ច្រើន។"
                },
                {
                    "number": 35,
                    "text": "ប៉ុន្តែ​មាន​តែ​ដំណើរ​រឿង​អំពី​ផែនដី​នេះ និង​អំពី​បណ្ដាជន​នៅ​ទី​នេះ​ប៉ុណ្ណោះ ដែល​យើង​ប្រាប់​ដល់​អ្នក។ ត្បិត​មើល​ចុះ មាន​ពិភព​ជា​ច្រើន​ដែល​បាន​កន្លង​ផុត​ទៅ​ដោយ​សារ​ព្រះ​បន្ទូល​នៃ​ព្រះ​ចេស្ដា​របស់​យើង។ ហើយ​ឥឡូវ​នេះ មាន​ពិភព​ជា​ច្រើន​ដែល​ឈរ ហើយ​មាន​ចំនួន​ដ៏​ឥត​គណនា​ចំពោះ​មនុស្ស ប៉ុន្តែ​គ្រប់​ការណ៍​ទាំង​អស់​សុទ្ធ​តែ​បាន​រាប់​ចំ​ពោះ​យើង ត្បិត​របស់​ទាំង​នោះ​ជា​របស់​ផង​យើង ហើយ​យើង​﻿ស្គាល់​របស់​ទាំង​នោះ។"
                },
                {
                    "number": 36,
                    "text": "ហើយ​ហេតុការណ៍​បាន​កើត​ឡើង​ថា ម៉ូសេ​បាន​ទូល​ទៅ​ព្រះ​អម្ចាស់​ថា ៖ ឱ​ព្រះ​អង្គ​អើយ សូម​មាន​សេចក្ដី​មេត្តា​កុរ​ណា​ដល់​បាវ​បម្រើ​របស់​ទ្រង់​ផង​ចុះ ហើយ​សូម​ប្រាប់​ទូលបង្គំ​អំពី​ផែនដី​នេះ និង​អំពី​បណ្ដាជន​ដែល​អាស្រ័យ​នៅ​លើ​ទី​នោះ និង​អំពី​ផ្ទៃ​មេឃ ហើយ​នៅ​ពេល​នោះ ទើប​ទូលបង្គំ​បាន​ស្កប់​ចិត្ត។"
                },
                {
                    "number": 37,
                    "text": "ហើយ​ព្រះ​អម្ចាស់​ដ៏​ជា​ព្រះ ទ្រង់​មាន​ព្រះ​បន្ទូល​ទៅ​ម៉ូសេ​ថា ៖ ﻿ផ្ទៃ​មេឃ​នោះ​មាន​ដ៏​ច្រើន ហើយ​ពុំ​អាច​រាប់​បាន​អស់​ចំពោះ​មនុស្ស​ឡើយ ប៉ុន្តែ​ត្រូវ​បាន​រាប់​ចំពោះ​យើង ត្បិត​របស់​ទាំង​នោះ​ជា​របស់​ផង​យើង។"
                },
                {
                    "number": 38,
                    "text": "ហើយ​ដូច​ជា​ផែនដី​មួយ​បាន​កន្លង​ផុត​ទៅ​ជា​យ៉ាង​ណា ហើយ​ផ្ទៃ​មេឃ​នៃ​ទី​នោះ​ក៏​នឹង​មក​ជា​យ៉ាង​នោះ​ដែរ ហើយ​គ្មាន​﻿ទី​បញ្ចប់​ចំពោះ​កិច្ចការ​ទាំង​ឡាយ​របស់​យើង​ឡើយ ឬ​ក៏​ចំពោះ​ព្រះ​បន្ទូល​ទាំង​ឡាយ​របស់​យើង​ដែរ។"
                },
                {
                    "number": 39,
                    "text": "ត្បិត​មើល​ចុះ នេះ​ហើយ​ជា​﻿កិច្ចការ​របស់​យើង និង​﻿សិរី​ល្អ​របស់​យើង — គឺ​ដើម្បី​នាំ​ឲ្យ​មាន​﻿អមតភាព និង​﻿ជីវិត​ដ៏​នៅ​អស់​កល្ប​ជានិច្ច​ដល់​មនុស្ស។"
                },
                {
                    "number": 40,
                    "text": "ហើយ​ឥឡូវ​នេះ ម៉ូសេ​ជា​បុត្រ​យើង​អើយ យើង​នឹង​មាន​ព្រះ​បន្ទូល​ដល់​អ្នក អំពី​ផែនដី​នេះ ដែល​អ្នក​ឈរ​លើ ហើយ​អ្នក​នឹង​﻿សរសេរ​ពី​ការណ៍​ទាំង​ប៉ុន្មាន ដែល​យើង​នឹង​មាន​ព្រះ​បន្ទូល​ប្រាប់។"
                },
                {
                    "number": 41,
                    "text": "ហើយ​នៅ​ថ្ងៃ​ណា​ដែល​កូន​ចៅ​មនុស្ស​នឹង​គិត​ថា​ព្រះ​បន្ទូល​ទាំង​ឡាយ​របស់​យើង​ឥត​តម្លៃ ហើយ​﻿ដក​អ្វី​ជា​ច្រើន​ចេញ​ពី​គម្ពីរ​ដែល​អ្នក​នឹង​សរសេរ មើល​ចុះ យើង​នឹង​បង្កើត​ម្នាក់​ទៀត ឲ្យ​﻿ដូច​អ្នក ហើយ​﻿ព្រះ​បន្ទូល​ទាំង​ឡាយ​នឹង​មាន​នៅ​ក្នុង​ចំណោម​កូន​ចៅ​មនុស្ស​ម្ដង​ទៀត — គឺ​នៅ​ក្នុង​ចំណោម​មនុស្ស​ជា​ច្រើន​ណា​ដែល​នឹង​ជឿ។"
                },
                {
                    "number": 42,
                    "text": "(ព្រះ​បន្ទូល​ទាំង​នេះ​ត្រូវ​បាន​﻿ពោល​ប្រាប់​ដល់​លោក​ម៉ូសេ នៅ​លើ​ភ្នំ រីឯ​ឈ្មោះ​ភ្នំ​នោះ​នឹង​ពុំ​ដែល​បាន​ស្គាល់​ក្នុង​ចំណោម​កូន​ចៅ​មនុស្ស​ឡើយ។ ហើយ​ឥឡូវ​នេះ ព្រះ​បន្ទូល​ទាំង​ឡាយ​នេះ​ត្រូវ​បាន​ពោល​ប្រាប់​ដល់​អ្នក។ ចូរ​កុំ​បង្ហាញ​ព្រះ​បន្ទូល​ទាំង​ឡាយ​នេះ​ដល់ នរណា​ឲ្យ​សោះ លើក​លែងតែ​ពួក​អ្នក​ដែល​ជឿ​ប៉ុណ្ណោះ។ គឺ​ពិត​យ៉ាង​ដូច្នោះ​មែន។ អាម៉ែន ៕)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "ម៉ូសេ 2",
            "data_type": "chapter",
            "chapter_name": "ជំពូក​ទី ២",
            "chapter_summary": [
                "ព្រះ​ទ្រង់​បាន​បង្កើត​ផ្ទៃ​មេឃ និង​ផែនដី — គឺ​ជីវិត​គ្រប់​ប្រភេទ​ត្រូវ​បាន​បង្កើត​ឡើង — ព្រះ​ទ្រង់​បង្កើត​មនុស្ស ហើយ​ប្រទាន​ឲ្យ​គេ​មាន​អំណាច​ត្រួតត្រា​លើ​គ្រប់​ការណ៍​ទាំង​អស់។"
            ],
            "subtitle": [
                "(មិថុនា–តុលា ១៨៣០)"
            ],
            "verses": [
                {
                    "number": 1,
                    "text": "ហើយ​ហេតុការណ៍​បាន​កើត​ឡើង​ថា ព្រះ​អម្ចាស់​ទ្រង់​មាន​ព្រះ​បន្ទូល​ទៅ​ម៉ូសេ​ថា ៖ មើល​ចុះ យើង​﻿បើក​សម្ដែង​ដល់​អ្នក​អំពី​﻿ផ្ទៃ​មេឃ​នេះ និង​﻿ផែនដី​នេះ ចូរ​កត់​នូវ​ព្រះ​បន្ទូល​ដែល​យើង​មាន​បន្ទូល​ចុះ។ យើង​ជាដើម និង​ជា​ចុង ជា​ព្រះ​ដ៏​មាន​﻿មហិទ្ធិឫទ្ធិ ដោយ​សារ​﻿ព្រះ​រាជ​បុត្រា​បង្កើត​តែ​មួយ​របស់​យើង ទើប​យើង​﻿បាន​បង្កើត​របស់​ទាំង​នេះ​មក មែន​ហើយ គឺ​នៅ​ដើមដំបូង​ឡើយ យើង​បាន​បង្កើត​ផ្ទៃ​មេឃ និង​ផែនដី​ដែល​អ្នក​ឈរ​លើ។"
                },
                {
                    "number": 2,
                    "text": "ហើយ​﻿ផែនដី​គ្មាន​រូបរាង ហើយ​នៅ​ទទេ ហើយ​យើង​បាន​បណ្ដាល​ឲ្យ​មាន​សេចក្ដី​ងងឹត​គ្រប​លើ​ផ្ទៃ​នៃ​ជម្រៅ​ទឹក ហើយ​ព្រះ​វិញ្ញាណ​របស់​យើង​រេរា​នៅ​ពីលើ​ផ្ទៃ​ទឹក ត្បិត​យើង​ជា​ព្រះ។"
                },
                {
                    "number": 3,
                    "text": "ហើយ​យើង​ជា​ព្រះ បាន​មាន​បន្ទូល​ថា ៖ ចូរ​ឲ្យ​មាន​﻿ពន្លឺ​ឡើង ហើយ​ក៏​មាន​ពន្លឺ​ឡើង។"
                },
                {
                    "number": 4,
                    "text": "ហើយ​យើង​ជា​ព្រះ បាន​ឃើញ​ពន្លឺ​នោះ ហើយ​ពន្លឺ​នោះ​﻿ល្អ។ ហើយ​យើង​ជា​ព្រះ​បាន​ញែក​ពន្លឺ​ចេញ​ពី​ងងឹត។"
                },
                {
                    "number": 5,
                    "text": "ហើយ​យើង​ជា​ព្រះ បាន​ហៅ​ពន្លឺ​ថា​ជា​ថ្ងៃ ហើយ​ងងឹត យើង​បាន​ហៅថា​ជា​យប់ ហើយ​ការណ៍​នេះ​យើង​ធ្វើ​ឡើង ដោយ​សារ​﻿ព្រះ​បន្ទូល​នៃ​ព្រះ​ចេស្ដា​របស់​យើង ហើយ​ការណ៍​នោះ​ក៏​មាន​ដូច្នោះ ដូចដែល​យើង​បាន​មាន​﻿បន្ទូល​មក ហើយ​ក៏​មាន​ល្ងាច មាន​ព្រឹក​ឡើង ជា​﻿ថ្ងៃ​ទី ១។"
                },
                {
                    "number": 6,
                    "text": "ហើយ​ជា​ថ្មី​ទៀត យើង​ជា​ព្រះ​បាន​មាន​បន្ទូល​ថា ៖ ចូរ​ឲ្យ​មាន​﻿ប្រឡោះ​នៅ​កណ្ដាល​ទឹក ហើយ​ក៏​មាន​ដូច្នោះ ដូចដែល​យើង​បាន​មាន​បន្ទូល​មក ហើយ​យើង​បាន​មាន​បន្ទូល​ថា ៖ ចូរ​ឲ្យ​វា​ញែក​ទឹក​ចេញ​ពី​គ្នា ហើយ​ក៏​មាន​ដូច្នោះ។"
                },
                {
                    "number": 7,
                    "text": "ហើយ​យើង​ជា​ព្រះ ក៏​ធ្វើ​ប្រឡោះ ទាំង​ញែក​﻿ទឹក​ដែល​នៅ​ក្រោម​ប្រឡោះ​ចេញ​ពី​ទឹក​ដែល​នៅ​លើ​ប្រឡោះ ហើយ​ក៏​មាន​ដូច្នោះ ដូច​ដែល​យើង​បាន​មាន​បន្ទូល​មក។"
                },
                {
                    "number": 8,
                    "text": "ហើយ​យើង​ជា​ព្រះ​បាន​ហៅ​ប្រឡោះ​នោះ​ថា​ជា​﻿មេឃ ហើយ​ក៏​មាន​ល្ងាច មាន​ព្រឹក​ឡើង ជា​ថ្ងៃ​ទី ២។"
                },
                {
                    "number": 9,
                    "text": "ហើយ​យើង​ជា​ព្រះ​បាន​មាន​បន្ទូល​ថា ៖ ចូរ​ឲ្យ​ទឹក​នៅ​ក្រោម​មេឃ​ប្រមូល​គ្នា​នៅ​កន្លែង​﻿តែ​មួយ ហើយ​ក៏​មាន​ដូច្នោះ ហើយ​យើង​ជា​ព្រះ​បាន​មាន​បន្ទូល​ថា ៖ ចូរ​ឲ្យ​មាន​ដីគោក​ឡើង ហើយ​ក៏​មាន​ដូច្នោះ។"
                },
                {
                    "number": 10,
                    "text": "ហើយ​យើង​ជា​ព្រះ បាន​ហៅ​ដីគោក​នោះ​ថា​ជា​﻿ផែនដី ហើយ​ទី​ទឹក​ដែល​ប្រមូល​គ្នា​នោះ​យើង​ហៅថា​ជា​សមុទ្រ ហើយ​យើង​ជា​ព្រះ​បាន​ឃើញ​ថា​របស់​គ្រប់​យ៉ាង​ដែល​យើង​បាន​ធ្វើ​ឡើង​សុទ្ធ​តែ​ល្អ។"
                },
                {
                    "number": 11,
                    "text": "ហើយ​យើង​ជា​ព្រះ​បាន​មាន​បន្ទូល​ថា ៖ ចូរ​ឲ្យ​ផែន​ដីដុះ​តិណជាតិ​ឡើង គឺជា​﻿ពួក​ស្មៅ និង​រុក្ខជាតិ​ដែល​មាន​គ្រាប់ និង​ដើម​ឈើ ដែល​មាន​ផ្លែ​តាម​ពូជ និង​ដើម​ឈើ​ដែល​មាន​ផ្លែ គឺ​មាន​គ្រាប់​ក្នុង​ផ្លែ​នៅ​លើ​ផែនដី ហើយ​ក៏​មាន​ដូច្នោះ ដូចដែល​យើង​បាន​មាន​បន្ទូល​មក។"
                },
                {
                    "number": 12,
                    "text": "ហើយ​ផែនដី​ក៏​ដុះ​តិណជាតិ​ឡើង ជា​ពួក​ស្មៅ និង​រុក្ខជាតិ​គ្រប់​មុខ​ដែល​មាន​គ្រាប់​តាម​ពូជ​វា និង​ដើម​ឈើ​ដែល​មាន​ផ្លែ គឺ​មាន​គ្រាប់​ក្នុង​ផ្លែ​តាម​ពូជ​វា ហើយ​យើង​ជា​ព្រះ​បាន​ឃើញ​ថា​របស់​គ្រប់​យ៉ាង​ដែល​យើង​បាន​ធ្វើ​ឡើង​នោះ​សុទ្ធ​តែ​ល្អ"
                },
                {
                    "number": 13,
                    "text": "ហើយ​ក៏​មាន​ល្ងាច មាន​ព្រឹក​ឡើង ជា​ថ្ងៃ​ទី ៣។"
                },
                {
                    "number": 14,
                    "text": "ហើយ​យើង​ជា​ព្រះ​បាន​មាន​បន្ទូល​ថា ៖ ចូរ​ឲ្យ​មាន​តួ​ពន្លឺ​នៅ​នា​ផ្ទៃ​មេឃ ដើម្បី​នឹង​ញែក​ថ្ងៃ​ចេញ​ពី​យប់ ហើយ​សម្រាប់​ទុក​ជាទី​សម្គាល់ និង​សម្រាប់​ជា​រដូវ និង​សម្រាប់​ជា​ថ្ងៃ និង​សម្រាប់​ជា​ឆ្នាំ"
                },
                {
                    "number": 15,
                    "text": "ហើយ​ចូរ​ឲ្យ​មាន​តួ​ពន្លឺ​នៅ​នា​ផ្ទៃ​មេឃ ដើម្បី​បំភ្លឺ​មក​ផែនដី ហើយ​ក៏​មាន​ដូច្នោះ។"
                },
                {
                    "number": 16,
                    "text": "ហើយ​យើង​ជា​ព្រះ​បាន​ធ្វើ​﻿ពន្លឺ​ធំ​ជា​ពីរ​តួ មួយ​ដែល​ធំ​ជាង នោះ​សម្រាប់​ត្រួត​ក្នុង​ពេល​ថ្ងៃ ហើយ​មួយ​ដែល​តូច​ជាង សម្រាប់​ត្រួត​ក្នុង​ពេល​យប់ ហើយ​ពន្លឺ​ដែល​ធំ​ជាង​នោះ​គឺជា​ព្រះ​អាទិត្យ ហើយ​ពន្លឺ​ដែល​តូច​ជាង​នោះ​គឺជា​ព្រះ​ចន្ទ ហើយ​ព្រម​ទាំង​តារា​ទាំង​ឡាយ ក៏​បាន​ធ្វើ​ឡើង តាម​ព្រះ​បន្ទូល​របស់​យើង​ដែរ។"
                },
                {
                    "number": 17,
                    "text": "ហើយ​យើង​ជា​ព្រះ បាន​ដាក់​តួ​ពន្លឺ​ទាំង​នោះ​នៅ​ឯ​ផ្ទៃ​មេឃ ដើម្បី​នឹង​បំភ្លឺ​មក​លើ​ផែនដី"
                },
                {
                    "number": 18,
                    "text": "ហើយ​ព្រះ​អាទិត្យ​ត្រួត​ក្នុង​ពេល​ថ្ងៃ ហើយ​ព្រះ​ចន្ទ​ត្រួត​ក្នុង​ពេល​យប់ ហើយ​ដើម្បី​ញែក​ពន្លឺ​ចេញ​ពី​ងងឹត ហើយ​យើង​ជា​ព្រះ​បាន​ឃើញ​ថា​របស់​គ្រប់​យ៉ាង​ដែល​យើង​បាន​ធ្វើ​ឡើង​នោះ​សុទ្ធ​តែ​ល្អ"
                },
                {
                    "number": 19,
                    "text": "ហើយ​ក៏​មាន​ល្ងាច មាន​ព្រឹក​ឡើង ជា​ថ្ងៃ​ទី ៤។"
                },
                {
                    "number": 20,
                    "text": "ហើយ​យើង​ជា​ព្រះ​បាន​មាន​បន្ទូល​ថា ៖ ចូរ​ឲ្យ​ទឹក​មាន​ពោរ​ពេញ​ទៅ​ដោយ​មច្ឆាជាតិ​រវើក​ជា​បរិបូរ និង​បក្សី​ជាតិ​ហើរ​ពី​លើ​ដី​នៅ​នា​អាកាស។"
                },
                {
                    "number": 21,
                    "text": "ហើយ​យើង​ជា​ព្រះ បាន​បង្កើត​﻿ត្រី​បាឡែន​ដ៏​សម្បើមៗ និង​ជីវិត​ទាំង​ឡាយ​ដែល​កម្រើក ដែល​ទឹក​ទាំង​ឡាយ​បាន​នាំ​មក​ជា​បរិបូរ​តាម​ពូជ ហើយ​អស់​ទាំង​សត្វ​ស្លាប​គ្រប់​មុខ​តាម​ពូជ​ដែរ ហើយ​យើង​ជា​ព្រះ​បាន​ឃើញ​ថា​របស់​គ្រប់​យ៉ាង ដែល​យើង​បាន​បង្កើត​ឡើង​នោះ​សុទ្ធ​តែ​ល្អ។"
                },
                {
                    "number": 22,
                    "text": "ហើយ​យើង​ជា​ព្រះ​បាន​ប្រទាន​ពរ​ដល់​សត្វ​ទាំង​ឡាយ​នោះ​ថា ៖ ចូរ​បង្កើត​កូន​ឲ្យ​ចម្រើន​ជា​﻿ច្រើន​ឡើង ឲ្យ​មាន​ពេញ​ពាស​នៅ​ក្នុង​ទឹកសមុទ្រ ហើយ​ឲ្យ​សត្វ​ស្លាប​ចម្រើន​ឡើង​នៅ​ផែនដី​ដែរ"
                },
                {
                    "number": 23,
                    "text": "ហើយ​ក៏​មាន​ល្ងាច មាន​ព្រឹក​ឡើង ជា​ថ្ងៃ​ទី ៥។"
                },
                {
                    "number": 24,
                    "text": "ហើយ​យើង​ជា​ព្រះ បាន​មាន​បន្ទូល​ថា ៖ ចូរ​ឲ្យ​ផែនដី​មាន​ពោរ​ពេញ​ទៅ​ដោយ​ចតុប្បាទ​ជាតិ​តាម​ពូជ គឺជា​សត្វ​ស្រុក សត្វ​លូន​វារ និង​សត្វ​ព្រៃ​នៅ​ផែនដី​តាម​ពូជ ហើយ​ក៏​មាន​ដូច្នោះ"
                },
                {
                    "number": 25,
                    "text": "ហើយ​យើង​ជា​ព្រះ​បាន​ធ្វើ​សត្វ​ព្រៃ​នៅ​ផែនដី​តាម​ពូជ សត្វ​ស្រុក​តាម​ពូជ ហើយ​គ្រប់​ទាំង​សត្វ​ដែល​លូន​វារ​នៅ​ដីគោក​តាម​ពូជ​ដែរ ហើយ​យើង​ជា​ព្រះ​បាន​ឃើញ​ថា​គ្រប់​របស់​ទាំង​នេះ​សុទ្ធ​តែ​ល្អ។"
                },
                {
                    "number": 26,
                    "text": "ហើយ​យើង​ជា​ព្រះ បាន​មាន​បន្ទូល​ទៅ​﻿ព្រះ​រាជ​បុត្រា​បង្កើត​តែ​មួយ​របស់​យើង ដែល​បាន​គង់នៅ​ជាមួយ​នឹង​យើង ចាប់​តាំង​ពី​ដើម​ដំបូង​មក​ថា ៖ ចូរ​យើង​﻿ធ្វើ​មនុស្ស​ឲ្យ​ដូច​ជា​﻿រូប​យើង ឲ្យ​មាន​ភាព​ដូច​យើង ហើយ​ក៏​មាន​ដូច្នោះ។ ហើយ​យើង​ជា​ព្រះ​បាន​មាន​បន្ទូល​ថា ៖ ចូរ​ឲ្យ​ពួក​គេ​មាន​﻿អំណាច​ត្រួតត្រា​លើ​ត្រី​សមុទ្រ និង​លើ​សត្វ​ហើរ​លើ​អាកាស និង​លើ​សត្វ​ជើង​បួន និង​លើ​ផែនដី​ទាំង​មូល ព្រម​ទាំង​លើ​សត្វ​លូន​វារ ដែល​វារ​នៅ​ផែនដី​ផង។"
                },
                {
                    "number": 27,
                    "text": "ហើយ​យើង​ជា​﻿ព្រះ​បាន​បង្កើត​មនុស្ស​ឲ្យ​ដូច​រូប​យើង គឺ​ដូច​ជា​រូប​នៃ​ព្រះ​រាជ​បុត្រា​បង្កើត​តែ​មួយ​របស់​យើង នោះ​យើង​បាន​បង្កើត​គេ​មក គឺជា​ប្រុស​ជា​ស្រី យើង​បាន​បង្កើត​ពួក​គេ​ឡើង។"
                },
                {
                    "number": 28,
                    "text": "ហើយ​យើង​ជា​ព្រះ​បាន​ប្រទាន​ពរ​ដល់​ពួក​គេ ហើយ​បាន​មាន​បន្ទូល​ទៅ​ពួក​គេ​ថា ៖ ចូរ​បង្កើត​កូន​ឲ្យ​﻿ចម្រើន​ជា​ច្រើន​ឡើង ឲ្យ​មាន​ពេញ​ពាស​លើ​ផែនដី​ចុះ ហើយ​បង្ក្រាប​ផែនដី ហើយ​មាន​អំណាច​ត្រួតត្រា​លើ​ត្រី​សមុទ្រ និង​លើ​សត្វ​ហើរ​លើ​អាកាស និង​លើ​ជីវិត​ផង​ទាំង​ឡាយ​ដែល​កម្រើក​នៅ​ផែនដី​ផង។"
                },
                {
                    "number": 29,
                    "text": "ហើយ​យើង​ជា​ព្រះ​បាន​មាន​បន្ទូល​ទៅ​បុរស​ថា ៖ មើល​ចុះ យើង​បាន​ប្រទាន​ដល់​អ្នក​នូវ​គ្រប់​ទាំង​តិណជាតិ​មាន​គ្រាប់​ពូជ ដែល​ដុះ​នៅ​ផែនដី និង​គ្រប់​ទាំង​ដើម​ឈើ​ទាំង​ឡាយ ដែល​កើត​ផ្លែ​មាន​គ្រាប់​ពូជ របស់​ទាំង​នោះ​នឹង​ទៅ​ជា​﻿អាហារ​ដល់​អ្នក។"
                },
                {
                    "number": 30,
                    "text": "ហើយ​ចំពោះ​អស់​ទាំង​សត្វ​នៅ​លើ​ផែនដី និង​ចំពោះ​សត្វ​ហើរ​លើ​អាកាស និង​ចំពោះ​គ្រប់​សត្វ​ទាំង​ឡាយ ដែល​លូន​វារ​នៅ​លើ​ផែនដី ដែល​យើង​បាន​ឲ្យ​មាន​ជីវិត​ទាំង​ប៉ុន្មាន នោះ​នឹង​ត្រូវ​ប្រទាន​គ្រប់​តិណជាតិ​ល្អៗ​ឲ្យ​ធ្វើ​ជា​អាហារ ហើយ​ក៏​មាន​ដូច្នោះ គឺ​ដូចដែល​យើង​បាន​មាន​បន្ទូល​មក។"
                },
                {
                    "number": 31,
                    "text": "ហើយ​យើង​ជា​ព្រះ បាន​ទត​គ្រប់​ទាំង​របស់​ដែល​យើង​បាន​ធ្វើ​នោះ ហើយ​មើល​ចុះ របស់​ទាំង​អស់​ដែល​យើង​បាន​ធ្វើ​នោះ​សុទ្ធ​តែ​﻿ល្អ​ប្រពៃ ហើយ​ក៏​មាន​ល្ងាច មាន​ព្រឹក​ឡើង ជា​ថ្ងៃ​﻿ទី ៦ ៕"
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "ម៉ូសេ 3",
            "data_type": "chapter",
            "chapter_name": "ជំពូក​ទី ៣",
            "chapter_summary": [
                "ព្រះ​ទ្រង់​បាន​បង្កើត​របស់​ទាំង​អស់​ខាង​វិញ្ញាណ មុន​មាន​របស់​ទាំង​នោះ​នៅ​លើ​ផែនដី​តាម​ធម្មជាតិ — ទ្រង់​បាន​បង្កើត​បុរស គឺជា​សាច់​ទី​មួយ​នៅ​លើ​ផែនដី — ស្ត្រី​គឺជា​ជំនួយ​មួយ​ដ៏​សម​ចំពោះ​បុរស។"
            ],
            "subtitle": [
                "(មិថុនា–តុលា ឆ្នាំ ១៨៣០)"
            ],
            "verses": [
                {
                    "number": 1,
                    "text": "ដូច្នេះ​ផ្ទៃ​មេឃ និង​ផែនដី​ក៏​បាន​ធ្វើ​﻿រួច​ជាស្រេច ព្រម​ទាំង​របស់​﻿សព្វ​សារពើ​ផង។"
                },
                {
                    "number": 2,
                    "text": "ហើយ​នៅ​ថ្ងៃ​ទី ៧ នោះ​យើង​ជា​ព្រះ បាន​បង្ហើយ​កិច្ចការ​របស់​យើង ព្រម​ទាំង​របស់​ទាំង​ប៉ុន្មាន​ដែល​យើង​បាន​ធ្វើ​ផង ហើយ​យើង​ក៏​ឈប់​ផ្អាក​﻿សម្រាក​នៅ​﻿ថ្ងៃ​ទី ៧ នោះ ពី​គ្រប់​ទាំង​កិច្ចការ​របស់​យើង ហើយ​គ្រប់​របស់​ទាំង​អស់​ដែល​យើង​បាន​ធ្វើ​នោះ​រួច​ជាស្រេច ហើយ​យើង​ជា​ព្រះ បាន​ឃើញ​ថា​របស់​ទាំង​នោះ​សុទ្ធ​តែ​ល្អ"
                },
                {
                    "number": 3,
                    "text": "ហើយ​យើង​ជា​ព្រះ ﻿បាន​ប្រទាន​ពរ​ដល់​ថ្ងៃ​ទី ៧ ហើយ​ញែក​ថ្ងៃ​នោះ​ទុកជា​ថ្ងៃ​បរិសុទ្ធ ពី​ព្រោះ​នៅ​ថ្ងៃ​នោះ យើង​បាន​ឈប់​សម្រាក​ពី​គ្រប់​ទាំង​﻿កិច្ចការ​របស់​យើង ដែល​យើង​ជា​ព្រះ បាន​បង្កើត និង​បាន​ធ្វើ​មក។"
                },
                {
                    "number": 4,
                    "text": "ហើយ​ឥឡូវ​នេះ មើល​ចុះ យើង​ប្រាប់​អ្នក​ថា នេះ​ហើយ​ជាដើម​កំណើត​នៃ​ផ្ទៃ​មេឃ និង​ផែនដី ក្នុង​កាលដែល​បាន​កើត​មក គឺ​នៅ​វេលា​ដែល​យើង​ជា​ព្រះ​អម្ចាស់​ដ៏​ជា​ព្រះ បាន​ធ្វើ​ផ្ទៃ​មេឃ និង​ផែនដី"
                },
                {
                    "number": 5,
                    "text": "និង​តិណជាតិ​គ្រប់​យ៉ាង​នៅ​វាល ﻿មុន​មាន​នៅ​លើ​ផែនដី ព្រម​ទាំង​រុក្ខជាតិ​គ្រប់​យ៉ាង​នៅ​វាល មុន​ដែល​ដុះ​មក​ផង។ ត្បិត​យើង​ជា​ព្រះ​អម្ចាស់​ដ៏​ជា​ព្រះ ﻿បាន​បង្កើត​គ្រប់​របស់​ទាំង​អស់ ដែល​យើង​បាន​ពោល​ដល់​នោះ​﻿ខាង​វិញ្ញាណ មុន​មាន​របស់​ទាំង​នោះ​នៅ​លើ​ផែនដី​តាម​ធម្មជាតិ។ ត្បិត​យើង​ជា​ព្រះ​អម្ចាស់​ដ៏​ជា​ព្រះ មិន​បាន​បង្អុរ​ភ្លៀង​មក​លើ​ផ្ទៃ​ផែនដី​ទេ។ ហើយ​យើង​ជា​ព្រះ​អម្ចាស់​ដ៏​ជា​ព្រះ បាន​﻿បង្កើត​អស់​ទាំង​កូន​ចៅ​មនុស្ស ក៏​ប៉ុន្តែ​ពុំ​ទាន់​មាន​មនុស្ស​ណា​នឹង​ភ្ជួរ​﻿ដី​សោះ ត្បិត​យើង​បាន​﻿បង្កើត​ពួក​គេ​នៅ​﻿ស្ថាន​សួគ៌ ហើយ​ពុំ​ទាន់​មាន​សាច់​នៅ​លើ​ផែនដី​នៅ​ឡើយ​ទេ ឬ​ក៏​នៅ​ក្នុង​ទឹក ឬ​នៅ​លើ​អាកាស​ដែរ"
                },
                {
                    "number": 6,
                    "text": "ប៉ុន្តែ​យើង​ជា​ព្រះ​អម្ចាស់​ដ៏​ជា​ព្រះ​បាន​មាន​បន្ទូល ហើយ​ក៏​មាន​﻿ចំហាយ​ឡើង​ពី​ដី​មក ហើយ​ស្រោច​ស្រប់​គ្រប់​លើ​ផ្ទៃ​ដី។"
                },
                {
                    "number": 7,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ បាន​សូន​មនុស្ស​ពី​﻿ធូលី​ដី ហើយ​ផ្លុំ​ខ្យល់​ដង្ហើម​ជីវិត​បញ្ចូល​ទៅ​ក្នុង​រន្ធ​ច្រមុះ ហើយ​﻿មនុស្ស​ក្លាយ​ជា​មាន​﻿ព្រលឹង​រស់​ឡើង គឺជា​សាច់​﻿ទី​មួយ​នៅ​លើ​ផែនដី ព្រម​ទាំង​ជា​មនុស្ស​ទី​មួយ​ផង ទោះ​ជា​យ៉ាង​ណា​ក៏​ដោយ គង់តែ​មាន​គ្រប់​របស់​ទាំង​អស់ មុន​ដែល​បាន​បង្កើត​មក ប៉ុន្តែ​របស់​ទាំង​នោះ​ត្រូវ​បាន​បង្កើត និង​ធ្វើ​ឡើង​ខាង​វិញ្ញាណ ស្រប​តាម​បន្ទូល​របស់​យើង។"
                },
                {
                    "number": 8,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ បាន​ធ្វើ​សួនច្បារ​មួយ​នៅ​﻿ស្រុក​អេដែន​ទិស​ខាង​កើត ហើយ​យើង​បាន​ដាក់​មនុស្ស​ដែល​យើង​បាន​សូន​ឡើង​ឲ្យ​នៅ​ទី​នោះ។"
                },
                {
                    "number": 9,
                    "text": "ហើយ​ចេញ​ពី​ដី នោះ​យើង​ជា​ព្រះ​អម្ចាស់​ដ៏​ជា​ព្រះ បាន​ធ្វើ​ឲ្យ​ដុះ​គ្រប់​អស់​ទាំង​ដើម​ឈើ​តាម​ធម្មជាតិ ដែល​គួរ​ជាទី​គាប់​ដល់​ចក្ខុ​នៃ​មនុស្ស ហើយ​មនុស្ស​ក៏​អាច​មើល​ឃើញ​ដើម​ទាំង​នោះ​ដែរ។ ហើយ​ដើម​ទាំង​នោះ​ក៏​ក្លាយ​ជា​មាន​ជីវិត​រស់នៅ។ ត្បិត​ដើម​ទាំង​នោះ សុទ្ធ​តែ​ជា​វិញ្ញាណ ក្នុង​កាលដែល​យើង​បាន​បង្កើត​ដើម​ឈើ​ទាំង​នោះ​ឡើង ត្បិត​ដើម​ឈើ​ទាំង​នោះ​បាន​នៅ​ក្នុង​វិស័យ ដែល​យើង​ជា​ព្រះ​បាន​បង្កើត​ដើម​ឈើ​ទាំង​នោះ​មក មែន​ហើយ គឺ​គ្រប់​របស់​ទាំង​អស់​ដែល​យើង​បាន​រៀបចំ​ឡើង សម្រាប់​ទុកជា​ការ​ប្រើប្រាស់​ដល់​មនុស្ស ហើយ​មនុស្ស​បាន​ឃើញ​ថា​ល្អ​សម្រាប់​ធ្វើ​ជា​អាហារ។ ហើយ​យើង​ជា​ព្រះ​អម្ចាស់​ដ៏​ជា​ព្រះ ក៏​ដាំ​﻿ដើម​ជីវិត​នៅ​កណ្ដាល​សួនច្បារ ព្រម​ទាំង​﻿ដើម​សម្រាប់​ដឹង​ខុសត្រូវ​ផង។"
                },
                {
                    "number": 10,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ បាន​បណ្ដាល​ឲ្យ​មាន​ទន្លេ​មួយ​ហូរ​ចេញ​ពី​ស្រុក​អេដែន មក​ស្រោច​សួនច្បារ​នោះ ហើយ​ហូរ​បែក​ពី​នោះ ហើយ​ក្លាយ​ទៅ​ជា​បួន​﻿មុខ។"
                },
                {
                    "number": 11,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ បាន​ហៅ​ឈ្មោះ​ទន្លេ​ទី​១​ថា ពិសុន ហើយ​ទន្លេ​នោះ​ហូរ​ព័ទ្ធ​ស្រុក​ហាវីឡា​ទាំង​មូល ដែល​យើង​ជា​ព្រះ​អម្ចាស់​ដ៏​ជា​ព្រះ​បាន​បង្កើត​ឲ្យ​មាន​មាស​ជា​ច្រើន"
                },
                {
                    "number": 12,
                    "text": "ហើយ​មាស​ដែល​មក​ស្រុក​នោះ​ជា​មាស​យ៉ាង​ល្អ ហើយ​ក៏​មាន​ទាំង​ប្ដេល្លាម និង​ត្បូង​អូនីក្ស​ផង។"
                },
                {
                    "number": 13,
                    "text": "ហើយ​ឈ្មោះ​ទន្លេ​ទី​២ នោះ​ត្រូវ​បាន​ហៅថា គីហុន គឺជា​ទន្លេ​ដែល​ហូរ​ព័ទ្ធ​ស្រុក​គូស។"
                },
                {
                    "number": 14,
                    "text": "ហើយ​ឈ្មោះ​ទន្លេ​ទី៣ គឺ​ហ៊ីដេកែល ជា​ទន្លេ​ដែល​ហូរ​ចាក់​ទៅ​ខាង​កើត​ស្រុក​អាសស៊ើរ។ ហើយ​ទន្លេ​ទី៤ គឺ​អ៊ើប្រាត។"
                },
                {
                    "number": 15,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​យក​មនុស្ស​ទៅ ហើយ​ដាក់​គេ​នៅ​ក្នុង​សួនច្បារ​អេដែន ឲ្យ​ធ្វើ​ការ​ហើយ​ថែរក្សា​សួនច្បារ​នោះ។"
                },
                {
                    "number": 16,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​បញ្ជា​ដល់​បុរស​ថា ៖ ផ្លែ​ឈើ​ទាំង​អស់​នៅ​ក្នុង​សួនច្បារ នោះ​អ្នក​អាច​បរិភោគ​បាន​តាម​ចិត្ត"
                },
                {
                    "number": 17,
                    "text": "ប៉ុន្តែ​ផល​ពី​ដើម​ដឹង​ខុសត្រូវ នោះ​អ្នក​មិន​ត្រូវ​បរិភោគ​ឡើយ ទោះ​ជា​យ៉ាង​ណា​ក៏​ដោយ អ្នក​អាច​﻿ជ្រើស​រើស​សម្រាប់​ខ្លួន​ផ្ទាល់ ត្បិត​ការណ៍​នោះ​ត្រូវ​បាន​ប្រទាន​ដល់​អ្នក​ហើយ ប៉ុន្តែ​ចូរ​ចងចាំ​ថា យើង​បាន​ហាមឃាត់ ត្បិត​នៅ​﻿ថ្ងៃ​ណា​ដែល​អ្នក​បរិភោគ នោះ​អ្នក​នឹង​ត្រូវ​﻿ស្លាប់​ជាមិនខាន​ឡើយ។"
                },
                {
                    "number": 18,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​មាន​បន្ទូល​ទៅ​﻿ព្រះ​រាជ​បុត្រា​បង្កើត​តែ​មួយ​របស់​យើង​ថា វា​មិន​ល្អ​ទេ​ដែល​បុរស​នេះ​ត្រូវ​នៅ​តែ​ម្នាក់​ឯង ហេតុ​ដូច្នោះ​ហើយ យើង​នឹង​ធ្វើ​ឲ្យ​មាន​﻿ជំនួយ​មួយ​ដ៏​សម​ចំពោះ​គាត់។"
                },
                {
                    "number": 19,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ បាន​យក​ដី​មក​សូន​នូវ​គ្រប់​ទាំង​សត្វ​ជើង​បួន​នៅ​វាល និង​គ្រប់​ទាំង​សត្វ​ហើរ​លើ​អាកាស​ផង ហើយ​បាន​បញ្ជា​ដល់​សត្វ​ទាំង​នោះ​ឲ្យ​មក​ឯ​អ័ដាម ដើម្បី​ឲ្យ​ដឹង​ថា​គាត់​នឹង​ហៅ​ដូច​ម្ដេច ហើយ​សត្វ​ទាំង​នោះ​ក៏​មាន​ព្រលឹង​រស់​ដែរ ត្បិត​យើង​ជា​ព្រះ បាន​ផ្លុំ​ខ្យល់​ដង្ហើម​ជីវិត​បញ្ចូល​ទៅ​ក្នុង​សត្វ​ទាំង​នោះ ហើយ​បាន​បញ្ជា​ថា ឈ្មោះ​ណា​ក៏​ដោយ​ដែល​អ័ដាម​បាន​ដាក់​ឲ្យ​ដល់​ជីវិត​ផង​ទាំង​ឡាយ នោះ​បាន​សម្រេច​ជា​ឈ្មោះ​របស់​សត្វ​នោះ​ឯង។"
                },
                {
                    "number": 20,
                    "text": "ហើយ​អ័ដាម​បាន​ដាក់​ឈ្មោះ​ឲ្យ​ដល់​គ្រប់​ទាំង​សត្វ​ស្រុក សត្វ​ព្រៃ និង​សត្វ​ហើរ​លើ​អាកាស​ទាំង​ប៉ុន្មាន​ជាស្រេច ប៉ុន្តែ​ចំពោះ​អ័ដាម​វិញ នោះ​មិន​ឃើញ​មាន​ជំនួយ​ណា​មួយ​ដ៏​សម​ចំពោះ​គាត់​សោះ។"
                },
                {
                    "number": 21,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​ធ្វើ​ឲ្យ​អ័ដាម​ដេក​លង់លក់​ទៅ ហើយ​គាត់​ក៏​ដេកលក់ ហើយ​យើង​បាន​យក​ឆ្អឹង​ជំនីរ​គាត់​មួយ ហើយ​ភ្ជិត​សាច់​ទៅ​វិញ"
                },
                {
                    "number": 22,
                    "text": "ហើយ​រីឯ​ឆ្អឹងជំនីរ​ដែល​យើង​ជា​ព្រះ​អម្ចាស់​ដ៏​ជា​ព្រះ​បាន​យក​ពី​បុរស​មក នោះ​យើង​បាន​ធ្វើ​ជា​﻿ស្ត្រី​មួយ ហើយ​នាំ​នាង​ទៅ​ឯ​បុរស។"
                },
                {
                    "number": 23,
                    "text": "ហើយ​អ័ដាម​ក៏​ថា ៖ ឥឡូវ​នេះ ខ្ញុំ​ដឹង​ហើយ​ថា​នេះ​ជា​ឆ្អឹង​ពី​ឆ្អឹង​ខ្ញុំ ហើយ​ជា​﻿សាច់​ពី​សាច់​ខ្ញុំ នាង​នឹង​ត្រូវ​បាន​ហៅថា « ស្ត្រី » ពី​ព្រោះ នាង​ត្រូវ​បាន​យក​ចេញ​ពី​បុរស​មក។"
                },
                {
                    "number": 24,
                    "text": "ហេតុ​ដូច្នេះ​ហើយ បាន​ជា​មនុស្ស​ប្រុស​នឹង​លា​ចេញ​ពី​ឪពុក​ម្ដាយ​ខ្លួន ហើយ​ទៅ​﻿នៅ​ជាប់​នឹង​ប្រពន្ធ ហើយ​អ្នក​ទាំង​ពីរ នោះ​នឹង​ត្រូវ​ជា​សាច់​﻿តែ​មួយ​សុទ្ធ។"
                },
                {
                    "number": 25,
                    "text": "ហើយ​គេ​ទាំង​ពីរ​នាក់​នៅ​ខ្លួន​អាក្រាត​ទទេ គឺ​បុរស​និង​ប្រពន្ធ​គាត់ ហើយ​ឥត​មាន​សេចក្ដី​ខ្មាសអៀន​ឡើយ ៕"
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "ម៉ូសេ 4",
            "data_type": "chapter",
            "chapter_name": "ជំពូក​ទី ៤",
            "chapter_summary": [
                "របៀប​ដែល​សាតាំង​ក្លាយ​ទៅ​ជា​អារក្ស — វា​ល្បួង​នាង​អេវ៉ា — លោក​អ័ដាម ហើយ​នាង​អេវ៉ា​បាន​ធ្លាក់ ហើយ​សេចក្ដី​ស្លាប់​ចូល​មក​ក្នុង​ពិភពលោក។"
            ],
            "subtitle": [
                "(មិថុនា–តុលា ១៨៣០)"
            ],
            "verses": [
                {
                    "number": 1,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​មាន​បន្ទូល​ទៅ​ម៉ូសេ​ថា ៖ ﻿សាតាំង​នោះ​ដែល​អ្នក​បាន​បញ្ជា ដោយ​នូវ​ព្រះ​នាម​នៃ​ព្រះ​រាជ​បុត្រា​បង្កើត​តែ​មួយ​របស់​យើង គឺជា​អ្នក​ដដែល ដែល​មាន​តាំង​ពី​﻿ដើមដំបូង​មក ហើយ​វា​បាន​មក​ចំពោះ​យើង​ដោយ​ទូល​ថា — មើល​ចុះ ទូលបង្គំ​នៅ​ឯ​ណេះ​ហើយ សូម​ចាត់​ទូលបង្គំ​ចុះ ទូលបង្គំ​នឹង​ធ្វើ​ជា​ព្រះ​រាជ​បុត្រា​របស់​ព្រះ​អង្គ ហើយ​ទូលបង្គំ​នឹង​ប្រោស​លោះ​មនុស្ស​លោក​ទាំង​អស់ ប្រយោជន៍​កុំ​ឲ្យ​ព្រលឹង​ណា​មួយ​ត្រូវ​បាត់​ឡើយ ហើយ​﻿ទូលបង្គំ​នឹង​ប្រព្រឹត្ត​ការ​នោះ​ជាមិនខាន ហេតុ​ដូច្នោះ​ហើយ សូម​ប្រទាន​ដល់​ទូលបង្គំ​នូវ​កិត្តិយស​របស់​ព្រះ​អង្គ​ចុះ។"
                },
                {
                    "number": 2,
                    "text": "ប៉ុន្តែ​មើល​ចុះ ﻿ព្រះ​រាជ​បុត្រា​បង្កើត​តែ​មួយ​របស់​យើង ដែល​ជាទី​ស្ងួនភ្ងា និង​ជា​﻿ទី​ជម្រើស​របស់​យើង​ចាប់​តាំង​ពី​ដើមដំបូង​មក បាន​ទូល​ដល់​យើង​ថា — ﻿ព្រះ​វរបិតា​អើយ សូម​ឲ្យ​﻿ព្រះ​ហឫទ័យ​របស់​ព្រះ​អង្គ​បាន​សម្រេច ហើយ​សូម​ឲ្យ​﻿សិរី​ល្អ​របស់​ព្រះ​អង្គ​បាន​ជា​របស់​ផង​ព្រះ​អង្គ​រហូត។"
                },
                {
                    "number": 3,
                    "text": "ហេតុ​ដូច្នោះ​ហើយ មក​ពី​សាតាំង​បាន​﻿បះបោរ​ទាស់​នឹង​យើង ហើយ​បាន​ខំ​រក​បំផ្លាញ​﻿សិទ្ធិ​ជ្រើសរើស​របស់​មនុស្ស ដែល​យើង​ជា​ព្រះ​អម្ចាស់​ដ៏​ជា​ព្រះ​បាន​ប្រទាន​ដល់​មនុស្ស ហើយ​ក៏​មក​ពី​វា​បាន​ចង់​ឲ្យ​យើង​ប្រទាន​ដល់​វា​នូវ​ព្រះ​ចេស្ដា​របស់​យើង​ផ្ទាល់ គឺ​ដោយ​សារ​ព្រះ​ចេស្ដា​នៃ​ព្រះ​រាជ​បុត្រា​បង្កើត​តែ​មួយ​របស់​យើង នោះ​យើង​បាន​បណ្ដាល​ឲ្យ​វា​ត្រូវ​﻿បណ្ដេញ​ចុះ។"
                },
                {
                    "number": 4,
                    "text": "ហើយ​វា​ក្លាយ​ទៅ​ជា​សាតាំង មែន​ហើយ គឺជា​អារក្ស ជា​បិតា​នៃ​អស់​ទាំង​﻿ការ​កុហក ដើម្បី​បញ្ឆោត ហើយ​ដើម្បី​ធ្វើ​ឲ្យ​មនុស្ស​ខ្វាក់ ហើយ​ដើម្បី​ដឹក​ពួក​គេ​យក​ទៅ​ជា​ឈ្លើយ តាម​ចិត្ត​របស់​វា គឺ​មនុស្ស​ជា​ច្រើន​ណា​ដែល​មិន​ព្រម​ស្ដាប់​តាម​សំឡេង​របស់​យើង​នោះ​ហើយ។"
                },
                {
                    "number": 5,
                    "text": "ហើយ​ឥឡូវ​នេះ ពស់​ជា​សត្វ​មាន​﻿ឧបាយកល​លើស​ជាង​អស់​ទាំង​សត្វ​ព្រៃ ដែល​យើង​ជា​ព្រះ​អម្ចាស់​ដ៏​ជា​ព្រះ​បាន​ធ្វើ​ឡើង។"
                },
                {
                    "number": 6,
                    "text": "ហើយ​សាតាំង​បាន​ដាក់​ទៅ​ក្នុង​ចិត្ត​ពស់ (ត្បិត​វា​បាន​ទាញ​មនុស្ស​ជា​ច្រើន​ឲ្យ​ទៅ​តាម​វា) ហើយ​វា​ក៏​ខំ​ល្បួង​បញ្ឆោត​នាង​﻿អេវ៉ា ត្បិត​វា​មិន​ស្គាល់​គំនិត​នៃ​ព្រះ​ទេ ហេតុ​ដូច្នោះ​ហើយ បាន​ជា​វា​ខំ​រក​បំផ្លាញ​ពិភពលោក​ចោល។"
                },
                {
                    "number": 7,
                    "text": "ហើយ​វា​និយាយ​ទៅ​ស្ត្រី​ថា ៖ មែន​ហើយ តើ​ព្រះ​ទ្រង់​បាន​មាន​ព្រះ​បន្ទូល​ថា — អ្នក​មិន​ត្រូវ​បរិភោគ​ផ្លែ​ឈើ​គ្រប់​មុខ​នៅ​ក្នុង​﻿សួនច្បារ​មែន​ឬ? (ហើយ​វា​បាន​និយាយ​តាម​មាត់​ពស់)។"
                },
                {
                    "number": 8,
                    "text": "ហើយ​ស្ត្រី​បាន​និយាយ​ទៅ​ពស់​ថា ៖ យើង​អាច​បរិភោគ​អស់​ទាំង​ផ្លែ​ឈើ​នៅ​ក្នុង​សួនច្បារ​បាន"
                },
                {
                    "number": 9,
                    "text": "ប៉ុន្តែ​ចំពោះ​ផ្លែ​ដើម​ឈើ​មួយ ដែល​អ្នក​ឃើញ​នៅ​កណ្ដាល​សួនច្បារ នោះ​ព្រះ​ទ្រង់​បាន​មាន​ព្រះ​បន្ទូល​ថា — អ្នក​មិន​ត្រូវ​បរិភោគ​ផ្លែ​នោះ​ឡើយ ថែម​ទាំង​មិន​ត្រូវ​ពាល់​ប៉ះ​ផង ក្រែងលោ​អ្នក​ត្រូវ​ស្លាប់។"
                },
                {
                    "number": 10,
                    "text": "ហើយ​ពស់​បាន​និយាយ​ទៅ​ស្ត្រី​ថា ៖ អ្នក​ប្រាកដជា​មិន​ស្លាប់​ទេ"
                },
                {
                    "number": 11,
                    "text": "ត្បិត​ព្រះ​ទ្រង់​ជ្រាប​ថា នៅ​ថ្ងៃ​ណា​ដែល​អ្នក​បរិភោគ​ផ្លែ​ឈើ​នោះ នោះ​﻿ភ្នែក​អ្នក​នឹង​បាន​ភ្លឺ​ឡើង ហើយ​អ្នក​នឹង​បាន​ដូច​ជា​ពួក​ព្រះ​ដែរ ដោយ​﻿ដឹង​ខុសត្រូវ។"
                },
                {
                    "number": 12,
                    "text": "ហើយ​កាល​ស្ត្រី​បាន​ឃើញ​ថា ផ្លែ​ឈើ​នោះ​ជា​ផ្លែ​ល្អ​សម្រាប់​ធ្វើ​ជា​អាហារ ហើយ​ថា​ផ្លែ​នោះ​ក្លាយ​ទៅ​ជា​ទី​គាប់​ដល់​ភ្នែក ហើយ​ជា​ដើម​ដែល​ល្មម​គួរ​នឹង​﻿ចង់​បាន ដើម្បី​ឲ្យ​នាង​បាន​ប្រាជ្ញា នាង​ក៏​យក​ផ្លែ​﻿បរិភោគ ហើយ​ព្រម​ទាំង​ចែក​ឲ្យ​ដល់​ប្ដី​នាង​ដែល​នៅ​ជាមួយ​នាង​ដែរ ហើយ​គាត់​ក៏​បរិភោគ​តាម។"
                },
                {
                    "number": 13,
                    "text": "ហើយ​ស្រាប់​តែ​ភ្នែក​របស់​អ្នក​ទាំង​ពីរ​បាន​ភ្លឺ​ឡើង ហើយ​គេ​ដឹង​ថា​ខ្លួន​នៅ​﻿អាក្រាត។ ហើយ​គេ​ក៏​យក​ស្លឹក​ល្វា​មក​ក្លាស់​ធ្វើ​ជា​ប្រដាប់​ប៉ឹង។"
                },
                {
                    "number": 14,
                    "text": "ហើយ​គេ​បាន​ឮ​សំឡេង​នៃ​ព្រះ​អម្ចាស់​ដ៏​ជា​ព្រះ កាល​គេ​﻿កំពុងតែ​ដើរ​ក្នុង​សួនច្បារ​នៅ​ពេល​ថ្ងៃ​ល្ហើយ ហើយ​អ័ដាម​និង​ប្រពន្ធ​គាត់ ក៏​ទៅ​ពួន​ពី​វត្ត​មាន​នៃ​ព្រះ​អម្ចាស់​ដ៏​ជា​ព្រះ​នៅ​កណ្ដាល​ដើម​ឈើ​ក្នុង​សួនច្បារ។"
                },
                {
                    "number": 15,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​ហៅ​ទៅ​អ័ដាម ដោយ​មាន​បន្ទូល​ទៅ​គាត់​ថា ៖ អ្នក​﻿ទៅ​ឯណា?"
                },
                {
                    "number": 16,
                    "text": "ហើយ​គាត់​បាន​ទូល​ថា ៖ ទូលបង្គំ​បាន​ឮ​សំឡេង​ទ្រង់​នៅ​ក្នុង​សួនច្បារ ហើយ​ទូលបង្គំ​នឹក​ភ័យខ្លាច ពី​ព្រោះ​ទូលបង្គំ​ឃើញ​ថា​ទូលបង្គំ​នៅ​ខ្លួន​អាក្រាត​ទទេ ហើយ​ទូលបង្គំ​ក៏​រត់​ទៅ​ពួន។"
                },
                {
                    "number": 17,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​មាន​បន្ទូល​ទៅ​អ័ដាម​ថា ៖ តើ​អ្នក​ណា​ប្រាប់​ឲ្យ​អ្នក​ដឹង​ថា អ្នក​នៅ​ខ្លួន​អាក្រាត​ទទេ​ដូច្នេះ? តើ​អ្នក​បាន​បរិភោគ​ផ្លែ​ឈើ​ដែល​យើង​បញ្ជា​ដល់​អ្នក​ថា អ្នក​មិន​ត្រូវ​បរិភោគ​ផ្លែ​នោះ បើ​សិន​ជា​អ្នក​បរិភោគ នោះ​អ្នក​ច្បាស់​ជា​នឹង​ត្រូវ​﻿ស្លាប់​ជាមិនខាន​ឡើយ​នោះ​ឬ​អី?"
                },
                {
                    "number": 18,
                    "text": "ហើយ​បុរស​ទូល​ឆ្លើយ​ថា ៖ ស្ត្រី​ដែល​ទ្រង់​បាន​ប្រទាន​ដល់​ទូលបង្គំ ហើយ​បាន​បញ្ជា​ថា នាង​ត្រូវ​នៅ​ជាមួយ​នឹង​ទូលបង្គំ នាង​ឲ្យ​ផ្លែ​ឈើ​នោះ​មក​ទូលបង្គំ ហើយ​ទូលបង្គំ​ក៏​ទទួល​ទាន​ទៅ។"
                },
                {
                    "number": 19,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ បាន​មាន​បន្ទូល​ទៅ​ស្ត្រី​ថា ៖ តើ​នេះ​ជា​អ្វី​ទៅ​ដែល​នាង​បាន​ប្រព្រឹត្ត? ហើយ​ស្ត្រី​បាន​ទូល​ឆ្លើយ​ថា ៖ ពស់​វា​មក​﻿ល្បួង​បញ្ឆោត​ខ្ញុំ​ម្ចាស់ ហើយ​ខ្ញុំ​ម្ចាស់​បាន​ទទួល​ទាន​ទៅ។"
                },
                {
                    "number": 20,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​មាន​បន្ទូល​ទៅ​ពស់​ថា ៖ ដោយ​ព្រោះ​ឯង​បាន​ធ្វើ​ដូច្នេះ ឯង​នឹង​ត្រូវ​﻿បណ្ដាសា​ធ្ងន់​ជាង​អស់ ទាំង​ពួក​សត្វ​ស្រុក សត្វ​ព្រៃ គឺ​ឯង​ត្រូវ​លូន​តែ​នឹង​ពោះ ហើយ​ត្រូវ​ស៊ី​ធូលី​ដី​អស់​១​ជីវិត"
                },
                {
                    "number": 21,
                    "text": "ហើយ​យើង​នឹង​ដាក់​សេចក្ដី​ខ្មាំង​រវាង​ឯង​និង​ស្ត្រី គឺ​រវាង​ពូជ​ឯង​និង​ពូជ​នាង ហើយ​គេ​នឹង​កិន​ក្បាល​ឯង ហើយ​ឯង​នឹង​ចឹក​កែង​ជើង​គេ។"
                },
                {
                    "number": 22,
                    "text": "ទៅ​ស្ត្រី នោះ​យើង​ជា​ព្រះ​អម្ចាស់​ដ៏​ជា​ព្រះ​បាន​មាន​បន្ទូល​ថា ៖ យើង​នឹង​ចម្រើន​ឲ្យ​នាង​មាន​សេចក្ដី​ព្រួយ​លំបាក​ជា​ច្រើន​ឡើង​ក្នុង​វេលា​ដែល​មាន​ផ្ទៃ​ពោះ។ នាង​នឹង​បង្កើត​កូន​ដោយ​﻿ឈឺ​ចាប់ ហើយ​ចិត្ត​នាង​នឹង​ប្រាថ្នា​ខាង​ឯ​ប្ដី​នាង ហើយ​គាត់​នឹង​ត្រួតត្រា​លើ​នាង។"
                },
                {
                    "number": 23,
                    "text": "ហើយ​ទៅ​អ័ដាម នោះ​យើង​ជា​ព្រះ​អម្ចាស់​ដ៏​ជា​ព្រះ​បាន​មាន​បន្ទូល​ថា ៖ ដោយ​ព្រោះ​អ្នក​បាន​ស្ដាប់​តាម​សំឡេង​នៃ​ប្រពន្ធ​អ្នក ហើយ​បាន​បរិភោគ​ផ្លែ​នៃ​ដើម​ឈើ​នោះ ដែល​យើង​បាន​បញ្ជា​ដល់​អ្នក​ថា — អ្នក​មិន​ត្រូវ​បរិភោគ​ផ្លែ​នោះ​ឡើយ នោះ​ដី​ត្រូវ​បណ្ដាសា​ដោយ​ព្រោះ​អ្នក អ្នក​ត្រូវ​រកស៊ី​ពី​ដី​ដោយ​នឿយហត់​អស់​១​ជីវិត។"
                },
                {
                    "number": 24,
                    "text": "ដី​នឹង​ដុះ​ជា​បន្លា ហើយ​នឹង​អញ្ចាញ​ឲ្យ​អ្នក ហើយ​អ្នក​ត្រូវ​បរិភោគ​អស់​ទាំង​តិណជាតិ​ដែល​ដុះ​នៅ​ស្រែ​ចម្ការ។"
                },
                {
                    "number": 25,
                    "text": "អ្នក​នឹង​បាន​អាហារ​បរិភោគ​ដោយ​ការ​﻿បែកញើស ដរាប​ដល់​អ្នក​ត្រឡប់​ទៅ​ជា​ដី​វិញ — ត្បិត​ច្បាស់​ជា​នឹង​ស្លាប់​ជាមិនខាន​ឡើយ — ពី​ព្រោះ​អ្នក​ត្រូវ​បាន​យក​ចេញ​ពី​ដី​មក ត្បិត​អ្នក​ជា​﻿ធូលី​ដី ក៏​ត្រូវ​ត្រឡប់​ទៅ​ជា​ធូលី​ដី​វិញ។"
                },
                {
                    "number": 26,
                    "text": "ហើយ​អ័ដាម​បាន​ឲ្យ​ឈ្មោះ​ប្រពន្ធ​គាត់​ថា « អេវ៉ា » ពី​ព្រោះ​នាង​ជា​ម្ដាយ​នៃ​ជីវិត​ទាំង​អស់ ត្បិត​យើង​ជា​ព្រះ​អម្ចាស់​ដ៏​ជា​ព្រះ​បាន​ហៅ​ស្ត្រី​ទី​១​ថា​ដូច្នោះ​ហើយ ដែល​មាន​﻿ជា​ច្រើន។"
                },
                {
                    "number": 27,
                    "text": "ចំពោះ​អ័ដាម ហើយ​ព្រម​ទាំង​ប្រពន្ធ​គាត់​ផង នោះ​យើង​ជា​ព្រះ​អម្ចាស់​ដ៏​ជា​ព្រះ បាន​ធ្វើ​អាវ​ពី​ស្បែក​ឲ្យ​﻿ពាក់​បិទបាំង​កាយ។"
                },
                {
                    "number": 28,
                    "text": "ហើយ​យើង​ជា​ព្រះ​អម្ចាស់​ដ៏​ជា​ព្រះ​បាន​មាន​បន្ទូល​ទៅ​ព្រះ​រាជ​បុត្រា​បង្កើត​តែ​មួយ​របស់​យើង​ថា ៖ មើល​ចុះ ﻿មនុស្ស​បាន​ត្រឡប់​ដូច​ជា​យើង​មួយ​ដែរ ទាំង​﻿ដឹង​ខុសត្រូវ​ផង ហើយ​ឥឡូវ​នេះ ខ្លាចក្រែង​គេ​លូកដៃ​គេ​ទៅ ហើយ​﻿បេះ​ផ្លែ​ពី​﻿ដើម​ជីវិត​ផង ហើយ​បរិភោគ ហើយ​រស់​ជា​រៀង​ដរាប​ទៅ"
                },
                {
                    "number": 29,
                    "text": "ហេតុ​ដូច្នេះ​ហើយ យើង​ជា​ព្រះ​អម្ចាស់​ដ៏​ជា​ព្រះ នឹង​បណ្ដេញ​គាត់​ចេញ​ពី​សួនច្បារ​﻿អេដែន ឲ្យ​ទៅ​ភ្ជួរ​រាស់​ដី​ដែល​បាន​យក​គាត់​ចេញ​មក"
                },
                {
                    "number": 30,
                    "text": "ព្រោះ​ដរាបណា​យើង​ជា​ព្រះ​អម្ចាស់​ដ៏​ជា​ព្រះ​មាន​ព្រះ​ជន្ម​រស់នៅ នោះ​﻿ព្រះ​បន្ទូល​ទាំង​ឡាយ​របស់​យើង​ក៏​នឹង​មិន​ផ្ដល់​ផល​ដែល​ឥត​ប្រយោជន៍​ដែរ ត្បិត​កាលណា​ព្រះ​បន្ទូល​យើង​ចេញ​ពី​ព្រះ​ឱ​ស​យើង​ទៅ នោះ​នឹង​បាន​សម្រេច។"
                },
                {
                    "number": 31,
                    "text": "ម្ល៉ោះ​ហើយ យើង​ក៏​បណ្ដេញ​មនុស្ស​ចេញ ហើយ​យើង​បាន​ដាក់​﻿ចេរូប៊ីន​នៅ​ខាង​កើត​សួនច្បារ​អេដែន និង​ដាវ​ដែល​ជា​អណ្ដាត​ភ្លើង​រេ​បែរ​គ្រប់​ទិស ដើម្បី​នឹង​រក្សា​ផ្លូវ​ទៅ​ឯ​ដើម​ជីវិត។"
                },
                {
                    "number": 32,
                    "text": "(នេះ​ហើយ​ជា​ព្រះ​បន្ទូល​ដែល​យើង​បាន​មាន​បន្ទូល​ទៅ​ម៉ូសេ ជា​អ្នក​បម្រើ​របស់​យើង ហើយ​ព្រះ​បន្ទូល​ទាំង​នោះ​សុទ្ធ​តែ​ពិត ដូចដែល​យើង​សព្វ​ព្រះ​ហឫទ័យ ហើយ​យើង​បាន​មាន​បន្ទូល​ទៅ​អ្នក។ ចូរ​មើល​ឲ្យ​ឃើញ​ថា​អ្នក​មិន​បង្ហាញ​ព្រះ​បន្ទូល​ទាំង​នោះ​ដល់​អ្នក​ណា​ឡើយ រហូត​ដល់​យើង​បញ្ជា​អ្នក គឺ​លើក​លែងតែ​ចំពោះ​ពួក​អ្នក​ដែល​ជឿ​ប៉ុណ្ណោះ។ អាម៉ែន ៕)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "ម៉ូសេ 5",
            "data_type": "chapter",
            "chapter_name": "ជំពូក​ទី ៥",
            "chapter_summary": [
                "លោក​អ័ដាម និង​នាង​អេវ៉ា​បង្កើត​បាន​កូន​ចៅ — អ័ដាម​ថ្វាយ​យញ្ញ​បូជា​ទាំង​ឡាយ ហើយ​បម្រើ​ព្រះ — កាអ៊ីន​និង​អេបិល​បាន​កើត​មក — កាអ៊ីន​បះបោរ ស្រឡាញ់​អារក្ស​សាតាំង​ជាង​ព្រះ ហើយ​ក្លាយ​ទៅ​ជា​អន្តរធាន — អំពើ​ឃាតកម្ម និង​អំពើ​ទុច្ចរិត​រាលដាល — ដំណឹង​ល្អ​ត្រូវ​បាន​ផ្សាយ​ចាប់​តាំង​ពី​ដើមដំបូង​មក។"
            ],
            "subtitle": [
                "(មិថុនា–តុលា ១៨៣០)"
            ],
            "verses": [
                {
                    "number": 1,
                    "text": "ហី​យ​ហេតុការណ៍​បាន​កើត​ឡើង​ថា បន្ទាប់​ពី​យើង​ជា​ព្រះ​អម្ចាស់​ដ៏​ជា​ព្រះ បាន​បណ្ដេញ​គេ​ចេញ​ទៅ នោះ​អ័ដាម​បាន​ចាប់​ផ្ដើម​ភ្ជួរ​រាស់​ដី ហើយ​មាន​﻿អំណាច​ត្រួតត្រា​លើ​គ្រប់​ទាំង​សត្វ​ស្រុក សត្វ​ព្រៃ ហើយ​បរិភោគ​អាហារ ដោយ​សារ​ការ​បែកញើស ដូចដែល​យើង​ជា​ព្រះ​អម្ចាស់ បាន​បញ្ជា​ដល់​គាត់។ ហើយ​ព្រម​ទាំង​នាង​អេវ៉ា ជា​ប្រពន្ធ​គាត់ ក៏​បាន​ធ្វើ​ការ​ជាមួយ​គាត់​ដែរ។"
                },
                {
                    "number": 2,
                    "text": "ហើយ​អ័ដាម​ក៏​ស្គាល់​ប្រពន្ធ​គាត់ ហើយ​នាង​﻿បង្កើត​បាន​កូន​ប្រុស​﻿កូន​ស្រី​ទាំង​ឡាយ ហើយ​ពួក​គេ​បាន​ចាប់​ផ្ដើម​បង្កើត​កូន​﻿ជា​ច្រើន​ឡើង ហើយ​មាន​ពេញ​ពាស​លើ​ផែនដី។"
                },
                {
                    "number": 3,
                    "text": "ហើយ​ចាប់​តាំង​ពី​ពេល​នោះ​មក នោះ​﻿ពួក​កូន​ប្រុស​កូន​ស្រី​របស់​អ័ដាម​បាន​ចាប់​ផ្ដើម​បែក​ចេញ​ជា​គូៗ​នៅ​លើ​ដែនដី ហើយ​ភ្ជួរ​រាស់​ដី ហើយ​ចិញ្ចឹម​ហ្វូង​ចៀម ហើយ​ពួក​គេ​ក៏​បង្កើត​បាន​កូន​ប្រុស​កូន​ស្រី​ទាំង​ឡាយ។"
                },
                {
                    "number": 4,
                    "text": "ហើយ​អ័ដាម​និង​នាង​អេវ៉ា ជា​ប្រពន្ធ​គាត់​បាន​អំពាវនាវ​ដល់​ព្រះ​នាម​នៃ​ព្រះ​អម្ចាស់ ហើយ​ពួក​គេ​បាន​ឮ​សំឡេង​នៃ​ព្រះ​អម្ចាស់​ចេញ​ពី​ផ្លូវ​ឆ្ពោះ​ទៅ​សួនច្បារ​﻿អេដែន មាន​ព្រះ​បន្ទូល​មក​ពួក​គេ ហើយ​ពួក​គេ​មើល​មិន​ឃើញ​ទ្រង់​សោះ ត្បិត​ពួក​គេ​ត្រូវ​បាន​បិទ​ចេញ​ពី​﻿វត្ត​មាន​របស់​ទ្រង់។"
                },
                {
                    "number": 5,
                    "text": "ហើយ​ទ្រង់​បាន​ប្រទាន​ដល់​ពួក​គេ​នូវ​ព្រះ​បញ្ញត្តិ​ទាំង​ឡាយ ថា​ពួក​គេ​គប្បី​﻿ថ្វាយ​បង្គំ​ព្រះ​អម្ចាស់​ជា​ព្រះ​របស់​ពួក​គេ ហើយ​គប្បី​យក​﻿កូន​សត្វ​ច្បង​នៃ​ហ្វូង​ចៀម​របស់​គេ មក​ថ្វាយ​ជា​យញ្ញ​បូជា​ទាំង​ឡាយ​ដល់​ព្រះ​អម្ចាស់។ ហើយ​អ័ដាម​បាន​﻿គោរព​តាម​ព្រះ​បញ្ញត្តិ​ទាំង​ឡាយ​នៃ​ព្រះ​អម្ចាស់។"
                },
                {
                    "number": 6,
                    "text": "ហើយ​ជា​ច្រើន​ថ្ងៃ​កន្លង​មក នោះ​មាន​﻿ទេវតា​មួយ​ពី​ព្រះ​អម្ចាស់​បាន​លេច​មក​ឲ្យ​អ័ដាម​ឃើញ ដោយ​សួរ​ថា ៖ ហេតុ​អ្វី​បាន​ជា​អ្នក​ថ្វាយ​﻿យញ្ញ​បូជា​ទាំង​ឡាយ​ដល់​ព្រះ​អម្ចាស់? ហើយ​អ័ដាម​បាន​ទូល​តប​ទៅ​លោក​ថា ៖ ខ្ញុំ​មិន​ដឹង​ទេ លើក​លែងតែ​ព្រះ​អម្ចាស់​ទ្រង់​បញ្ជា​ខ្ញុំ​ប៉ុណ្ណោះ។"
                },
                {
                    "number": 7,
                    "text": "ហើយ​ខណៈ​នោះ ទេវតា​ប្រាប់​ថា ៖ ការណ៍​នេះ​គឺជា​﻿និមិត្តរូប​អំពី​﻿ការ​បូជា​នៃ​ព្រះ​រាជ​បុត្រា​បង្កើត​តែ​មួយ​នៃ​ព្រះ​វរបិតា ដែល​ពោរ​ពេញ​ទៅ​ដោយ​﻿ព្រះ​គុណ និង​សេចក្ដី​ពិត។"
                },
                {
                    "number": 8,
                    "text": "ហេតុ​ដូច្នោះ​ហើយ អ្នក​នឹង​ត្រូវ​ធ្វើ​អ្វីៗ​ទាំង​អស់​ដែល​អ្នក​ធ្វើ​ដោយ​នូវ​﻿ព្រះ​នាម​នៃ​ព្រះ​រាជ​បុត្រា ហើយ​អ្នក​ត្រូវ​﻿ប្រែ​ចិត្ត ហើយ​﻿អំពាវ​នាវ​ដល់​ព្រះ​ដោយ​នូវ​ព្រះ​នាម​នៃ​ព្រះ​រាជ​បុត្រា​ជា​រៀង​ដរាប​រហូត​ត​ទៅ។"
                },
                {
                    "number": 9,
                    "text": "ហើយ​នៅ​ថ្ងៃ​នោះ ﻿ព្រះ​វិញ្ញាណ​បរិសុទ្ធ​បាន​យាង​ចុះ​មក​សណ្ឋិត​លើ​អ័ដាម ដែល​ថ្លែង​ទី​បន្ទាល់​អំពី​ព្រះ​វរបិតា និង​អំពី​ព្រះ​រាជ​បុត្រា​ថា ៖ យើង​ជា​﻿ព្រះ​រាជ​បុត្រា​បង្កើត​តែ​មួយ​នៃ​ព្រះ​វរបិតា ចាប់​តាំង​ពី​ដើមដំបូង​មក គឺ​ចាប់​តាំង​ពី​ពេល​នោះ និង​ជា​រៀង​ដរាប​ត​ទៅ គឺ​ដោយ​ព្រោះ​អ្នក​﻿បាន​ធ្លាក់ នោះ​អ្នក​នឹង​អាច​បាន​﻿ប្រោស​លោះ និង​ព្រម​ទាំង​មនុស្ស​ជាតិ​ទាំង​អស់​ផង​គឺ​មនុស្ស​ជា​ច្រើន​ណា​ដែល​សុខ​ចិត្ត។"
                },
                {
                    "number": 10,
                    "text": "ហើយ​នៅ​ថ្ងៃ​នោះ អ័ដាម​បាន​ថ្វាយ​ពរ​ដល់​ព្រះ ហើយ​﻿បាន​ពោរ​ពេញ ហើយ​បាន​ចាប់​ផ្ដើម​﻿ព្យាករ​អំពី​ក្រុម​គ្រួសារ​ទាំង​អស់​នៅ​លើ​ផែនដី​ថា ៖ សូម​ឲ្យ​ព្រះ​នាម​នៃ​ព្រះ​បាន​ប្រកប​ដោយ​ព្រះ​ពរ ត្បិត​ព្រោះ​តែ​ការ​រំលង​របស់​ខ្ញុំ នោះ​ភ្នែក​ខ្ញុំ​បាន​ភ្លឺ​ឡើង ហើយ​នៅ​ក្នុង​ជីវិត​នេះ ខ្ញុំ​នឹង​មាន​﻿សេចក្ដី​អំណរ ហើយ​នៅ​ក្នុង​﻿សាច់​ឈាម នោះ​ខ្ញុំ​នឹង​ឃើញ​ព្រះ​ទៀត។"
                },
                {
                    "number": 11,
                    "text": "ហើយ​﻿នាង​អេវ៉ា ជា​ប្រពន្ធ​គាត់ បាន​ឮ​គ្រប់​ការណ៍​ទាំង​នេះ ហើយ​មាន​ចិត្ត​រីករាយ ដោយ​ពោល​ថា ៖ បើ​សិន​ជា​ពុំ​មែន​ដោយ​សារ​ការ​រំលង​របស់​យើង​ទេ នោះ​យើង​ក៏​នឹង​មិន​មាន​﻿ពូជ​សោះ ហើយ​នឹង​មិន​ដឹង​ខុសត្រូវ និង​សេចក្ដី​អំណរ​អំពី​សេចក្ដី​ប្រោស​លោះ​របស់​យើង និង​ជីវិត​ដ៏​នៅ​អស់​កល្ប​ជានិច្ច ដែល​ព្រះ​ទ្រង់​បាន​ប្រទាន​ដល់​មនុស្ស​ទាំង​អស់​ដែល​គោរព​តាម​ដែរ។"
                },
                {
                    "number": 12,
                    "text": "ហើយ​អ័ដាម​និង​នាង​អេវ៉ា​បាន​ថ្វាយ​ពរ​ដល់​ព្រះ​នាម​នៃ​ព្រះ ហើយ​ពួក​គេ​﻿បាន​ប្រាប់​គ្រប់​ការណ៍​ទាំង​អស់​ដល់​ពួក​កូន​ប្រុស​កូន​ស្រី​របស់​គេ។"
                },
                {
                    "number": 13,
                    "text": "ហើយ​﻿អារក្ស​សាតាំង​បាន​មក​ក្នុង​ចំណោម​ពួក​គេ​ដោយ​ថា ៖ យើង​ក៏​ជា​ព្រះ​រាជ​បុត្រា​នៃ​ព្រះ​ដែរ ហើយ​វា​បាន​បញ្ជា​ពួក​គេ​ថា ៖ ចូរ​កុំ​ជឿ​ការណ៍​នោះ​ឡើយ ហើយ​ពួក​គេ​ក៏​មិន​﻿ជឿ​ការណ៍​នោះ​ទេ ហើយ​ពួក​គេ​﻿ស្រឡាញ់​អារក្ស​សាតាំង​ជាង​ព្រះ។ ហើយ​ចាប់​តាំង​ពី​ពេល​នោះ​មក មនុស្ស​លោក​បាន​ចាប់​ផ្ដើម​ក្លាយ​ទៅ​ជា​មាន​វិស័យ​﻿ខាង​រូប​កាយ ខាង​កាមរាគ និង​ខាង​អារក្ស។"
                },
                {
                    "number": 14,
                    "text": "ហើយ​ព្រះ​អម្ចាស់​ដ៏​ជា​ព្រះ​បាន​ហៅ​មនុស្ស​ដោយ​សារ​﻿ព្រះ​វិញ្ញាណ​បរិសុទ្ធ​នៅ​គ្រប់​ទិសទី ហើយ​បញ្ជា​ពួក​គេ​ថា ពួក​គេ​គួរ​ប្រែ​ចិត្ត"
                },
                {
                    "number": 15,
                    "text": "ហើយ​មនុស្ស​ជា​ច្រើន​ណា​ដែល​﻿ជឿ​ដល់​ព្រះ​រាជ​បុត្រា ហើយ​ប្រែ​ចិត្ត​ពី​អំពើ​បាប​ទាំង​ឡាយ​របស់​គេ នោះ​នឹង​﻿បាន​សង្គ្រោះ ហើយ​មនុស្ស​ជា​ច្រើន​ណា​ដែល​មិន​ជឿ ហើយ​មិន​ប្រែ​ចិត្ត​ទេ នោះ​នឹង​ត្រូវ​﻿ជាប់​ទោស ហើយ​ព្រះ​បន្ទូល​ទាំង​ឡាយ​បាន​ចេញ​ពី​ព្រះ​ឱស្ឋ​នៃ​ព្រះ​ក្នុង​ច្បាប់​មួយ​ដ៏​តឹង​រឹង ហេតុ​ដូច្នោះ​ហើយ ព្រះ​បន្ទូល​ទាំង​នោះ​ត្រូវ​តែ​បាន​សម្រេច។"
                },
                {
                    "number": 16,
                    "text": "ហើយ​អ័ដាម​និង​នាង​អេវ៉ា ជា​ប្រពន្ធ​គាត់ ពុំ​ដែល​ឈប់​អំពាវនាវ​ដល់​ព្រះ​ឡើយ។ ហើយ​អ័ដាម​ក៏​ស្គាល់​នាង​អេវ៉ា ជា​ប្រពន្ធ​ខ្លួន ហើយ​នាង​មាន​ផ្ទៃ​ពោះ​បង្កើត​បាន​﻿កាអ៊ីន ហើយ​និយាយ​ថា ៖ ខ្ញុំ​បាន​កូន​ប្រុស​មួយ​ពី​ព្រះ​អម្ចាស់ ហេតុ​ដូច្នោះ​ហើយ វា​មិន​អាច​បដិសេធ​ព្រះ​បន្ទូល​របស់​ព្រះ​បាន​ឡើយ។ ប៉ុន្តែ​មើល​ចុះ កាអ៊ីន​ពុំ​បាន​ស្ដាប់​តាម​ព្រះ​អម្ចាស់​ទេ ដោយ​និយាយ​ថា ៖ តើ​ព្រះ​អម្ចាស់​ទ្រង់​ជា​នរណា​ទៅ ដែល​គួរ​ឲ្យ​ខ្ញុំ​ស្គាល់​ទ្រង់?"
                },
                {
                    "number": 17,
                    "text": "ហើយ​នាង​ក៏​មាន​ផ្ទៃ​ពោះ ហើយ​បង្កើត​បាន​﻿អេបិល ជា​ប្អូន​ទៀត។ ហើយ​អេបិល​﻿បាន​ស្ដាប់​តាម​សំឡេង​នៃ​ព្រះ​អម្ចាស់។ ហើយ​អេបិល​ជា​អ្នក​គង្វាល​ចៀម ប៉ុន្តែ​កាអ៊ីន​ជា​អ្នក​ភ្ជួរ​រាស់​ដី​វិញ។"
                },
                {
                    "number": 18,
                    "text": "ហើយ​កាអ៊ីន​﻿បាន​ស្រឡាញ់​អារក្ស​សាតាំង​ជាង​ព្រះ។ ហើយ​អារក្ស​សាតាំង​បាន​បញ្ជា​គាត់ ដោយ​ថា ៖ ចូរ​﻿ថ្វាយ​ដង្វាយ​ដល់​ព្រះ​អម្ចាស់​ទៅ។"
                },
                {
                    "number": 19,
                    "text": "ហើយ​ក្រោយ​មក ហេតុការណ៍​បាន​កើត​ឡើង​ថា កាអ៊ីន​បាន​យក​ផល​ដែល​កើត​ពី​ដី​មក​ថ្វាយ​ជា​ដង្វាយ​ដល់​ព្រះ​អម្ចាស់។"
                },
                {
                    "number": 20,
                    "text": "ហើយ​អេបិល គាត់​ក៏​យក​កូន​ជា​ដំបូង​ពី​ហ្វូង​ចៀម​មក​ថ្វាយ ព្រម​ទាំង​ខ្លាញ់​វា​ផង។ ហើយ​ព្រះ​អម្ចាស់​ទ្រង់​បាន​សព្វ​ព្រះ​ហឫទ័យ​ចំពោះ​អេបិល និង​ចំពោះ​﻿ដង្វាយ​របស់​គាត់"
                },
                {
                    "number": 21,
                    "text": "ប៉ុន្តែ​ចំពោះ​កាអ៊ីន និង​ចំពោះ​﻿ដង្វាយ​គាត់​វិញ នោះ​ទ្រង់​មិន​សព្វ​ព្រះ​ហឫទ័យ​ទេ។ ឥឡូវ​នេះ អារក្ស​សាតាំង​បាន​ដឹង​ពី​ការណ៍​នេះ ហើយ​ការណ៍​នេះ​ធ្វើ​ឲ្យ​វា​ពេញ​ចិត្ត។ ហើយ​កាអ៊ីន​ក៏​ក្ដៅ​ក្រហាយ ហើយ​ឡើង​ទឹកមុខ​ក្រញូវ។"
                },
                {
                    "number": 22,
                    "text": "ហើយ​ព្រះ​អម្ចាស់​បាន​មាន​ព្រះ​បន្ទូល​ទៅ​កាអ៊ីន​ថា ៖ ហេតុ​អ្វី​បាន​ជា​អ្នក​ខឹង? ហេតុ​អ្វី​បាន​ជា​អ្នក​ធ្វើ​មុខក្រញូវ​ដូច្នេះ?"
                },
                {
                    "number": 23,
                    "text": "បើ​សិន​ជា​អ្នក​ធ្វើ​ល្អ នោះ​អ្នក​នឹង​﻿ត្រូវ​បាន​រើស។ ហើយ​បើ​សិន​ជា​អ្នក​មិន​ធ្វើ​ល្អ​ទេ នោះ​អំពើ​បាប​ដេក​នៅ​មាត់ទ្វារ ហើយ​អារក្ស​សាតាំង​ប្រាថ្នា​ចង់​បាន​អ្នក ហើយ​លើក​លែងតែ​អ្នក​ប្រុង​ស្ដាប់​តាម​ព្រះ​បញ្ញត្តិ​ទាំង​ឡាយ​របស់​យើង នោះ​យើង​នឹង​ប្រគល់​អ្នក​ទៅ ហើយ​នឹង​កើត​ដល់​អ្នក​តាម​សេចក្ដី​ប៉ងប្រាថ្នា​របស់​វា។ ហើយ​អ្នក​នឹង​ត្រួតត្រា​លើ​វា​ដែរ"
                },
                {
                    "number": 24,
                    "text": "ត្បិត​ចាប់​តាំង​ពី​ពេល​នេះ​ទៅ អ្នក​នឹង​ទៅ​ជា​បិតា​នៃ​សេចក្ដី​កុហក​របស់​វា អ្នក​នឹង​ត្រូវ​បាន​ហៅថា​﻿អា​អន្តរធាន ព្រោះ​អ្នក​ក៏​បាន​នៅ​មុន​កំណើត​លោកិយ​ដែរ។"
                },
                {
                    "number": 25,
                    "text": "ហើយ​នៅ​ពេល​ក្រោយ​នឹង​មាន​គេ​ពោល​ថា — ﻿អំពើ​គួរ​ខ្ពើម​ឆ្អើម​ទាំង​ប៉ុន្មាន​នេះ​សុទ្ធ​តែ​បាន​មក​ពី​កាអ៊ីន ព្រោះ​គាត់​បាន​បដិសេធ​ដំបូន្មាន​ដ៏​សំខាន់​ជាង ដែល​គាត់​បាន​ទទួល​ពី​ព្រះ ហើយ​នេះ​គឺជា​បណ្ដាសា ដែល​យើង​នឹង​ដាក់​លើ​អ្នក លើក​លែងតែ​អ្នក​ប្រែ​ចិត្ត។"
                },
                {
                    "number": 26,
                    "text": "ហើយ​កាអ៊ីន​ក៏​ក្ដៅ​ក្រហាយ ហើយ​មិន​ព្រម​ស្ដាប់​តាម​សំឡេង​នៃ​ព្រះ​អម្ចាស់​ទៀត​ទេ ឬ​ក៏​ដល់​អេបិល​ជា​ប្អូន​គាត់ ដែល​បាន​ដើរ​ក្នុង​បរិសុទ្ធ​ភាព​នៅ​ចំពោះ​ព្រះ​អម្ចាស់។"
                },
                {
                    "number": 27,
                    "text": "ហើយ​អ័ដាម​និង​ប្រពន្ធ​គាត់​បាន​មាន​ទុក្ខ​នៅ​ចំពោះ​ព្រះ​អម្ចាស់ ពី​ព្រោះ​តែ​កាអ៊ីន​និង​បង​ប្អូន​គាត់។"
                },
                {
                    "number": 28,
                    "text": "ហើយ​ហេតុការណ៍​បាន​កើត​ឡើង​ថា កាអ៊ីន​បាន​យក​កូន​ស្រី​មួយ​របស់​បង​ប្រុស​គាត់​ធ្វើ​ជា​ប្រពន្ធ ហើយ​ពួក​គេ​﻿ស្រឡាញ់​អារក្ស​សាតាំង​ជាង​ព្រះ។"
                },
                {
                    "number": 29,
                    "text": "ហើយ​អារក្ស​សាតាំង​បាន​និយាយ​ទៅ​កាអ៊ីន​ថា ៖ ចូរ​ស្បថ​ដល់​យើង គឺ​ដោយ​ក​អ្នក ហើយ​បើ​សិន​ជា​អ្នក​ប្រាប់​ពី​ការណ៍​នេះ នោះ​អ្នក​នឹង​ត្រូវ​ស្លាប់ ហើយ​ចូរ​ឲ្យ​ពួក​បង​ប្អូន​អ្នក​ស្បថ ដោយ​ក្បាល​គេ​ផង និង​ដោយ​ព្រះ​ដ៏​មាន​ព្រះ​ជន្ម​រស់នៅ ថា​ពួក​គេ​នឹង​មិន​ប្រាប់​ឡើយ ត្បិត​បើ​សិន​ជា​ពួក​គេ​ប្រាប់​ពី​ការណ៍​នេះ នោះ​ពួក​គេ​ច្បាស់​ជា​នឹង​ត្រូវ​ស្លាប់​ដែរ ហើយ​ការណ៍​នេះ​គឺ​ដើម្បី​កុំ​ឲ្យ​ឪពុក​អ្នក​ដឹង​ពី​ការណ៍​នោះ ហើយ​នៅ​ថ្ងៃ​នេះ យើង​នឹង​ប្រគល់​អេបិល​មក​ក្នុង​កណ្ដាប់​ដៃ​អ្នក។"
                },
                {
                    "number": 30,
                    "text": "ហើយ​អារក្ស​សាតាំង​បាន​ស្បថ​ដល់​កាអ៊ីន​ថា វា​នឹង​ធ្វើ​អ្វី​តាម​ការ​បញ្ជា​ទាំង​ឡាយ​របស់​គាត់។ ហើយ​គ្រប់​ការណ៍​ទាំង​អស់​នេះ ត្រូវ​បាន​ប្រព្រឹត្ត​ឡើង​ដោយ​សម្ងាត់។"
                },
                {
                    "number": 31,
                    "text": "ហើយ​កាអ៊ីន​បាន​និយាយ​ថា ៖ ខ្ញុំ​ពិតជា​ម៉ាហាន ជា​មេ​នៃ​អំពើ​សម្ងាត់​ដ៏​ធំ ប្រយោជន៍​ឲ្យ​ខ្ញុំ​អាច​﻿ធ្វើ​ឃាត ហើយ​បាន​កម្រៃ។ ហេតុ​ដូច្នោះ​ហើយ បាន​ជា​កាអ៊ីន​ត្រូវ​បាន​ហៅថា ﻿មេ​ម៉ាហាន ហើយ​គាត់​បាន​អួត​សរសើរ​ក្នុង​អំពើ​ទុច្ចរិត​របស់​គាត់។"
                },
                {
                    "number": 32,
                    "text": "ហើយ​កាអ៊ីន​បាន​ទៅ​ឯ​វាល ហើយ​កាអ៊ីន​បាន​និយាយ​ជាមួយ​នឹង​អេបិល ជា​ប្អូន​គាត់។ ហើយ​ហេតុការណ៍​បាន​កើត​ឡើង​ថា ក្នុង​កាល​ពួក​គេ​កំពុងតែ​នៅ​ឯ​វាល នោះ​ស្រាប់​តែ​កាអ៊ីន​ក្រោក​ឡើង​ទាស់​នឹង​អេបិល ជា​ប្អូន​គាត់ ហើយ​សម្លាប់​គាត់​ចោល។"
                },
                {
                    "number": 33,
                    "text": "ហើយ​កាអ៊ីន​﻿បាន​អួត​សរសើរ​ចំពោះ​អ្វី​ដែល​គាត់​បាន​ប្រព្រឹត្ត​ដោយ​ថា ៖ ខ្ញុំ​មាន​សេរីភាព​ហើយ ហ្វូង​ចៀម​ទាំង​ឡាយ​របស់​ប្អូន​ខ្ញុំ ច្បាស់​ជា​នឹង​ធ្លាក់​មក​ក្នុង​កណ្ដាប់​ដៃ​ខ្ញុំ​ហើយ។"
                },
                {
                    "number": 34,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​កាអ៊ីន​ថា ៖ តើ​អេបិល​ជា​ប្អូន​អ្នក​នៅ​ឯណា? ហើយ​គាត់​ទូល​ឆ្លើយ​ថា ៖ ទូលបង្គំ​មិន​ដឹង​ទេ។ តើ​ទូលបង្គំ​ជា​﻿អ្នក​ថែរក្សា​ប្អូន​ឬ​អី?"
                },
                {
                    "number": 35,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ថា ៖ តើ​អ្នក​បាន​ប្រព្រឹត្ត​អ្វី​ទៅ? សូរ​សម្រែក​នៃ​ឈាម​របស់​ប្អូន​អ្នក​ពី​ដី​បាន​ឡើង​ទៅ​ដល់​យើង។"
                },
                {
                    "number": 36,
                    "text": "ហើយ​ឥឡូវ​នេះ អ្នក​នឹង​ត្រូវ​បណ្ដាសា ដោយ​ព្រោះ​ផែនដី ដែល​បាន​ហារ​មាត់​ទទួល​ឈាម​ប្អូន​របស់​អ្នក​ពី​ដៃ​អ្នក។"
                },
                {
                    "number": 37,
                    "text": "កាលណា​អ្នក​ភ្ជួរ​រាស់​ដី នោះ​ដី​នឹង​មិន​បង្កើត​ផល​ឲ្យ​អ្នក​ដ៏​ពេញ​កម្លាំង​ទេ។ អ្នក​ត្រូវ​﻿រសាត់​ព្រាត់ ហើយ​អណ្ដែត​ទៅ​មក​លើ​ផែនដី វិញ។"
                },
                {
                    "number": 38,
                    "text": "ហើយ​កាអ៊ីន​បាន​ទូល​ទៅ​ព្រះ​អម្ចាស់​ថា ៖ អារក្ស​សាតាំង​﻿បាន​ល្បួង​ទូលបង្គំ ពី​ព្រោះ​មក​ពី​ហ្វូង​ចៀម​ទាំង​ឡាយ​របស់​ប្អូន​ទូលបង្គំ។ ហើយ​ទូលបង្គំ​ក៏​ក្ដៅ​ក្រហាយ​ផង ត្បិត​ដង្វាយ​របស់​វា​នោះ​ទ្រង់​បាន​ទទួល ហើយ​មិន​ទទួល​ដង្វាយ​ទូលបង្គំ ទោស​របស់​ទូលបង្គំ​ធ្ងន់​ហួស​ជាង​ទូលបង្គំ​អាច​ទ្រាំ​ទៅ​បាន។"
                },
                {
                    "number": 39,
                    "text": "មើល​ចុះ នៅ​ថ្ងៃ​នេះ ទ្រង់​បាន​បណ្ដេញ​ទូលបង្គំ​ចេញ​ពី​ព្រះ​ភក្ត្រ​នៃ​ព្រះ​អម្ចាស់​ហើយ ហើយ​ចេញ​ពី​ព្រះ​ភក្ត្រ​របស់​ទ្រង់​ទៅ នោះ​ទូល​បង្គំ​នឹង​ពួន ហើយ​ទូលបង្គំ​នឹង​រសាត់​ព្រាត់ ហើយ​អណ្ដែត​ទៅ​មក​លើ​ផែនដី ហើយ​ហេតុការណ៍​នឹង​កើត​ឡើង​ថា អស់​អ្នក​ណា​ដែល ឃើញ​ទូលបង្គំ គេ​នឹង​សម្លាប់​ប្រហារ​ទូលបង្គំ​ដែរ ពី​ព្រោះ​តែ​សេចក្ដី​ទុច្ចរិត​ទាំង​ឡាយ​របស់​ទូលបង្គំ ត្បិត​ការណ៍​ទាំង​ប៉ុន្មាន​នេះ​ពុំ​អាច​បិទបាំង​ពី​ព្រះ​អម្ចាស់​បាន​ឡើយ។"
                },
                {
                    "number": 40,
                    "text": "ហើយ​យើង​ជា​ព្រះ​អម្ចាស់​បាន​មាន​បន្ទូល​ទៅ​គាត់​ថា ៖ អស់​អ្នក​ណា​ដែល​ប្រហារ​អ្នក នោះ​ការ​សងសឹក​នឹង​ធ្វើ​ដល់​គេ​១​ជា​៧​សួន។ ហើយ​យើង​ជា​ព្រះ​អម្ចាស់​បាន​﻿ដៅ​ចំណាំ​កាអ៊ីន ក្រែងលោ​អ្នក​ណា​ដែល​ឃើញ​គាត់​នឹង​សម្លាប់​គាត់​ចោល។"
                },
                {
                    "number": 41,
                    "text": "ហើយ​កាអ៊ីន​ត្រូវ​បាន​បិទ​ចេញ​ពី​﻿វត្ត​មាន​នៃ​ព្រះ​អម្ចាស់ ហើយ​ជាមួយ​នឹង​ប្រពន្ធ​គាត់ ព្រម​ទាំង​បង​ប្អូន​គាត់​ជា​ច្រើន​បាន​ទៅ​រស់នៅ ស្រុក​ណូឌ ខាង​កើត​អេដែន។"
                },
                {
                    "number": 42,
                    "text": "ហើយ​កាអ៊ីន​បាន​ស្គាល់​ប្រពន្ធ​គាត់ ហើយ​នាង​មាន​ផ្ទៃ​ពោះ ហើយ​បង្កើត​បាន​អេណុក ហើយ​គាត់​ក៏​បង្កើត​បាន​កូន​ប្រុស​កូន​ស្រី​ជា​ច្រើន។ ហើយ​គាត់​បាន​សង់​ទី​ក្រុង​មួយ ហើយ​គាត់​ដាក់​ឈ្មោះ​ទី​ក្រុង​នោះ​តាម​ឈ្មោះ​អេណុក ជា​កូន​ខ្លួន។"
                },
                {
                    "number": 43,
                    "text": "ហើយ​អេណុក​បង្កើត​បាន​អ៊ីរ៉ាឌ និង​ព្រម​ទាំង​កូន​ប្រុស​កូន​ស្រី​ឯ​ទៀត​ផង។ ហើយ​អ៊ីរ៉ាឌ​បង្កើត​បាន​មហ៊ូយ៉ែល និង​ព្រម​ទាំង​កូន​ប្រុស កូន​ស្រី​ឯ​ទៀត​ផង។ ហើយ​មហ៊ូយ៉ែល​បង្កើត​បាន​មទូសែល និង​ព្រម​ទាំង​កូន​ប្រុស​កូន​ស្រី​ឯ​ទៀត​ផង។ ហើយ​មទូសែល​បង្កើត​បាន ឡាមេក។"
                },
                {
                    "number": 44,
                    "text": "ហើយ​ឡាមេក​បាន​ប្រពន្ធ​ពីរ មួយ​ឈ្មោះ​អ័ដា ហើយ​មួយ​ទៀត​ឈ្មោះ​ស៊ីឡា។"
                },
                {
                    "number": 45,
                    "text": "ហើយ​នាង​អ័ដា​បង្កើត​បាន​យ៉ាបាល គាត់​ជា​ឪពុក​នៃ​អស់​ពួក​អ្នក​ដែល​នៅ​ក្នុង​ត្រសាល ហើយ​មាន​ហ្វូង​សត្វ ហើយ​ប្អូន​គាត់​ឈ្មោះ យូបាល ដែល​ជា​ឪពុក​នៃ​ពួក​អ្នក​លេង​ស៊ុង​និង​ខ្លុយ។"
                },
                {
                    "number": 46,
                    "text": "ហើយ​រីឯ​នាង​ស៊ីឡា នាង​ក៏​បង្កើត​បាន​ទូបាល-កាអ៊ីន ជា​មេ​បង្រៀន​ពួក​ជាង​លង្ហិន និង​ជាងដែក។ ហើយ​ប្អូន​ស្រី​ទូបាល-កាអ៊ីន ត្រូវ​បាន​ហៅថា នាង​ន៉ាអាម៉ា។"
                },
                {
                    "number": 47,
                    "text": "ហើយ​ឡាមេក​បាន​និយាយ​ទៅ​នាង​អ័ដា និង​នាង​ស៊ីឡា ជា​ប្រពន្ធ​ខ្លួន​ថា ៖ ចូរ​ស្ដាប់​ពាក្យ​បង ឱ​ប្រពន្ធ​ឡាមេក​រាល់​គ្នា​អើយ ចូរ​ប្រុង​ស្ដាប់​ពាក្យ​បង​ចុះ ត្បិត​បង​បាន​ប្រហារ​មនុស្ស​ម្នាក់ ពី​ព្រោះ​វា​បាន​ធ្វើ​ឲ្យ​បង​មាន​របួស គឺជា​មនុស្ស​កំលោះ​ម្នាក់ ដោយ​ហេតុ​វា​បាន​វាយ​បង​ឲ្យ​ជាំ។"
                },
                {
                    "number": 48,
                    "text": "បើ​សិន​ជា​ត្រូវ​សងសឹក​ជួស​កាអ៊ីន​១​ជា​៧​ដង នោះ​ក៏​ត្រូវ​សងសឹក​ជួស​ឡាមេក​១​ជា​﻿៧៧​ដង​វិញ"
                },
                {
                    "number": 49,
                    "text": "ត្បិត​ឡាមេក​បាន​ចូល​ក្នុង​﻿សេចក្ដី​សញ្ញា​ជាមួយ​នឹង​អារក្ស​សាតាំង តាម​របៀប​កាអ៊ីន ដូច្នេះ​ហើយ ទើប​គាត់​បាន​ក្លាយ​ទៅ​ជា មេ​ម៉ាហាន ជា​មេ​នៃ​អំពើ​សម្ងាត់​ដ៏​ធំ​នោះ ដែល​បាន​ធ្វើ​ដល់​កាអ៊ីន ពី​អារក្ស​សាតាំង ហើយ​អ៊ីរ៉ាឌ ជា​កូន​របស់​អេណុក ដោយ​បាន​ដឹង​អំពី​អំពើ​សម្ងាត់​របស់​ពួក​គេ ក៏​បាន​បើក​សម្ដែង​ប្រាប់​ដល់​កូន​ប្រុស​ទាំង​ឡាយ​នៃ​អ័ដាម"
                },
                {
                    "number": 50,
                    "text": "ហេតុ​ដូច្នោះ​ហើយ ដោយ​ខឹង​ក្រៃ នោះ​ឡាមេក​ក៏​ប្រហារ​គាត់​បង់ គឺ​មិន​ដូច​ជា​កាអ៊ីន​ចំពោះ​អេបិល ជា​ប្អូន​ខ្លួន ដោយ​ព្រោះ​ចង់​បាន​កម្រៃ​នោះ​ទេ ប៉ុន្តែ​គាត់​បាន​ប្រហារ​អ៊ីរ៉ាឌ ដោយ​ព្រោះ​ពាក្យ​សំបថ​វិញ។"
                },
                {
                    "number": 51,
                    "text": "ត្បិត​ចាប់​តាំង​ពី​សម័យ​កាអ៊ីន​មក នោះ​ក៏​មាន​﻿បក្សព័ន្ធ​សម្ងាត់ ហើយ​កិច្ចការ​របស់​ពួក​គេ គឺ​នៅ​ក្នុង​សេចក្ដី​ងងឹត ហើយ​គេ​រាប់​មនុស្ស​គ្រប់​រូប​ថា​ជា​បង​ប្អូន​គេ។"
                },
                {
                    "number": 52,
                    "text": "ហេតុ​ដូច្នោះ​ហើយ បាន​ជា​ព្រះ​អម្ចាស់​ទ្រង់​ដាក់​បណ្ដាសា​ដល់​ឡាមេក និង​គ្រួ​របស់​គាត់ ហើយ​ព្រម​អស់​អ្នក​ណា​ដែល​បាន​ធ្វើ​សេចក្ដី​សញ្ញា​ជាមួយ​នឹង​អារក្ស​សាតាំង​ផង ត្បិត​ពួក​គេ​ពុំ​បាន​កាន់​តាម​ព្រះ​បញ្ញត្តិ​ទាំង​ឡាយ​នៃ​ព្រះ​ឡើយ ហើយ​ការណ៍​នេះ​បាន​ធ្វើ​ឲ្យ​ព្រះ​ទ្រង់ ថប់​ព្រះ​ហឫទ័យ ហើយ​ទ្រង់​ពុំ​បាន​បម្រើ​ពួក​គេ​ទេ ហើយ​កិច្ចការ​ទាំង​ឡាយ​របស់​ពួក​គេ​សុទ្ធ​តែ​ជា​អំពើ​គួរ​ខ្ពើម​ឆ្អើម ហើយ​បាន​ចាប់​ផ្ដើម​រាលដាល​ក្នុង​ចំណោម​﻿ពួក​កូន​ប្រុស​នៃ​មនុស្ស។ ហើយ​ការណ៍​នោះ​មាន​នៅ​ក្នុង​ចំណោម​ពួក​កូន​ប្រុស​នៃ​មនុស្ស។"
                },
                {
                    "number": 53,
                    "text": "ហើយ​រីឯ​នៅ​ក្នុង​ចំណោម​ពួក​កូន​ស្រី​នៃ​មនុស្ស​វិញ នោះ​ការណ៍​ទាំង​នេះ​ពុំ​បាន​និយាយ​ដល់​ឡើយ ពី​ព្រោះ​កាល​ឡាមេក​បាន​ប្រាប់​អំពើ​សម្ងាត់​ដល់​ពួក​ប្រពន្ធ​គាត់ នោះ​ពួក​គេ​បាន​បះបោរ​ទាស់​នឹង​គាត់ ហើយ​បាន​ប្រកាស​ប្រាប់​ពី​ការណ៍​ទាំង​នេះ​ពាស​ពេញ​ទូ​ទៅ ហើយ​គ្មាន​សេចក្ដី​មេត្តាករុណា​ឡើយ"
                },
                {
                    "number": 54,
                    "text": "ហេតុ​ដូច្នោះ​ហើយ ទើប​ឡាមេក​ត្រូវ​គេ​ស្អប់ ហើយ​បណ្ដេញ​ចេញ ហើយ​មិន​មក​ក្នុង​ចំណោម​ពួក​កូន​ប្រុស​នៃ​មនុស្ស​ឡើយ ក្រែងលោ​គាត់​ត្រូវ​ស្លាប់។"
                },
                {
                    "number": 55,
                    "text": "ហើយ​ដូច្នេះ ទើប​កិច្ចការ​ទាំង​ឡាយ​នៃ​﻿សេចក្ដី​ងងឹត​បាន​ចាប់​ផ្ដើម​មាន​ជ័យ​ជម្នះ​ក្នុង​ចំណោម​ពួក​កូន​ប្រុស​នៃ​មនុស្ស។"
                },
                {
                    "number": 56,
                    "text": "ហើយ​ព្រះ​ទ្រង់​បាន​ដាក់​បណ្ដាសា​ដល់​ផែនដី ដោយ​ពាក្យ​បណ្ដាសា​ដ៏​ធ្ងន់ធ្ងរ ហើយ​បាន​ខ្ញាល់​នឹង​ពួក​ទុច្ចរិត គឺ​គ្រប់​កូន​ប្រុស​ទាំង​អស់​នៃ​មនុស្ស​ដែល​ទ្រង់​បាន​បង្កើត​មក"
                },
                {
                    "number": 57,
                    "text": "ត្បិត​ពួក​គេ​មិន​ព្រម​ស្ដាប់​តាម​សំឡេង​របស់​ទ្រង់​ឡើយ ឬ​ក៏​ជឿ​ដល់​﻿ព្រះ​រាជ​បុត្រា​បង្កើត​តែ​មួយ​របស់​ទ្រង់​ដែរ គឺជា​ព្រះ​អង្គ​ដែល​ទ្រង់​បាន​ប្រកាស​ប្រាប់​ថា​នឹង​យាង​មក​នៅ​វេលា​ដ៏​ខ្ពង់​ខ្ពស់​បំផុត ជា​អ្នក​ដែល​បាន​ត្រៀម​ទុក តាំង​ពី​មុន​កំណើត​លោកិយ​មក​ម្ល៉េះ។"
                },
                {
                    "number": 58,
                    "text": "ហើយ​ដូច្នេះ ទើប​﻿ដំណឹង​ល្អ​បាន​ចាប់​ផ្ដើម​ផ្សាយ ចាប់​តាំង​ពី​ដើមដំបូង​មក គឺ​បាន​ប្រកាស​ប្រាប់​ដោយ​﻿ពួក​ទេវតា​បរិសុទ្ធ ដែល​បាន​ចាត់​ឲ្យ​មក​ពី​វត្ត​មាន​នៃ​ព្រះ និង​ដោយ​សំឡេង​របស់​ទ្រង់​ផ្ទាល់ និង​ដោយ​﻿អំណោយទាន​ជា​ព្រះ​វិញ្ញាណ​បរិសុទ្ធ។"
                },
                {
                    "number": 59,
                    "text": "ហើយ​ដូច្នេះ ទើប​គ្រប់​ការណ៍​ទាំង​អស់ ត្រូវ​បាន​បញ្ជាក់​ប្រាប់​ដល់​អ័ដាម ដោយ​ពិធី​បរិសុទ្ធ ហើយ​ដំណឹង​ល្អ​ត្រូវ​បាន​ផ្សាយ និង​បញ្ញត្តិ​មួយ​ត្រូវ​បាន​ចេញ​ទៅ ដើម្បី​ឲ្យ​មាន​ដំណឹង​ល្អ​នៅ​ក្នុង​លោកិយ គឺ​រហូត​ដល់​ចុង​បំផុត​លោកិយ ហើយ​គឺ​ដូច្នោះ​មែន។ អាម៉ែន ៕"
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "ម៉ូសេ 6",
            "data_type": "chapter",
            "chapter_name": "ជំពូក​ទី ៦",
            "chapter_summary": [
                "ពូជ​អ័ដាម​កត់​សៀវភៅ​រំឭក — ពូជ​ពង្ស​របស់​លោក​ដែល​សុចរិត គេ​ផ្សាយ​ពី​ការ​ប្រែ​ចិត្ត — ព្រះ​ទ្រង់​សម្ដែង​អង្គ​ទ្រង់​ដល់​ហេណុក — ហេណុក​ផ្សាយដំណឹង​ល្អ — ផែនការ​នៃ​សេចក្ដី​សង្គ្រោះ​ត្រូវ​បាន​បើក​សម្ដែង​ដល់​លោក​អ័ដាម — លោក​បាន​ទទួល​បុណ្យ​ជ្រមុជ​ទឹក និង​បព្វជិតភាព។"
            ],
            "subtitle": [
                "(វិច្ឆិកា–ធ្នូ ១៨៣០)"
            ],
            "verses": [
                {
                    "number": 1,
                    "text": "ហើយ​﻿អ័ដាម​បាន​ប្រុង​ស្ដាប់​តាម​សំឡេង​នៃ​ព្រះ ហើយ​បាន​ហៅ​ដល់​ពួក​កូន​ប្រុស​របស់​លោក​ឲ្យ​ប្រែ​ចិត្ត។"
                },
                {
                    "number": 2,
                    "text": "ហើយ​អ័ដាម​បាន​ស្គាល់​ប្រពន្ធ​គាត់​ម្ដង​ទៀត ហើយ​នាង​បង្កើត​បាន​កូន​ប្រុស​មួយ ហើយ​គាត់​ឲ្យ​ឈ្មោះ​ថា ﻿សេត។ ហើយ​អ័ដាម​បាន​សរសើរ​តម្កើង​ដល់​ព្រះ​នាម​នៃ​ព្រះ ត្បិត​គាត់​បាន​និយាយ​ថា ៖ ព្រះ​ទ្រង់​បាន​ប្រទាន​ពូជ​មួយ​ទៀត​មក​ខ្ញុំ​ជំនួស​អេបិល ដែល​កាអ៊ីន​បាន​ប្រហារ​ទៅ​នោះ។"
                },
                {
                    "number": 3,
                    "text": "ហើយ​ព្រះ​ទ្រង់​បាន​សម្ដែង​អង្គ​ទ្រង់​ឲ្យ​សេត​ឃើញ ហើយ​គាត់​ពុំ​បាន​បះបោរ​ឡើយ ប៉ុន្តែ​បាន​﻿ថ្វាយ​ដង្វាយ​ដ៏​សមរម្យ ដូច​អេបិល ជា​បង​ខ្លួន។ ហើយ​គាត់​ក៏​បង្កើត​បាន​កូន​ប្រុស​មួយ​ដែរ ហើយ​គាត់​ឲ្យ​ឈ្មោះ​ថា អេណុស។"
                },
                {
                    "number": 4,
                    "text": "ហើយ​នៅ​ពេល​នោះ ពួក​គេ​ទាំង​ប៉ុន្មាន​នេះ​បាន​ចាប់​ផ្ដើម​﻿អំពាវនាវ​ដល់​ព្រះ​នាម​នៃ​ព្រះ​អម្ចាស់ ហើយ​ព្រះ​អម្ចាស់ ទ្រង់​បាន​ប្រទាន​ពរ​ដល់​ពួក​គេ"
                },
                {
                    "number": 5,
                    "text": "ហើយ​﻿សៀវភៅ​រំឭក​មួយ​ត្រូវ​បាន​កត់​ទុក ដែល​កត់​នៅ​ក្នុង​ភាសា​អ័ដាម ត្បិត​ត្រូវ​បាន​ប្រទាន​ដល់​មនុស្ស​ជា​ច្រើន​ណា​ដែល​អំពាវនាវ​ដល់​ព្រះ ឲ្យ​សរសេរ​ដោយ​វិញ្ញាណ​នៃ​﻿ការ​បំផុស​គំនិត"
                },
                {
                    "number": 6,
                    "text": "ហើយ​ដោយ​សារ​ពួក​គេ ទើប​ពួក​កូន​ចៅ​គេ​ត្រូវ​បាន​បង្រៀន​ឲ្យ​ចេះ​អាន និង​ចេះ​សរសេរ ដោយ​មាន​ភាសា​ដែល​សុទ្ធសាធ និង​មិន​ខូចខាត។"
                },
                {
                    "number": 7,
                    "text": "ឥឡូវ​នេះ រីឯ​﻿បព្វជិតភាព​ដដែល​នេះ ដែល​មាន​តាំង​ពី​ដើមដំបូង​មក នោះ​ក៏​ត្រូវ​មាន​រហូត​ដល់​ចុង​បំផុត​លោកិយ​ដែរ។"
                },
                {
                    "number": 8,
                    "text": "ឥឡូវ​នេះ អ័ដាម​បាន​ពោល​ពាក្យ​ព្យាករណ៍​នេះ ក្នុង​កាល​គាត់​ត្រូវ​បណ្ដាល​﻿ដោយ​ព្រះ​វិញ្ញាណ​បរិសុទ្ធ ហើយ​﻿ពង្សាវតារ​មួយ ត្រូវ​បាន​កត់​ទុក​អំពី​﻿កូន​ចៅ​នៃ​ព្រះ។ ហើយ​នេះ​ហើយ​គឺជា​﻿បញ្ជី​ពង្សាវតារ​នៃ​ពូជ​អ័ដាម​ដោយ​និយាយ​ថា ៖ នៅ​ថ្ងៃ​ដែល​ព្រះ​បាន​បង្កើត​មនុស្ស​មក នោះ​ទ្រង់​បាន​ធ្វើ​ឲ្យ​មាន​ភាព​មើល​ទៅ​ដូច​ជា​អង្គ​ទ្រង់"
                },
                {
                    "number": 9,
                    "text": "តាម​﻿រូប​ដូច​ព្រះ​អង្គ​ផ្ទាល់ នោះ​ទ្រង់​បាន​បង្កើត​﻿គេ​ជា​ប្រុស​ជា​ស្រី ហើយ​បាន​ប្រទាន​ពរ​ដល់​ពួក​គេ ហើយ​បាន​﻿ហៅ​ពួក​គេ​ថា « អ័ដាម » ក្នុង​ថ្ងៃ​ដែល​ពួក​គេ​ត្រូវ​បាន​បង្កើត​មក ហើយ​ដែល​បាន​ក្លាយ​ទៅ​ជា​﻿ព្រលឹង​រស់នៅ​លើ​ដី ដែល​ជា​﻿កំណល់​កល់​ព្រះ​បាទ​នៃ​ព្រះ។"
                },
                {
                    "number": 10,
                    "text": "ហើយ​﻿អ័ដាម​អាយុ​បាន​១៣០​ឆ្នាំ ហើយ​បង្កើត​បាន​កូន​ប្រុស​មួយ​តាម​﻿រូបភាព​គាត់ ហើយ​មើល​ទៅ​ដូច​ជា​គាត់ ហើយ​ក៏​ឲ្យ​ឈ្មោះ​ជា សេត។"
                },
                {
                    "number": 11,
                    "text": "ហើយ​ក្រោយ​ពី​គាត់​បង្កើត​បាន​សេត​មក នោះ​អ័ដាម​រស់នៅ​បាន​៨០០​ឆ្នាំ ហើយ​គាត់​បង្កើត​បាន​កូន​ប្រុស​កូន​ស្រី​ជា​ច្រើន​ទៀត"
                },
                {
                    "number": 12,
                    "text": "ហើយ​អាយុ​អ័ដាម​ទាំង​អស់​បាន​៩៣០​ឆ្នាំ ហើយ​គាត់​ក៏​ស្លាប់​ទៅ។"
                },
                {
                    "number": 13,
                    "text": "សេត​អាយុ​បាន​១០៥​ឆ្នាំ ហើយ​បង្កើត​បាន​អេណុស ហើយ​បាន​ព្យាករ​អស់​មួយ​ជីវិត​គាត់ ហើយ​បាន​បង្រៀន​អេណុស ជា​កូន​ប្រុស តាម​ផ្លូវ​ទាំង​ឡាយ​នៃ​ព្រះ ហេតុ​ដូច្នោះ​ហើយ ទើប​អេណុស​ព្យាករ​ដែរ។"
                },
                {
                    "number": 14,
                    "text": "ហើយ​ក្រោយ​ពី​គាត់​បង្កើត​បាន​អេណុស​មក នោះ​សេត​រស់​នៅ​បាន​៨០៧​ឆ្នាំ ហើយ​បង្កើត​បាន​កូន​ប្រុស​កូន​ស្រី​ជា​ច្រើន​ទៀត។"
                },
                {
                    "number": 15,
                    "text": "ហើយ​មាន​កូន​ចៅ​មនុស្ស​ជា​ច្រើន​ឥត​គណនា​នៅ​លើ​ដែនដី។ នៅ​សម័យ​នោះ អារក្ស​សាតាំង​មាន​﻿អំណាច​ត្រួតត្រា​ដ៏​ធំ​ទៅ​លើ​មនុស្ស ហើយ​បាន​ញាំញី​ក្នុង​ចិត្ត​ពួក​គេ ហើយ​ចាប់​តាំង​ពី​ពេល​នោះ​មក ក៏​មាន​សង្គ្រាម និង​ការ​កំចាយ​ឈាម​ទាំង​ឡាយ ហើយ​មនុស្ស​លើក​ដៃ ទាស់​នឹង​បង​ប្អូន​ខ្លួន​ក្នុង​ការ​ប្រព្រឹត្ត​អំពើ​សម្លាប់ ដោយ​ស្វែងរក​អំណាច ពី​ព្រោះ​មក​ពី​កិច្ចការ​﻿សម្ងាត់​ទាំង​ឡាយ។"
                },
                {
                    "number": 16,
                    "text": "អាយុ​សេត​ទាំង​អស់​បាន​៩១២​ឆ្នាំ ហើយ​គាត់​ក៏​ស្លាប់​ទៅ។"
                },
                {
                    "number": 17,
                    "text": "ហើយ​អេណុស​អាយុ​បាន​៩០​ឆ្នាំ ហើយ​បង្កើត​បាន​﻿កៃណាន។ ហើយ​អេណុស និង​ប្រជារាស្ត្រ​នៃ​ព្រះ​ដែល​នៅ​សល់​ទាំង​ប៉ុន្មាន បាន​ចេញ​មក​ពី​ដែនដី ដែល​ហៅថា ស៊ូឡុន ហើយ​បាន​អាស្រ័យ​នៅ​ក្នុង​ដែនដី​សន្យា ដែល​បាន​ហៅ​តាម​ឈ្មោះ​កូន​ប្រុស​គាត់​ផ្ទាល់ ដែល​គាត់​ឲ្យ​ឈ្មោះ​ជា កៃណាន។"
                },
                {
                    "number": 18,
                    "text": "ហើយ​ក្រោយ​ពី​គាត់​បង្កើត​បាន​កៃណាន​មក នោះ​អេណុស​រស់​នៅ​បាន​៨១៥​ឆ្នាំ ហើយ​បង្កើត​បាន​កូន​ប្រុស​កូន​ស្រី​ជា​ច្រើន​ទៀត។ ហើយ​អាយុ​អេណុស​ទាំង​អស់​បាន​៩០៥​ឆ្នាំ ហើយ​គាត់​ក៏​ស្លាប់​ទៅ។"
                },
                {
                    "number": 19,
                    "text": "ហើយ​កៃណាន​អាយុ​បាន​៧០​ឆ្នាំ ហើយ​បង្កើត​បាន​ម៉ាលេលាល ហើយ​ក្រោយ​ពី​គាត់​បង្កើត​បាន​ម៉ាលេលាល នោះ​កៃណាន​រស់នៅ​បាន​៨៤០​ឆ្នាំ ហើយ​បង្កើត​បាន​កូន​ប្រុស​កូន​ស្រី​ទៀត។ ហើយ​អាយុ​កៃណាន​ទាំង​អស់​បាន​៩១០​ឆ្នាំ ហើយ​គាត់​ក៏​ស្លាប់​ទៅ។"
                },
                {
                    "number": 20,
                    "text": "ហើយ​ម៉ាលេលាល​អាយុ​បាន​៦៥​ឆ្នាំ ហើយ​បង្កើត​បាន​យ៉ារេឌ ហើយ​ក្រោយ​ពី​គាត់​បង្កើត​បាន​យ៉ារេឌ​មក នោះ​ម៉ាលេលាល​រស់ នៅ​បាន​៨៣០​ឆ្នាំ ហើយ​បង្កើត​បាន​កូន​ប្រុស​កូន​ស្រី​ទៀត។ ហើយ​អាយុ​ម៉ាលេលាល​ទាំង​អស់​បាន​៨៩៥​ឆ្នាំ ហើយ​គាត់​ក៏​ស្លាប់​ទៅ។"
                },
                {
                    "number": 21,
                    "text": "ហើយ​យ៉ារេឌ​អាយុ​បាន​១៦២​ឆ្នាំ ហើយ​បង្កើត​បាន​﻿ហេណុក ហើយ​ក្រោយ​ពី​គាត់​បង្កើត​បាន​ហេណុក​មក នោះ​យ៉ារេឌ​រស់នៅ បាន​៨០០​ឆ្នាំ ហើយ​បង្កើត​បាន​កូន​ប្រុស​កូន​ស្រី​ទៀត។ ហើយ​យ៉ារេឌ​បាន​បង្រៀន​ហេណុក​តាម​ផ្លូវ​ទាំង​ឡាយ​នៃ​ព្រះ។"
                },
                {
                    "number": 22,
                    "text": "ហើយ​នេះ​ហើយ​គឺជា​ពង្សាវតារ​នៃ​ពួក​កូន​ប្រុស​របស់​អ័ដាម ដែល​ជា​﻿បុត្រា​នៃ​ព្រះ ដែល​ព្រះ​អង្គ​ទ្រង់​ផ្ទាល់​បាន​មាន​ព្រះ​បន្ទូល​ជាមួយ។"
                },
                {
                    "number": 23,
                    "text": "ហើយ​ពួក​គេ​សុទ្ធ​តែ​ជា​﻿អ្នក​ផ្សាយ​អំពី​សេចក្ដី​សុចរិត ហើយ​បាន​និយាយ ហើយ​﻿ព្យាករ ហើយ​បាន​ហៅ​មនុស្ស​ទាំង​អស់​នៅ​គ្រប់​ទិស​ទី​ឲ្យ​﻿ប្រែ​ចិត្ត ហើយ​﻿សេចក្ដី​ជំនឿ​ក៏​ត្រូវ​បាន​បង្រៀន​ដល់​កូន​ចៅ​មនុស្ស។"
                },
                {
                    "number": 24,
                    "text": "ហើយ​ហេតុការណ៍​បាន​កើត​ឡើង​ថា អាយុ​យ៉ារេឌ​ទាំង​អស់​បាន​៩៦២​ឆ្នាំ ហើយ​គាត់​ក៏​ស្លាប់​ទៅ។"
                },
                {
                    "number": 25,
                    "text": "ហើយ​ហេណុក​អាយុ​បាន​៦៥​ឆ្នាំ ហើយ​បង្កើត​បាន​﻿មធូសាឡា។"
                },
                {
                    "number": 26,
                    "text": "ហើយ​ហេតុការណ៍​បាន​កើត​ឡើង​ថា ហេណុក​បាន​ធ្វើ​ដំណើរ​នៅ​លើ​ដែនដី​ក្នុង​ចំណោម​ប្រជាជន ហើយ​កាល​គាត់​កំពុងតែ​ធ្វើ​ដំណើរ នោះ​ស្រាប់​តែ​ព្រះ​វិញ្ញាណ​នៃ​ព្រះ​បាន​យាង​ចុះ​មក​ពី​ស្ថាន​សួគ៌ ហើយ​មក​សណ្ឋិត​លើ​គាត់។"
                },
                {
                    "number": 27,
                    "text": "ហើយ​គាត់​បាន​ឮ​សំឡេង​ចេញ​ពី​ស្ថាន​សួគ៌​មក​ថា ៖ ហេណុក បុត្រ​យើង​អើយ ចូរ​ទៅ​ព្យាករ​ដល់​ប្រជាជន​នេះ ហើយ​ប្រាប់​ទៅ​ពួក​គេ​ថា — ចូរ​ប្រែ​ចិត្ត​ចុះ ត្បិត​ព្រះ​អម្ចាស់​ទ្រង់​មាន​ព្រះ​បន្ទូល​ដូច្នេះ​ថា ៖ យើង​មាន​﻿សេចក្ដី​ខ្ញាល់​នឹង​ប្រជាជន​នេះ ហើយ​សេចក្ដី​ខ្ញាល់​របស់​យើង បាន​ឆេះ​ឡើង​ទាស់​នឹង​ពួក​គេ ត្បិត​ចិត្ត​របស់​ពួក​គេ​បាន​រឹងរូស ហើយ​﻿ត្រចៀក​របស់​ពួក​គេ​បាន​ស្ពឹក​លែង​ឮ ហើយ​ភ្នែក​របស់​ពួក​គេ​﻿ពុំ​អាច​មើល​ឃើញ​ឆ្ងាយ​ឡើយ"
                },
                {
                    "number": 28,
                    "text": "ហើយ​ត្បិត​ចាប់​តាំង​ពី​ថ្ងៃ​ដែល​យើង​បាន​បង្កើត​ពួក​គេ​មក នោះ​តំណ​ទាំង​ប៉ុន្មាន​នេះ គេ​បាន​﻿បែរ​ចេញ ហើយ​បាន​បដិសេធ​យើង ហើយ​បាន​ស្វែងរក​ការ​ទូន្មាន​របស់​ខ្លួន​ក្នុង​សេចក្ដី​ងងឹត ហើយ​ដោយ​អំពើ​គួរ​ខ្ពើម​ឆ្អើម​ទាំង​ឡាយ​របស់​ខ្លួន នោះ​គេ​បាន​គិត​បង្កើត​នូវ​អំពើ​ឃាតកម្ម ហើយ​ពុំ​បាន​កាន់​តាម​ព្រះ​បញ្ញត្តិ​ទាំង​ឡាយ ដែល​យើង​បាន​ប្រទាន​ដល់​អ័ដាម ជា​ឪពុក​ពួក​គេ​នោះ​ឡើយ។"
                },
                {
                    "number": 29,
                    "text": "ហេតុ​ដូច្នោះ​ហើយ បាន​ជា​ពួក​គេ​ស្បថ​កុហក​ដោយ​ខ្លួន ហើយ​ដោយ​សារ​﻿សំបថ​ទាំង​ឡាយ​របស់​ពួក​គេ នោះ​ពួក​គេ​បាន​នាំ​សេចក្ដី​ស្លាប់​មក​លើ​ខ្លួន ហើយ​មាន​﻿ស្ថាន​នរក​មួយ ដែល​យើង​បាន​រៀបចំ​សម្រាប់​ពួក​គេ បើ​សិន​ជា​ពួក​គេ​មិន​ព្រម​ប្រែ​ចិត្ត​សោះ"
                },
                {
                    "number": 30,
                    "text": "ហើយ​នេះ​ហើយ​គឺជា​បញ្ញត្តិ​មួយ​ដែល​យើង​បាន​ចាត់​ទៅ នៅ​ដើមកំណើត​លោកិយ គឺ​ចេញ​ពី​ព្រះ​ឱស្ឋ​យើង​ទៅ ចាប់​តាំង​ពី​កំណើត​លោកិយ​មក និង​ដោយ​មាត់​នៃ​ពួក​អ្នក​បម្រើ​របស់​យើង ជា​ពួក​អយ្យកោ​របស់​អ្នក នោះ​យើង​បាន​ចេញ​បញ្ញត្តិ​ហើយ គឺ​ដូច​ជា​បញ្ញត្តិ​នោះ​នឹង​បាន​ចេញ​ទៅ​ក្នុង​លោកិយ រហូត​ដល់​ចុង​ផែនដី​ផង។"
                },
                {
                    "number": 31,
                    "text": "ហើយ​កាល​ហេណុក​បាន​ឮ​ព្រះ​បន្ទូល​ទាំង​នេះ នោះ​គាត់​ក៏​ក្រាប​ខ្លួន​ទៅ​ដល់​ដី​នៅ​ចំពោះ​ព្រះ​អម្ចាស់ ហើយ​ទូល​ចំពោះ​ព្រះ​អម្ចាស់​ថា ៖ ហេតុ​អ្វី​បាន​ជា​ទូលបង្គំ​ទទួល​ការ​ប្រណី​ចំពោះ​ព្រះ​នេត្រ​របស់​ព្រះ​អង្គ ហើយ​ទូលបង្គំ​គ្រាន់តែ​ជា​ក្មេង​តូច​មួយ ហើយ​ប្រជាជន​ទាំង​អស់​គ្នា​ស្អប់​ទូលបង្គំ ត្បិត​ទូលបង្គំ​មាន​﻿មាត់រឹង ម្ដេច​ឡើយ​ក៏​ទូលបង្គំ​ជា​អ្នក​បម្រើ​ទ្រង់?"
                },
                {
                    "number": 32,
                    "text": "ហើយ​ព្រះ​អម្ចាស់​មាន​ព្រះ​បន្ទូល​ទៅ​ហេណុក​ថា ៖ ចូរ​ទៅ ហើយ​ធ្វើ​ដូចដែល​យើង​បាន​បញ្ជា​ដល់​អ្នក​ចុះ ហើយ​គ្មាន​នរណា​នឹង​ចាក់​ទំ​លុះ​អ្នក​ឡើយ។ ចូរ​បើក​មាត់​អ្នក ហើយ​﻿មាត់​នោះ​នឹង​បាន​ពោរ​ពេញ ហើយ​យើង​នឹង​ប្រទាន​សំដី​ដល់​អ្នក ត្បិត​គ្រប់​សាច់​ទាំង​អស់​នៅ​ក្នុង​កណ្ដាប់​ដៃ​របស់​យើង​ហើយ ហើយ​យើង​នឹង​ប្រព្រឹត្ត​នូវ​អ្វី​ដែល​ឃើញ​ថា​ល្អ​ដល់​យើង។"
                },
                {
                    "number": 33,
                    "text": "ចូរ​ប្រាប់​ទៅ​ប្រជាជន​នេះ​ថា ៖ ចូរ​អ្នក​រាល់​គ្នា​﻿រើស​នៅ​ថ្ងៃ​នេះ​ចុះ ថា​នឹង​បម្រើ​ព្រះ​អម្ចាស់​ដ៏​ជា​ព្រះ​ដែល​បាន​បង្កើត​អ្នក​មក។"
                },
                {
                    "number": 34,
                    "text": "មើល​ចុះ ព្រះ​វិញ្ញាណ​របស់​យើង​កំពុងតែ​ស្ថិត​នៅ​លើ​អ្នក ហេតុ​ដូច្នោះ​ហើយ គ្រប់​អស់​ទាំង​ពាក្យ​សំដី​របស់​អ្នក យើង​នឹង​រាប់​ជា​សុចរិត ហើយ​﻿ភ្នំ​ទាំង​ឡាយ​នឹង​គេច​ចេញ​ពីមុខ​អ្នក ហើយ​﻿ទន្លេ​ទាំង​ឡាយ​នឹង​បែរ​ចេញ​ពី​ដំណើរ​វា ហើយ​អ្នក​នឹង​នៅ​ក្នុង​យើង ហើយ​យើង​ក្នុង​អ្នក ហេតុ​ដូច្នេះ​ហើយ ចូរ​﻿ដើរ​ជាមួយ​នឹង​យើង​ចុះ។"
                },
                {
                    "number": 35,
                    "text": "ហើយ​ព្រះ​អម្ចាស់​ទ្រង់​មាន​បន្ទូល​ទៅ​ហេណុក ហើយ​ប្រាប់​គាត់​ថា ៖ ចូរ​លាប​ភ្នែក​អ្នក​នឹង​ដី​ឥដ្ឋ ហើយ​លាង​ចេញ ហើយ​អ្នក​នឹង​បាន​ឃើញ។ ហើយ​គាត់​ក៏​ធ្វើ​ដូច្នោះ។"
                },
                {
                    "number": 36,
                    "text": "ហើយ​គាត់​បាន​ឃើញ​﻿វិញ្ញាណ​ទាំង​ប៉ុន្មាន​ដែល​ព្រះ​ទ្រង់​បាន​បង្កើត​មក ហើយ​គាត់​ក៏​ឃើញ​គ្រប់​អ្វី​ទាំង​អស់​ដែល​ពុំ​អាច​មើល​ឃើញ ដោយ​ភ្នែក​﻿ធម្មតា ហើយ​ចាប់​តាំង​ពី​ពេល​នោះ​មក មាន​ឮ​គេ​និយាយ​ទូ​ទៅ​ទាំង​ដែនដី​ថា ៖ មាន​﻿អ្នក​មើល​ឆុត​ម្នាក់ ដែល​ព្រះ​អម្ចាស់​ទ្រង់​បាន​បង្កើត​ឡើង​ដល់​រាស្ត្រ​ទ្រង់។"
                },
                {
                    "number": 37,
                    "text": "ហើយ​ហេតុការណ៍​បាន​កើត​ឡើង​ថា ហេណុក​បាន​ចេញ​ទៅ​លើ​ដែនដី​ក្នុង​ចំណោម​ប្រជាជន ដោយ​ឈរ​លើ​ភ្នំ និង​ទី​ខ្ពស់​ទាំង​ឡាយ ហើយ​ស្រែក​ដោយ​សំឡេង​ខ្លាំង ដោយ​ធ្វើ​ទី​បន្ទាល់​ទាស់​នឹង​កិច្ចការ​ទាំង​ឡាយ​របស់​ពួក​គេ ហើយ​គ្រប់​មនុស្ស​ទាំង​អស់​ក៏​﻿អាក់​អន់​ចិត្ត ដោយ​ព្រោះ​តែ​គាត់។"
                },
                {
                    "number": 38,
                    "text": "ហើយ​ពួក​គេ​ដែល​បាន​ចេញ​មក​ស្ដាប់​គាត់​នៅ​លើ​ទី​ខ្ពស់​ទាំង​ឡាយ ក៏​និយាយ​ទៅ​អ្នក​ថែរក្សា​ត្រសាល​ថា ៖ ចូរ​អ្នក​រាល់​គ្នា​នៅ​ទី​នេះ​សិន​ចុះ ហើយ​ថែរក្សា​ត្រសាល​ទាំង​ឡាយ​ផង កាល​យើង​ទៅ​ឯនាយ ដើម្បី​ទៅ​មើល​អ្នក​មើល​ឆុត​ម្នាក់ ត្បិត​គាត់​ព្យាករ ហើយ​មាន​ការណ៍​ចម្លែក​មួយ​នៅ​លើ​ដែនដី មាន​មនុស្ស​ព្រៃ​ផ្សៃ​ម្នាក់​បាន​មក​ក្នុង​ចំណោម​យើង​រាល់​គ្នា។"
                },
                {
                    "number": 39,
                    "text": "ហើយ​ហេតុការណ៍​បាន​កើត​ឡើង​ថា កាល​ពួក​គេ​បាន​ឃើញ​គាត់ នោះ​គ្មាន​នរណា​មួយ​ហាន​លើក​ដៃ​ទាស់​នឹង​គាត់​ឡើយ ត្បិត​អស់​អ្នក​ណា​ដែល​បាន​ឮ​គាត់ ក៏​កើត​មាន​ការ​ភ័យខ្លាច​ឡើង ព្រោះ​គាត់​បាន​ដើរ​ជាមួយ​នឹង​ព្រះ។"
                },
                {
                    "number": 40,
                    "text": "ហើយ​មាន​មនុស្ស​ម្នាក់​បាន​មក​ឯ​គាត់ ដែល​មាន​ឈ្មោះ​ថា ម៉ាហ៊ីយ៉ា ហើយ​បាន​និយាយ​ទៅ​គាត់​ថា ៖ សូម​ប្រាប់​យើង​ខ្ញុំ​ដោយ​ច្បាស់ ថា​អ្នក​ជា​អ្នក​ណា ហើយ​មក​ពីណា​ដែរ?"
                },
                {
                    "number": 41,
                    "text": "ហើយ​គាត់​បាន​ប្រាប់​ពួក​គេ​ថា ៖ ខ្ញុំ​បាន​មក​ពី​ដែនដី​កៃណាន ជា​ដែនដី​នៃ​ពួក​អយ្យកោ​ខ្ញុំ ជា​ដែនដី​នៃ​សេចក្ដី​សុចរិត​រហូត​ដល់​សព្វ​ថ្ងៃ​នេះ។ ហើយ​ឪពុក​ខ្ញុំ​បាន​បង្រៀន​ខ្ញុំ​នូវ​គ្រប់​ការណ៍​ទាំង​អស់ តាម​ផ្លូវ​ទាំង​ឡាយ​នៃ​ព្រះ។"
                },
                {
                    "number": 42,
                    "text": "ហើយ​ហេតុការណ៍​បាន​កើត​ឡើង​ថា ក្នុង​កាល​ខ្ញុំ​កំពុងតែ​ធ្វើ​ដំណើរ​ពី​ដែនដី​កៃណាន តាម​ឆ្នេរសមុទ្រ​ខាង​កើត នោះ​ខ្ញុំ​បាន​ឃើញ​ការ​និមិត្ត​មួយ ហើយ​មើល​ន៏ ខ្ញុំ​បាន​ឃើញ​ស្ថាន​សួគ៌ ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ ហើយ​ប្រទាន​ព្រះ​បញ្ញត្តិ​ដល់​ខ្ញុំ​ដូច្នោះ ដោយ​សារ​ហេតុ​នេះ​ហើយ បាន​ជា​ខ្ញុំ​ប្រាប់​ពាក្យ​ទាំង​នេះ ដើម្បី​កាន់​តាម​ព្រះ​បញ្ញត្តិ​នោះ។"
                },
                {
                    "number": 43,
                    "text": "ហើយ​ហេណុក​បាន​មាន​ប្រសាសន៍​ត​ទៅ​ទៀត​ថា ៖ ព្រះ​អម្ចាស់​ដែល​មាន​ព្រះ​បន្ទូល​មក​ខ្ញុំ គឺ​ទ្រង់​ជា​ព្រះ​នៃ​ស្ថាន​សួគ៌ ហើយ​ទ្រង់​ជា​ព្រះ​របស់​ខ្ញុំ ហើយ​ជា​ព្រះ​របស់​អ្នក ហើយ​អ្នក​រាល់​គ្នា​ជា​បង​ប្អូន​របស់​ខ្ញុំ ហើយ​ម្ដេច​ក៏​អ្នក​រាល់​គ្នា​មាន​﻿សេចក្ដី​ទូន្មាន​ក្នុង​ខ្លួន​ដូច្នេះ ហើយ​បដិសេធ​ព្រះ​នៃ​ស្ថាន​សួគ៌​ទៅ​វិញ?"
                },
                {
                    "number": 44,
                    "text": "ទ្រង់​បាន​ធ្វើ​ផ្ទៃ​មេឃ ហើយ​﻿ផែនដី​ជា​﻿កំណល់​កល់​ព្រះ​បាទ​ទ្រង់ ហើយ​ឫស​ផែនដី​គឺជា​របស់​ផង​ទ្រង់។ មើល​ចុះ ទ្រង់​បាន​ដាក់​ឫស​ផែនដី ព្រម​ទាំង​ពួក​ពល​បរិវារ​មនុស្ស​ផង ក៏​ទ្រង់​បាន​ធ្វើ​ឲ្យ​មាន​មក​លើ​ផ្ទៃ​ផែនដី​ដែរ។"
                },
                {
                    "number": 45,
                    "text": "ហើយ​សេចក្ដី​ស្លាប់​ក៏​មាន​មក​លើ​ពួក​អយ្យកោ​របស់​យើង ទោះ​ជា​យ៉ាង​ណា​ក៏​ដោយ គង់តែ​យើង​ស្គាល់​ពួក​គេ​ដែរ ហើយ​មិន​អាច​បដិសេធ​បាន​ឡើយ ហើយ​សូម្បីតែ​មនុស្ស​ទី​មួយ​បំផុត គឺ​អ័ដាម ក៏​យើង​ស្គាល់​ដែរ។"
                },
                {
                    "number": 46,
                    "text": "ត្បិត​មាន​សៀវភៅ​﻿រំឭក​មួយ​ដែល​បាន​កត់​ទុក ក្នុង​ចំណោម​ពួក​យើង​រាល់​គ្នា ស្រប​តាម​គំរូ​ដែល​បាន​ប្រទាន​ដោយ​ព្រះ​អង្គុលី​នៃ​ព្រះ ហើយ​គឺ​ត្រូវ​បាន​ប្រទាន​ឲ្យ​មក​ក្នុង​ភាសា​របស់​យើង​ផ្ទាល់។"
                },
                {
                    "number": 47,
                    "text": "ហើយ​ពេល​ហេណុក​កំពុងតែ​ប្រាប់​ពី​ព្រះ​បន្ទូល​នៃ​ព្រះ នោះ​ប្រជាជន​ញ័រ​រន្ធត់ ហើយ​ពុំ​អាច​ឈរ​នៅ​ក្នុង​វត្ត​មាន​របស់​គាត់​បាន​ឡើយ។"
                },
                {
                    "number": 48,
                    "text": "ហើយ​គាត់​មាន​ប្រសាសន៍​ទៅ​ពួក​គេ​ថា ៖ ពី​ព្រោះ​តែ​អ័ដាម​﻿ធ្លាក់ ទើប​មាន​ពួក​យើង​មក ហើយ​ដោយ​សារ​ការ​ធ្លាក់​របស់​គាត់ ទើប​មាន​﻿សេចក្ដី​ស្លាប់ ហើយ​យើង​រាល់​គ្នា​ត្រូវ​បាន​ធ្វើ​ឲ្យ​ទៅ​ជា​អ្នក​ទទួល​នូវ​សេចក្ដី​ទុក្ខ​លំបាក និង​ទុក្ខ​វេទនា។"
                },
                {
                    "number": 49,
                    "text": "មើល​ចុះ អារក្ស​សាតាំង​បាន​មក​ក្នុង​ចំណោម​កូន​ចៅ​មនុស្ស ហើយ​﻿បាន​ល្បួង​ពួក​គេ​ឲ្យ​ថ្វាយ​បង្គំ​វា ហើយ​មនុស្ស​លោក​បាន​ក្លាយ​ទៅ​﻿ខាង​លោកិយ ﻿កាមរាគ និង​អាក្រក់ ហើយ​ត្រូវ​﻿បាន​បិទបាំង​ចេញ​ពី​វត្ត​មាន​នៃ​ព្រះ។"
                },
                {
                    "number": 50,
                    "text": "ប៉ុន្តែ​ព្រះ​ទ្រង់​បាន​ធ្វើ​ឲ្យ​ដឹង​ដល់​ពួក​អយ្យកោ​របស់​យើង​ថា គ្រប់​មនុស្ស​ទាំង​អស់​ត្រូវ​តែ​ប្រែ​ចិត្ត។"
                },
                {
                    "number": 51,
                    "text": "ហើយ​ទ្រង់​បាន​ហៅ​អ័ដាម ជា​ឪពុក​យើង ដោយ​សំឡេង​ទ្រង់​ផ្ទាល់​ថា ៖ យើង​ជា​ព្រះ យើង​បាន​បង្កើត​លោកិយ និង​﻿មនុស្ស​លោក មក​﻿មុន​មាន​ពួក​គេ​នៅ​ក្នុង​សាច់​ឈាម​ម្ល៉េះ។"
                },
                {
                    "number": 52,
                    "text": "ហើយ​ទ្រង់​ក៏​មាន​ព្រះ​បន្ទូល​ទៅ​គាត់​ថា ៖ បើ​សិន​ជា​អ្នក​បែរ​មក​រក​យើង ហើយ​ប្រុង​ស្ដាប់​តាម​សំឡេង​យើង ហើយ​ជឿ ហើយ​ប្រែ​ចិត្ត​ពី​អស់​ទាំង​អំពើ​រំលង​របស់​អ្នក ហើយ​﻿ទទួល​បុណ្យ​ជ្រមុជ គឺ​ដោយ​ទឹក ដោយ​នូវ​ព្រះ​នាម​នៃ​ព្រះ​រាជ​បុត្រា​បង្កើត​តែ​មួយ​របស់​យើង ដែល ពោរ​ពេញ​ទៅ​ដោយ​﻿ព្រះ​គុណ និង​សេចក្ដី​ពិត ដែល​ជា​﻿ព្រះ​យេស៊ូវ​គ្រីស្ទ ជា​﻿ព្រះ​នាម​តែ​មួយ​គត់​ដែល​នឹង​បាន​ប្រទាន​មក​ក្រោម​មេឃ ដែល​នឹង​មាន​﻿សេចក្ដី​សង្គ្រោះ​មក​ដល់​កូន​ចៅ​មនុស្ស នោះ​អ្នក​នឹង​បាន​ទទួល​អំណោយទាន​ជា​ព្រះ​វិញ្ញាណ​បរិសុទ្ធ ដោយ​សូម​អ្វីៗ​ទាំង​ដោយ​នូវ​ព្រះ​នាម​ទ្រង់ ហើយ​អ្វីៗ​ក៏​ដោយ​ដែល​អ្នក​រាល់​គ្នា​សូម នោះ​នឹង​បាន​ប្រទាន​ដល់​អ្នក។"
                },
                {
                    "number": 53,
                    "text": "ហើយ​អ័ដាម ជា​ឪពុក​របស់​យើង បាន​ទូល​ទៅ​ព្រះ​អម្ចាស់ ហើយ​ទូល​ថា ៖ ហេតុ​អ្វី​បាន​ជា​មនុស្ស​ត្រូវ​ប្រែ​ចិត្ត ហើយ​ទទួល​បុណ្យ​ជ្រមុជ​ដោយ​ទឹក? ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​អ័ដាម​ថា ៖ មើល​ចុះ យើង​បាន​﻿អភ័យទោស​ដល់​អ្នក ចំពោះ​អំពើ​រំលង​របស់​អ្នក​នៅ​ក្នុង​សួនច្បារ​អេដែន​ហើយ។"
                },
                {
                    "number": 54,
                    "text": "មក​ពី​ការណ៍​នេះ​ហើយ ទើប​មាន​គេ​និយាយ​ទូ​ទៅ​ក្នុង​ចំណោម​ប្រជាជន​ថា ﻿ព្រះ​រាជ​បុត្រា​នៃ​ព្រះ បាន​ធ្វើ​ឲ្យ​﻿ធួន​នឹង​ទោស​ដើម ម្ល៉ោះ​ហើយ​បាន​ជា​អំពើ​បាប​ទាំង​ឡាយ​នៃ​ឪពុក​ម្ដាយ ពុំ​អាច​ធ្លាក់​ទៅ​លើ​ក្បាល​នៃ​﻿កូន​ចៅ​បាន​ឡើយ ត្បិត​ពួក​គេ​នៅ​សុទ្ធសាធ ចាប់​តាំង​ពី​កំណើត​លោកិយ​មក​ម្ល៉េះ។"
                },
                {
                    "number": 55,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​អ័ដាម​ថា ៖ ដរាបណា​កូន​ចៅ​អ្នក​ត្រូវ​បាន​ចាប់​កំណើត​មក​ក្នុង​អំពើ​បាប ម្ល៉ោះ​ហើយ កាលណា​គេ​ចាប់​ផ្ដើម​ធំ​ឡើង នោះ​﻿អំពើ​បាប​ក៏​កើត​មាន​ក្នុង​ចិត្ត​គេ​ដែរ ហើយ​ពួក​គេ​ភ្លក់​នូវ​﻿សេចក្ដី​ល្វីង​ជូរចត់ ប្រយោជន៍​ឲ្យ​ពួក​គេ​អាច​ចេះ​ឲ្យ​តម្លៃ​ដល់​របស់​ល្អ។"
                },
                {
                    "number": 56,
                    "text": "ហើយ​គឺ​ត្រូវ​បាន​ប្រទាន​ដល់​ពួក​គេ ឲ្យ​ចេះ​ដឹង​ខុសត្រូវ ហេតុ​ដូច្នោះ​ហើយ ទើប​ពួក​គេ​ជា​﻿ភ្នាក់​ងារ​ចំពោះ​ខ្លួន​ផ្ទាល់ ហើយ​យើង​បាន​ប្រទាន​ដល់​អ្នក​នូវ​ក្រឹត្យ​វិន័យ និង​បញ្ញត្តិ​មួយ​ទៀត។"
                },
                {
                    "number": 57,
                    "text": "ហេតុ​ដូច្នោះ​ហើយ ចូរ​បង្រៀន​កូន​ចៅ​អ្នក ថា​មនុស្ស​ទាំង​អស់​នៅ​គ្រប់​ទិសទី​ត្រូវ​តែ​﻿ប្រែ​ចិត្ត បើ​ពុំ​នោះ​សោត​ទេ ពួក​គេ​ពុំ​អាច​គ្រង​នគរ​ព្រះ​ទុកជា​មរតក​បាន​ឡើយ ត្បិត​គ្មាន​អ្វី​ដែល​﻿មិន​ស្អាត​អាច​﻿អាស្រ័យ​នៅ​ទី​នោះ ឬ​នៅ​ក្នុង​វត្ត​មាន​របស់​ទ្រង់​បាន​ឡើយ ត្បិត​នៅ​ក្នុង​ភាសា​អ័ដាម ﻿មនុស្ស​នៃ​បរិសុទ្ធ​ភាព គឺជា​ព្រះ​នាម​របស់​ទ្រង់ ហើយ​ព្រះ​នាម​នៃ​ព្រះ​រាជ​បុត្រា​បង្កើត​តែ​មួយ​របស់​ទ្រង់ គឺ​﻿កូន​មនុស្ស គឺ​ព្រះ​យេស៊ូវ​គ្រីស្ទ ជា​﻿ចៅក្រម​សុចរិត ដែល​នឹង​យាង​មក​ក្នុង​ពេល​ដ៏​ខ្ពង់​ខ្ពស់​បំផុត។"
                },
                {
                    "number": 58,
                    "text": "ហេតុ​ដូច្នេះ​ហើយ យើង​ប្រទាន​ដល់​អ្នក​នូវ​បញ្ញត្តិ​មួយ ឲ្យ​បង្រៀន​ការណ៍​ទាំង​នេះ​ដោយ​សេរី​ដល់​﻿កូន​ចៅ​អ្នក​ថា ៖"
                },
                {
                    "number": 59,
                    "text": "គឺ​ដោយ​សារ​ការ​រំលង នោះ​ទើប​មាន​ការ​ធ្លាក់ ឯ​ការ​ធ្លាក់​នោះ​នាំ​ឲ្យ​មាន​ការ​ស្លាប់ ហើយ​ដរាបណា​អ្នក​រាល់​គ្នា​បាន​កើត​មក​ក្នុង​លោកិយ​ដោយ​សារ​ទឹក និង​ឈាម និង​﻿វិញ្ញាណ ដែល​យើង​បាន​ធ្វើ ហើយ​ទើប​បាន​ក្លាយ​ជា​﻿ធូលី​ដី​មាន​ព្រលឹង​រស់​ឡើង​ជា​យ៉ាង​ណា នោះ​អ្នក​រាល់​គ្នា​ក៏​ត្រូវ​តែ​បាន​﻿កើត​ម្ដង​ទៀត​ទៅ​ក្នុង​នគរ​ស្ថាន​សួគ៌ ដោយ​សារ​﻿ទឹក និង​ដោយ​សារ​ព្រះ​វិញ្ញាណ ហើយ​ត្រូវ​បាន​សំអាត ដោយ​សារ​ឈាម គឺជា​ព្រះ​លោហិត​នៃ​ព្រះ​រាជ​បុត្រា​បង្កើត​តែ​មួយ​របស់​យើង​យ៉ាង​នោះ​ដែរ ប្រយោជន៍​ឲ្យ​អ្នក​អាច​បាន​ញែក​ជា​បរិសុទ្ធ​ចេញ​ពី​អស់​ទាំង​អំពើ​បាប ហើយ​មាន​﻿សេចក្ដី​អំណរ​ចំពោះ​﻿ព្រះ​បន្ទូល អំពី​ជីវិត​ដ៏​នៅ​អស់​កល្ប​ជានិច្ច​នៅ​នា​លោកិយ​នេះ និង​ជីវិត​ដ៏​នៅ​អស់​កល្ប​ជានិច្ច នៅ​ឯ​នា​បរលោក គឺជា​﻿សិរី​ល្អ​ដ៏​នៅ​អមត"
                },
                {
                    "number": 60,
                    "text": "ត្បិត​ដោយ​សារ​﻿ទឹក នោះ​អ្នក​រាល់​គ្នា​កាន់​តាម​ព្រះ​បញ្ញត្តិ​ទាំង​ឡាយ ដោយ​សារ​ព្រះ​វិញ្ញាណ នោះ​អ្នក​រាល់​គ្នា​ត្រូវ​បាន​រាប់​ថា ﻿សុចរិត ហើយ​ដោយ​សារ​﻿ព្រះ​លោហិត នោះ​អ្នក​រាល់​គ្នា​ត្រូវ​បាន​﻿ញែក​ចេញ​ជា​បរិសុទ្ធ"
                },
                {
                    "number": 61,
                    "text": "ហេតុ​ដូច្នេះ​ហើយ ទើប​បាន​ប្រទាន​ឲ្យ​នៅ​ជាប់​នឹង​អ្នក ជាទី​បន្ទាល់​ពី​ស្ថាន​សួគ៌ ជា​﻿ព្រះ​ដ៏​ជា​ជំនួយ ជា​ការណ៍​ទាំង​ឡាយ​ដ៏​ប្រកប​ដោយ​សេចក្ដី​សុខសាន្ត អំពី​សិរី​ល្អ​ដ៏​នៅ​អមត ជា​សេចក្ដី​ពិត​អំពី​គ្រប់​ការណ៍​ទាំង​អស់ ដែល​ប្រោស​គ្រប់​អ្វី​ទាំង​អស់ ដែល​ធ្វើ​ឲ្យ​គ្រប់ អ្វី​ទាំង​អស់​មាន​ជីវិត ដែល​ជ្រាប​គ្រប់​ការណ៍​ទាំង​អស់ ហើយ​មាន​ព្រះ​ចេស្ដា​គ្រប់​យ៉ាង ស្រប​តាម​ប្រាជ្ញា សេចក្ដី​មេត្តាករុណា សេចក្ដី​ពិត សេចក្ដី​យុត្តិធម៌ និង​សេចក្ដី​ជំនុំ​ជំរះ។"
                },
                {
                    "number": 62,
                    "text": "ហើយ​ឥឡូវ​នេះ មើល​ចុះ យើង​ប្រាប់​អ្នក​ថា ៖ នេះ​ហើយ​ជា​﻿ផែនការ​នៃ​សេចក្ដី​សង្គ្រោះ​ដល់​មនុស្ស​ទាំង​អស់ គឺ​តាម​រយៈ​ព្រះ​លោ​ហិត​នៃ​ព្រះ​រាជ​បុត្រា​﻿បង្កើត​តែ​មួយ​របស់​យើង ដែល​នឹង​យាង​មក​ក្នុង​ពេល​ដ៏​ខ្ពង់​ខ្ពស់​បំផុត។"
                },
                {
                    "number": 63,
                    "text": "ហើយ​មើល​ចុះ គ្រប់​អ្វី​ទាំង​អស់​មាន​រូបភាព​ដូច​គ្នា ហើយ​គ្រប់​អ្វី​ទាំង​អស់​ត្រូវ​បាន​បង្កើត ហើយ​ធ្វើ​ឡើង​មក ដើម្បី​﻿ធ្វើ​ទី​បន្ទាល់​អំពី​យើង ទាំង​របស់​ខាង​សាច់​ឈាម និង​ទាំង​របស់​ខាង​វិញ្ញាណ​ផង របស់​ទាំង​ឡាយ​ដែល​នៅ​ស្ថាន​សួគ៌​ពីលើ និង​របស់​ទាំង​ឡាយ ដែល​នៅ​លើ​ផែនដី និង​របស់​ទាំង​ឡាយ​ដែល​នៅ​ក្នុង​ផែនដី និង​របស់​ទាំង​ឡាយ​ដែល​នៅ​ខាង​ក្រោម​ផែនដី ទាំង​ខាង​លើ និង​ទាំង​ខាង​ក្រោម​ផង ៖ គឺ​គ្រប់​ការណ៍​ទាំង​អស់​ធ្វើ​ទី​បន្ទាល់​អំពី​យើង។"
                },
                {
                    "number": 64,
                    "text": "ហើយ​ហេតុការណ៍​បាន​កើត​ឡើង​ថា កាល​ព្រះ​អម្ចាស់​ទ្រង់​មាន​ព្រះ​បន្ទូល​ជាមួយ​នឹង​អ័ដាម ជា​ឪពុក​របស់​យើង​រួច​ហើយ នោះ​ស្រាប់​តែ​អ័ដាម​បាន​អំពាវនាវ​ទៅ​ព្រះ​អម្ចាស់ ហើយ​គាត់​ត្រូវ​បាន​នាំ​ទៅ​ដោយ​﻿ព្រះ​វិញ្ញាណ​នៃ​ព្រះ​អម្ចាស់ ហើយ​បាន​នាំ​ចុះ​ទៅ​ក្នុង​﻿ទឹក ហើយ​បាន​កប់​នៅ​ក្នុង​ទឹក ហើយ​បាន​នាំ​ចេញ​មក​ពី​ទឹក​វិញ។"
                },
                {
                    "number": 65,
                    "text": "ហើយ​គាត់​បាន​ទទួល​បុណ្យ​ជ្រមុជ​ទឹក​យ៉ាង​ដូច្នោះ​ហើយ ហើយ​ព្រះ​វិញ្ញាណ​នៃ​ព្រះ​បាន​យាង​ចុះ​មក​សណ្ឋិត​លើ​គាត់ ហើយ​គាត់​បាន​﻿កើត​ពី​ព្រះ​វិញ្ញាណ​យ៉ាង​ដូច្នោះ​ហើយ ហើយ​បាន​ក្លាយ​ទៅ​ជា​មនុស្ស​ដែល​បាន​ប្រោស​﻿ខាង​ក្នុង។"
                },
                {
                    "number": 66,
                    "text": "ហើយ​គាត់​បាន​ឮ​ចេញ​ពី​ស្ថាន​សួគ៌​ថា ៖ អ្នក​បាន​﻿ទទួល​បុណ្យ​ជ្រមុជ​ដោយ​ភ្លើង និង​ដោយ​ព្រះ​វិញ្ញាណ​បរិសុទ្ធ​ហើយ។ នេះ​ហើយ​ជា​﻿ទី​បន្ទាល់​អំពី​ព្រះ​វរបិតា និង​ព្រះ​រាជ​បុត្រា ចាប់​ពី​អំណឹះ និង​រៀង​ដរាប​ត​ទៅ"
                },
                {
                    "number": 67,
                    "text": "ហើយ​អ្នក​នៅ​តាម​﻿របៀប​នៃ​ទ្រង់​ដែល​គ្មាន​ថ្ងៃ​ចាប់​ផ្ដើម ឬ​ឆ្នាំ​បញ្ចប់​ឡើយ គឺ​ពី​អស់​ទាំង​ភាព​អស់​កល្ប​ទៅ​អស់​ទាំង​ភាព​អស់​កល្ប​ជានិច្ច។"
                },
                {
                    "number": 68,
                    "text": "មើល​ចុះ អ្នក​ក្លាយ​ទៅ​﻿តែ​មួយ​ក្នុង​យើង​គឺជា​កូន​នៃ​ព្រះ ហើយ​ដូច្នេះ ទើប​មនុស្ស​ទាំង​អស់​អា​ច​ក្លាយ​ទៅ​ជា​﻿កូន​របស់​យើង​បាន។ អាម៉ែន ៕"
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "ម៉ូសេ 7",
            "data_type": "chapter",
            "chapter_name": "ជំពូក​ទី ៧",
            "chapter_summary": [
                "ហេណុក​បង្រៀន ដឹកនាំ​ប្រជាជន ហើយ​រើ​ភ្នំ​ទាំង​ឡាយ — ទី​ក្រុង​ស៊ីយ៉ូន​ត្រូវ​បាន​តាំង​ឡើង — ហេណុក​មើល​ឃើញ​ជាមុន​អំពី​ការ​យាង​មក​នៃ​កូន​មនុស្ស ការ​បូជា​ដ៏​ធួន​របស់​ទ្រង់ និង​ដំណើរ​រស់​ឡើង​វិញ​នៃ​ពួក​បរិសុទ្ធ — គាត់​មើល​ឃើញ​ជាមុន​អំពី​ការ​សាង​ឡើង​វិញ ការ​ប្រមូល ការ​យាង​មក​ជា​លើក​ទី​ពីរ និង​ការ​វិល​មក​វិញ​នៃ​ក្រុង​ស៊ីយ៉ូន។"
            ],
            "subtitle": [
                "(ធ្នូ ១៨៣០)"
            ],
            "verses": [
                {
                    "number": 1,
                    "text": "ហើយ​ហេតុការណ៍​បាន​កើត​ឡើង​ថា ហេណុក​បាន​វាចា​ត​ទៅ​ទៀត​ថា ៖ មើល​ចុះ អ័ដាម ជា​ឪពុក​របស់​យើង គាត់​បាន​បង្រៀន​ពី​ការណ៍​ទាំង​នេះ ហើយ​មនុស្ស​ជា​ច្រើន​បាន​ជឿ ហើយ​បាន​ក្លាយ​ជា​﻿កូន​នៃ​ព្រះ ហើយ​មនុស្ស​ជា​ច្រើន​ពុំ​បាន​ជឿ​ទេ ហើយ​បាន​វិនាស​ទៅ​ក្នុង​អំពើ​បាប​ទាំង​ឡាយ​របស់​ខ្លួន ហើយ​កំពុងតែ​រង់ចាំ​ដោយ​﻿ភ័យខ្លាច​ក្នុង​ការ​វេទនា ចំពោះ​សេចក្ដី​គ្នាន់​ក្នាញ់​ដ៏​ឆួល​ឆាប​នៃ​ការ​ពិរោធ​របស់​ព្រះ ដែល​នឹង​ចាក់​មក​លើ​ពួក​គេ។"
                },
                {
                    "number": 2,
                    "text": "ហើយ​ចាប់​ពី​ពេល​នោះ​មក ហេណុក​បាន​ចាប់​ផ្ដើម​ព្យាករ ដោយ​ប្រាប់​ទៅ​ប្រជាជន​ថា ៖ កាល​ខ្ញុំ​កំពុងតែ​ធ្វើ​ដំណើរ ហើយ​បាន​ឈរ​នៅ​លើ​កន្លែង​ម៉ាហ៊ូយ៉ា ហើយ​អំពាវនាវ​ទៅ​ព្រះ​អម្ចាស់ នោះ​ស្រាប់​តែ​មាន​សំឡេង​មួយ​ចេញ​មក​ពី​ស្ថាន​សួគ៌​ថា — ចូរ​អ្នក​បែរ ហើយ​ចូរ​អ្នក​ទៅ​លើ​ភ្នំ​ស៊ីម្មាន​ចុះ។"
                },
                {
                    "number": 3,
                    "text": "ហើយ​ហេតុការណ៍​បាន​កើត​ឡើង​ថា ខ្ញុំ​ក៏​បែរ ហើយ​ទៅ​លើ​ភ្នំ ហើយ​កាល​ខ្ញុំ​កំពុងតែ​នៅ​លើ​ភ្នំ នោះ​ស្រាប់​តែ​ខ្ញុំ​ឃើញ​ផ្ទៃ​មេឃ​បើក​ចំហ ហើយ​ខ្ញុំ​ត្រូវ​បាន​បំពាក់​ដោយ​﻿សិរី​ល្អ"
                },
                {
                    "number": 4,
                    "text": "ហើយ​ខ្ញុំ​មើល​ឃើញ​ព្រះ​អម្ចាស់ ហើយ​ទ្រង់​បាន​ឈរ​នៅ​ចំពោះ​មុខ​ខ្ញុំ ហើយ​ទ្រង់​បាន​មាន​ព្រះ​បន្ទូល​ជាមួយ​ខ្ញុំ ដូច​ជា​មនុស្ស​និយាយ​﻿ប្រទល់​មុខ​គ្នា ហើយ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ ចូរ​﻿មើល ហើយ​យើង​នឹង​បង្ហាញ​ដល់​អ្នក នូវ​លោកិយ​អស់​រយៈ​តំណ​ដ៏​ច្រើន។"
                },
                {
                    "number": 5,
                    "text": "ហើយ​ហេតុការណ៍​បាន​កើត​ឡើង​ថា ខ្ញុំ​បាន​ឃើញ​នៅ​ក្នុង​ច្រក​ភ្នំ​ស៊ុម ហើយ​មើល​ន៏ មាន​ប្រជាជន​ដ៏​ច្រើន​ដែល​អាស្រ័យ​នៅ​ក្នុង​ត្រសាល​ទាំង​ឡាយ ដែល​ជា​ប្រជាជន​ស៊ុម។"
                },
                {
                    "number": 6,
                    "text": "ហើយ​ជា​ថ្មី​ទៀត ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ ចូរ​មើល ហើយ​ខ្ញុំ​ក៏​មើល​ទៅ​ទិស​ខាង​ជើង ហើយ​ខ្ញុំ​បាន​ឃើញ​ប្រជាជន​កាណាន ដែល​អាស្រ័យ​នៅ​ក្នុង​ត្រសាល​ទាំង​ឡាយ។"
                },
                {
                    "number": 7,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ ចូរ​ព្យាករ ហើយ​ខ្ញុំ​ក៏​ព្យាករ​ថា ៖ មើល​ចុះ ប្រជាជន​កាណាន ដែល​មាន​ចំនួន​ដ៏​ច្រើន​ឥត​គណនា គេ​នឹង​ចេញ​ទៅ​ដោយ​ប្រុង​ចូល​ច្បាំង​នឹង​ប្រជាជន​ស៊ុម ហើយ​នឹង​ប្រហារ​ពួក​គេ​បង់ ប្រយោជន៍​ឲ្យ​ពួក​គេ​ត្រូវ​បាន​បំផ្លាញ​សូន្យ​បង់ ហើយ​ប្រជាជន​កាណាន​នឹង​បំបែក​គ្នា​នៅ​លើ​ដែនដី ហើយ​ដែនដី​នឹង​ទៅ​ជា​ស្ងួត​ហួតហែង ហើយ​នឹង​មិន​ឲ្យ​ផល​ឡើយ ហើយ​គ្មាន​មនុស្ស​ផ្សេង​ទៀត​អាច​អាស្រ័យ​នៅ​ទី​នោះ ក្រៅ​ពី​ប្រជាជន​កាណាន​ឡើយ"
                },
                {
                    "number": 8,
                    "text": "ត្បិត​មើល​ចុះ ព្រះ​អម្ចាស់​ទ្រង់​នឹង​ដាក់​បណ្ដាសា​ដល់​ដែនដី​ដោយ​កម្ដៅ​ដ៏​ខ្លាំង ហើយ​ការ​ស្ងួត​ហួតហែង​នៃ​ទី​នោះ​នឹង​មាន​ជា​រៀង​ដរាប​ត​ទៅ ហើយ​﻿សម្បុរ​ក្រ​ម៉ៅ​បាន​មាន​មក​លើ​អស់​ទាំង​កូន​ចៅ​កាណាន ប្រយោជន៍​ឲ្យ​ពួក​គេ​ត្រូវ​មនុស្ស​ស្អប់​ក្នុង​ចំណោម​ប្រជាជន​ទាំង​អស់។"
                },
                {
                    "number": 9,
                    "text": "ហើយ​ហេតុការណ៍​បាន​កើត​ឡើង​ថា ព្រះ​អម្ចាស់​បាន​មាន​ព្រះ​បន្ទូល​មក​ខ្ញុំ​ថា ៖ ចូរ​មើល ហើយ​ខ្ញុំ​ក៏​មើល ហើយ​ខ្ញុំ​បាន​ឃើញ​ដែនដី​សារ៉ុន និង​ដែនដី​ហេណុក និង​ដែនដី​អោមណើរ និង​ដែនដី​ហេណៃ និង​ដែនដី​សិម និង​ដែនដី​ហាណើរ និង​ដែនដី​ហាណាណៃហា និង​អស់​ទាំង​បណ្ដាជន​នៅ​ទី​នោះ​ផង"
                },
                {
                    "number": 10,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ ចូរ​ទៅ​រក​ប្រជាជន​នេះ​ចុះ ហើយ​ប្រាប់​ទៅ​គេ​ថា — ចូរ​﻿ប្រែ​ចិត្ត​ចុះ ក្រែង​យើង​ចេញ​មក ហើយ​វាយ​ពួក​គេ​ដោយ​សេចក្ដី​បណ្ដាសា ហើយ​ពួក​គេ​ស្លាប់​ទៅ។"
                },
                {
                    "number": 11,
                    "text": "ហើយ​ទ្រង់​បាន​ប្រទាន​ដល់​ខ្ញុំ​នូវ​ព្រះ​បញ្ញត្តិ​មួយ​ថា ខ្ញុំ​ត្រូវ​﻿ទទួល​បុណ្យ​ជ្រមុជ​ទឹក ដោយ​នូវ​ព្រះ​នាម​នៃ​ព្រះ​វរបិតា និង​នៃ​ព្រះ​រាជ​បុត្រា ដែល​ពោរ​ពេញ​ទៅ​ដោយ​﻿ព្រះ​គុណ និង​សេចក្ដី​ពិត និង​នៃ​﻿ព្រះ​វិញ្ញាណ​បរិសុទ្ធ ដែល​ធ្វើ​ទី​បន្ទាល់​អំពី​ព្រះ​វរបិតា និង​ព្រះ​រាជ​បុត្រា។"
                },
                {
                    "number": 12,
                    "text": "ហើយ​ហេតុការណ៍​បាន​កើត​ឡើង​ថា ហេណុក​ចេះតែ​ហៅ​អស់​ទាំង​ប្រជាជន​ត​ទៅ​ទៀត ឲ្យ​ប្រែ​ចិត្ត លើក​លែងតែ​ប្រជាជន​កាណាន​ប៉ុណ្ណោះ។"
                },
                {
                    "number": 13,
                    "text": "ហើយ​﻿សេចក្ដី​ជំនឿ​របស់​ហេណុក​គឺ​ធំ​ណាស់​ហ្ន៎ ដែល​គាត់​បាន​ដឹកនាំ​ប្រជាជន​នៃ​ព្រះ ហើយ​ពួក​ខ្មាំងសត្រូវ​របស់​គេ​បាន​មក​ធ្វើ​ចម្បាំង​ប្រឆាំង​នឹង​ពួក​គេ ហើយ​គាត់​បាន​ពោល​ព្រះ​បន្ទូល​នៃ​ព្រះ​អម្ចាស់ ហើយ​ផែនដី​ក៏​កក្រើក ហើយ​﻿ភ្នំ​ទាំង​ឡាយ​រត់​ចេញ គឺ​ស្រប​តាម​បញ្ជា របស់​គាត់ ហើយ​﻿ទន្លេ​ដែល​មាន​ទឹក​ទាំង​ប៉ុន្មាន​ត្រូវ​បាន​បែរ​ចេញ​ពី​ដំណើរ​វា ហើយ​សូរ​សិង្ហ​គ្រហឹម​បាន​ឮ​ចេញ​ពី​ទី​រហោស្ថាន ហើយ​សាសន៍​ទាំង​អស់​បាន​ភ័យខ្លាច​ជា​ខ្លាំង ព្រោះ​ពាក្យ​សំដី​របស់​ហេណុក​មាន​អានុភាព​ណាស់ ហើយ​﻿អំណាច​ខាង​ភាសា​ដែល​ព្រះ​ទ្រង់​បាន ប្រទាន​ដល់​គាត់ នោះ​ធំ​ដ៏​ក្រៃលែង។"
                },
                {
                    "number": 14,
                    "text": "ក៏​មាន​ដី​ផុស​ឡើង​ចេញ​ពី​ជម្រៅ​សមុទ្រ​មក ហើយ​ការ​ភ័យខ្លាច​របស់​ពួក​ខ្មាំងសត្រូវ​នៃ​ប្រជាជន​នៃ​ព្រះ នោះ​ធំ​ដ៏​ក្រៃលែង ដែល​ពួក​គេ​បាន​រត់ ហើយ​ឈរ​ពី​ចម្ងាយ ហើយ​បាន​ឡើង​ទៅ​លើ​ដែនដី ដែល​បាន​ផុស​ឡើង​មក​ពី​ជម្រៅ​សមុទ្រ។"
                },
                {
                    "number": 15,
                    "text": "ហើយ​﻿ពួក​មនុស្ស​រូប​ធំ​សម្បើម​នៃ​ដែនដី គេ​ក៏​ឈរ​ពី​ចម្ងាយ ហើយ​មាន​សេចក្ដី​បណ្ដាសា​មួយ​បាន​ចេញ​ទៅ​លើ​ប្រជាជន​ទាំង​អស់ ដែល​បាន​ប្រឆាំង​នឹង​ព្រះ"
                },
                {
                    "number": 16,
                    "text": "ហើយ​ចាប់​ពី​ពេល​នោះ​មក ក៏​មាន​សង្គ្រាម និង​ការ​កំចាយ​ឈាម​ទាំង​ឡាយ​នៅ​ក្នុង​ចំណោម​ពួក​គេ ប៉ុន្តែ​ព្រះ​អម្ចាស់​ទ្រង់​បាន​យាង​មក ហើយ​គង់នៅ​ជាមួយ​នឹង​រាស្ត្រ​ទ្រង់ ហើយ​ពួក​គេ​បាន​រស់នៅ​ក្នុង​សេចក្ដី​សុចរិត។"
                },
                {
                    "number": 17,
                    "text": "ហើយ​﻿សេចក្ដី​ស្ញែង​ខ្លាច​ពី​ព្រះ​អម្ចាស់​នោះ​មាន​មក​លើ​អស់​ទាំង​សាសន៍ សិរី​ល្អ​របស់​ព្រះ​អម្ចាស់​គឺ​ធំ​ដ៏​អស្ចារ្យ ដែល​មាន​មក​លើ​រាស្ត្រ​ទ្រង់។ ហើយ​ព្រះ​អម្ចាស់​ទ្រង់​﻿បាន​ប្រទាន​ពរ​ដល់​ដែនដី ហើយ​ពួក​គេ​បាន​ពរ​នៅ​លើ​ភ្នំ​ទាំង​ឡាយ និង​នៅ​លើ​ទី​ខ្ពស់​ទាំង​ឡាយ ហើយ​បាន​លូតលាស់។"
                },
                {
                    "number": 18,
                    "text": "ហើយ​ព្រះ​អម្ចាស់​ទ្រង់​បាន​ហៅ​រាស្ត្រ​ទ្រង់​ថា « ﻿ស៊ីយ៉ូន » ពី​ព្រោះ​ពួក​គេ​មាន​ចិត្ត​﻿តែ​មួយ និង​គំនិត​តែ​មួយ ហើយ​បាន​រស់នៅ​ក្នុង​សេចក្ដី​សុចរិត ហើយ​គ្មាន​មនុស្ស​ក្រីក្រ​នៅ​ក្នុង​ចំណោម​ពួក​គេ​ឡើយ។"
                },
                {
                    "number": 19,
                    "text": "ហើយ​ហេណុក​បាន​បន្ត​ការ​ផ្សាយ​របស់​គាត់​ដល់​រាស្ត្រ​នៃ​ព្រះ ក្នុង​សេចក្ដី​សុចរិត។ ហើយ​ហេតុការណ៍​បាន​កើត​ឡើង​ថា នៅ​ជំនាន់​គាត់ នោះ​គាត់​បាន​សង់​ទី​ក្រុង​មួយ ដែល​បាន​ហៅថា ទី​ក្រុង​នៃ​បរិសុទ្ធ​ភាព គឺ​ក្រុង​ស៊ីយ៉ូន។"
                },
                {
                    "number": 20,
                    "text": "ហើយ​ហេតុការណ៍​បាន​កើត​ឡើង​ថា ហេណុក​បាន​ទូល​ជាមួយ​ព្រះ​អម្ចាស់ ហើយ​គាត់​បាន​ទូល​ទៅ​ព្រះ​អម្ចាស់​ថា ៖ ﻿ស៊ីយ៉ូន ច្បាស់​ជា​នឹង​បាន​រស់នៅ​ដោយ​សុខ​ជា​រៀង​ដរាប​ត​ទៅ។ ប៉ុន្តែ​ព្រះ​អម្ចាស់​បាន​មាន​ព្រះ​បន្ទូល​ទៅ​ហេណុក​ថា ៖ យើង​នឹង​ប្រទាន​ពរ​ដល់​ស៊ីយ៉ូន ប៉ុន្តែ​យើង​បាន​ដាក់​បណ្ដាសា​ដល់​មនុស្ស​ដែល​សល់​ទាំង​ប៉ុន្មាន​វិញ។"
                },
                {
                    "number": 21,
                    "text": "ហើយ​ហេតុការណ៍​បាន​កើត​ឡើង​ថា ព្រះ​អម្ចាស់​ទ្រង់​បាន​បង្ហាញ​ដល់​ហេណុក​នូវ​អស់​ទាំង​បណ្ដាជន​នៃ​ផែនដី ហើយ​គាត់​បាន​ឃើញ ហើយ​មើល​ន៏ ក្រោយ​មក ក្រុង​ស៊ីយ៉ូន​ត្រូវ​បាន​﻿យក​ទៅ​លើ​ស្ថាន​សួគ៌។ ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​ហេណុក ថា ៖ មើល​ចុះ គឺជា​ទីលំនៅ​របស់​យើង​ជានិច្ច។"
                },
                {
                    "number": 22,
                    "text": "ហើយ​ហេណុក​ក៏​បាន​ឃើញ​មនុស្ស ដែល​នៅ​សល់​ទាំង​ប៉ុន្មាន ដែល​ជា​ពួក​កូន​ប្រុស​នៃ​អ័ដាម ហើយ​ពួក​គេ​គឺជា​ពូជ​លាយឡំ​គ្នា ពី​ពូជ​អ័ដាម​ទាំង​អស់ ក្រៅ​ពី​ពូជ​កាអ៊ីន ត្បិត​ពូជ​កាអ៊ីន​មាន​﻿សម្បុរ​ខ្មៅ ហើយ​គ្មាន​កន្លែង​នៅ​ក្នុង​ចំណោម​ពួក​គេ​ឡើយ។"
                },
                {
                    "number": 23,
                    "text": "ហើយ​បន្ទាប់​ពី​ក្រុង​ស៊ីយ៉ូន​ត្រូវ​បាន​យក​ទៅ​លើ​﻿ស្ថាន​សួគ៌ នោះ​ហេណុក​﻿បាន​ឃើញ ហើយ​មើល​ន៏ ﻿គ្រប់​អស់​ទាំង​សាសន៍​នៅ​លើ​ផែនដី​ក៏​នៅ​ចំពោះ​គាត់"
                },
                {
                    "number": 24,
                    "text": "ហើយ​ក៏​មាន​តំណ​មនុស្ស​តាម​តំណ​មនុស្ស ហើយ​ហេណុក​នៅ​ទី​ខ្ពស់ ហើយ​﻿បាន​លើក​ឡើង គឺ​ទៅ​ក្នុង​ព្រះ​ឱរា​នៃ​ព្រះ​វរបិតា និង​កូន​មនុស្ស ហើយ​មើល​ចុះ អំណាច​នៃ​អារក្ស​សាតាំង​មាន​នៅ​ពាស​ពេញ​លើ​ផ្ទៃ​ផែនដី។"
                },
                {
                    "number": 25,
                    "text": "ហើយ​គាត់​បាន​ឃើញ​ពួក​ទេវតា​កំពុងតែ​ចុះ​ពី​ស្ថាន​សួគ៌​មក ហើយ​គាត់​បាន​ឮ​សំឡេង​ដ៏​ខ្លាំង​ពោល​ថា ៖ វេទនា វេទនា​ដល់​បណ្ដាជន​នៅ​លើ​ផែនដី។"
                },
                {
                    "number": 26,
                    "text": "ហើយ​គាត់​ក៏​បាន​ឃើញ​អារក្ស​សាតាំង ហើយ​វា​មាន​﻿ច្រវាក់​ដ៏​ធំ​នៅ​ដៃ​វា ហើយ​វា​គ្រប​ដណ្ដប់​ផ្ទៃ​ផែនដី​ទាំង​មូល​ដោយ​﻿សេចក្ដី​ងងឹត ហើយ​វា​បាន​ងើបមុខ​ឡើង ហើយ​សើច ហើយ​﻿ពួក​ទេវតា​របស់​វា​ក៏​អរ​សប្បាយ។"
                },
                {
                    "number": 27,
                    "text": "ហើយ​ហេណុក​បាន​ឃើញ​﻿ពួក​ទេវតា​កំពុងតែ​ចុះ​ពី​ស្ថាន​សួគ៌​មក ដោយ​ធ្វើ​﻿ទី​បន្ទាល់​ពី​ព្រះ​វរបិតា និង​ព្រះ​រាជ​បុត្រា ហើយ​ព្រះ​វិញ្ញាណ​បរិសុទ្ធ​បាន​សណ្ឋិត​លើ​មនុស្ស​ជា​ច្រើន ហើយ​ពួក​គេ​ត្រូវ​បាន​នាំ​ឡើង​ទៅ​ក្រុង​ស៊ីយ៉ូន ដោយ​ព្រះ​ចេស្ដា​ទាំង​ឡាយ​នៃ​ស្ថាន​សួគ៌។"
                },
                {
                    "number": 28,
                    "text": "ហើយ​ហេតុការណ៍​បាន​កើត​ឡើង​ថា ព្រះ​នៃ​ស្ថាន​សួគ៌ ទ្រង់​បាន​ទត​មើល​មក​លើ​មនុស្ស ដែល​នៅ​សល់​ទាំង​ប៉ុន្មាន ហើយ​ទ្រង់​ព្រះ​កន្សែង ហើយ​ហេណុក​បាន​ធ្វើ​ទី​បន្ទាល់​អំពី​ការណ៍​នោះ ដោយ​ពោល​ថា ៖ ម្ដេច​ឡើយ​ក៏​ស្ថាន​សួគ៌​យំ ហើយ​ស្រក់​ទឹកភ្នែក​ដូច​ជា​ទឹក​ភ្លៀង​ស្រក់​លើ​ភ្នំ​ទាំង​ឡាយ​ដូច្នោះ?"
                },
                {
                    "number": 29,
                    "text": "ហើយ​ហេណុក​បាន​ទូល​ទៅ​ព្រះ​អម្ចាស់​ថា ៖ ម្ដេច​ឡើយ​ក៏​ទ្រង់​﻿ព្រះ​កន្សែង ដោយ​ឃើញ​ថា​ព្រះ​អង្គ​បរិសុទ្ធ ហើយ​ពី​អស់​ទាំង​ភាព​អស់​កល្ប​ទៅ​អស់​ទាំង​ភាព​អស់​កល្ប​ជានិច្ច​ដូច្នោះ?"
                },
                {
                    "number": 30,
                    "text": "ហើយ​ទោះ​បី​ជា​មនុស្ស​អាច​រាប់​ចុណ្ណភាព​ទាំង​ឡាយ​នៃ​ផែនដី មែន​ហើយ គឺ​﻿ផែនដី​រាប់​លាន​ដូច​ផែនដី​នេះ គង់តែ​ពុំ​មែន​ជា​ការ​ចាប់​ផ្ដើម​នូវ​ចំនួន​នៃ​﻿ការ​បង្ក​បង្កើត​របស់​ទ្រង់​ដែរ ហើយ​វាំងនន​របស់​ទ្រង់​នៅ​តែ​លាត​ទៅ​ទៀត ហើយ​ទោះ​ជា​យ៉ាង​នោះ​ក្ដី គង់តែ​ទ្រង់ គង់នៅ​ទី​នោះ ហើយ​ឧរា​ព្រះ​អង្គ​ក៏​គង់នៅ​ទី​នោះ​ដែរ ហើយ​ព្រះ​អង្គ​ទ្រង់​ក៏​យុត្តិធម៌ ព្រះ​អង្គ​ទ្រង់​មាន​សេចក្ដី​មេត្តាករុណា ហើយ​សប្បុរស​ជានិច្ច"
                },
                {
                    "number": 31,
                    "text": "ហើយ​ព្រះ​អង្គ​ទ្រង់​បាន​យក​ក្រុង​ស៊ីយ៉ូន​ទៅ​ឯ​ឧរា​របស់​ទ្រង់​ផ្ទាល់ ចេញ​ពី​អស់​ទាំង​ការ​បង្ក​បង្កើត​របស់​ទ្រង់ ចេញ​ពី​អស់​ទាំង​ភាព​អស់​កល្ប​ទៅ​អស់​ទាំង​ភាព​អស់​កល្ប​ជានិច្ច ហើយ​គ្មាន​អ្វី​ឡើយ ក្រៅ​ពី​﻿សេចក្ដី​សុខសាន្ត ﻿សេចក្ដី​យុត្តិធម៌ និង​﻿សេចក្ដី​ពិត​ដែល​ជា​ទី​លំ​នៅ​នៃ​បល្ល័ង្ក​ទ្រង់ ហើយ​សេចក្ដី​មេត្តាករុណា​នឹង​ចេញ​ទៅ​នៅ​ចំពោះ​ព្រះ​ភក្ត្រ​ទ្រង់ ហើយ​គ្មាន​ចុង​បំផុត​ឡើយ ម្ដេច​ឡើយ​ក៏​ទ្រង់​ព្រះ​កន្សែង​ដូច្នោះ?"
                },
                {
                    "number": 32,
                    "text": "ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​ហេណុក​ថា ៖ មើល​ចុះ នេះ​គឺជា​ពួក​បង​ប្អូន​របស់​អ្នក ពួក​គេ​ជា​ផល​នៃ​﻿ដៃ​យើង​ផ្ទាល់ ហើយ​យើង​បាន​ប្រទាន​ដល់​ពួក​គេ​នូវ​﻿ចំណេះវិជ្ជា​ដែល​គេ​មាន នៅ​ថ្ងៃ​ដែល​យើង​បាន​បង្កើត​គេ​មក ហើយ​នៅ​ក្នុង​សួនច្បារ​អេដែន នោះ​យើង​បាន​ប្រទាន​﻿សិទ្ធិ​ជ្រើសរើស​ដល់​មនុស្ស"
                },
                {
                    "number": 33,
                    "text": "ហើយ​ដល់​ពួក​បង​ប្អូន​របស់​អ្នក នោះ​យើង​បាន​មាន​បន្ទូល ហើយ​ទាំង​ប្រទាន​បញ្ញត្តិ​មួយ​ថា ពួក​គេ​ត្រូវ​﻿ស្រឡាញ់​គ្នា​ទៅ​វិញ​ទៅ​មក ហើយ​ថា​ពួក​គេ​ត្រូវ​រើស​យើង​ជា​ព្រះ​វរបិតា​របស់​គេ ប៉ុន្តែ​មើល​ចុះ ពួក​គេ​គ្មាន​សេចក្ដី​ស្រឡាញ់​ទេ ហើយ​ពួក​គេ​ស្អប់​ឈាម​ខ្លួន​ឯង​ទៅ​វិញ"
                },
                {
                    "number": 34,
                    "text": "ហើយ​﻿ភ្លើង​នៃ​សេចក្ដី​គ្នាន់​ក្នាញ់​របស់​យើង​ក៏​ឆួល​ឆាប​ឡើង​ទាស់​នឹង​ពួក​គេ ហើយ​ដោយ​សេចក្ដី​ក្ដៅ​ក្រា​ហាយ​របស់​យើង នោះ​យើង​នឹង​ចាត់​ឲ្យ​﻿ទឹក​ជន់​មក​លើ​គេ ត្បិត​សេចក្ដី​ខ្ញាល់​ដ៏​ក្ដៅ​របស់​យើង​បាន​ឆេះ​ឡើង​ទាស់​នឹង​ពួក​គេ​ហើយ។"
                },
                {
                    "number": 35,
                    "text": "មើល​ចុះ យើង​ជា​ព្រះ ﻿មនុស្ស​នៃ​បរិសុទ្ធ​ភាព គឺជា​ព្រះ​នាម​របស់​យើង មនុស្ស​នៃ​ដំបូន្មាន គឺជា​ព្រះ​នាម​របស់​យើង ហើយ​គ្មាន​ទី​បញ្ចប់ និង​អស់​កល្ប​ជានិច្ច គឺជា​﻿ព្រះ​នាម​របស់​យើង​ដែរ។"
                },
                {
                    "number": 36,
                    "text": "ហេតុ​ដូច្នោះ​ហើយ យើង​អាច​លាត​ព្រះ​ហស្ត​យើង ហើយ​កាន់​អស់​ទាំង​ការ​បង្ក​បង្កើត​ដែល​យើង​បាន​ធ្វើ​មក ហើយ​﻿ព្រះ​នេត្រ​របស់​យើង​ក៏​អាច​ទំ​លុះ​របស់​ទាំង​នោះ​បាន​ដែរ ហើយ​នៅ​ក្នុង​ចំណោម​អស់​ទាំង​ផល​នៃ​ដៃ​របស់​យើង នោះ​ពុំ​ដែល​មាន​﻿អំពើ​ទុច្ចរិត​ដ៏​ធំ​ម្ល៉េះ ឡើយ នៅ​ក្នុង​ចំណោម​បង​ប្អូន​របស់​អ្នក។"
                },
                {
                    "number": 37,
                    "text": "ប៉ុន្តែ​មើល​ចុះ អំពើ​បាប​ទាំង​ឡាយ​របស់​គេ​នឹង​ត្រូវ​មក​លើ​ក្បាល​នៃ​ពួក​ឪពុក​គេ អារក្ស​សាតាំង​នឹង​ទៅ​ជា​ឪពុក​របស់​គេ ហើយ​សេចក្ដី​ទុក្ខ​វេទនា​នឹង​ទៅ​ជា​ទោស​របស់​គេ ហើយ​ស្ថាន​សួគ៌​ទាំង​មូល​នឹង​យំ​ដោយ​ព្រោះ​ពួក​គេ គឺ​ចំពោះ​អស់​ទាំង​ផល​នៃ​ដៃ​របស់​យើង​ផង ហេតុ​ដូច្នោះ​ហើយ តើ​មិន​ឲ្យ​ស្ថាន​សួគ៌​យំ​ទេ​ឬ​អី ដោយ​ឃើញ​ថា​មនុស្ស​ទាំង​នេះ​នឹង​រង​ទុក្ខ?"
                },
                {
                    "number": 38,
                    "text": "ប៉ុន្តែ​មើល​ចុះ មនុស្ស​ទាំង​នេះ​ដែល​ព្រះ​នេត្រ​យើង​ទត​មក​លើ នោះ​នឹង​វិនាស​បង់​នៅ​ក្នុង​ទឹកជំនន់ ហើយ​មើល​ចុះ យើង​នឹង​បិទ​គេ​ចេញ ហើយ​មាន​﻿គុក​មួយ​ដែល​យើង​បាន​រៀបចំ​សម្រាប់​ពួក​គេ។"
                },
                {
                    "number": 39,
                    "text": "ហើយ​រីឯ​﻿អ្នក​ដែល​យើង​បាន​រើស នោះ​បាន​អង្វរ​ចំពោះ​ព្រះ​ភក្ត្រ​យើង។ ហេតុ​ដូច្នោះ​ហើយ អ្នក​នោះ​នឹង​រង​ទុក្ខ​ជំនួស​អំពើ​បាប​ទាំង​ឡាយ​របស់​ពួក​គេ ដរាបណា​ពួក​គេ​ប្រែ​ចិត្ត នៅ​ថ្ងៃ​ដែល​﻿អ្នក​ជម្រើស​របស់​យើង​នឹង​វិល​មក​យើង​វិញ ហើយ​រហូត​ដល់​ថ្ងៃ​នោះ នោះ​ពួក​គេ​﻿នឹង​រង​ទោស"
                },
                {
                    "number": 40,
                    "text": "ហេតុ​ដូច្នោះ​ហើយ ដោយ​ព្រោះ​ហេតុ​នេះ​ហើយ បាន​ជា​ស្ថាន​សួគ៌​យំ មែន​ហើយ និង​ចំពោះ​អស់​ទាំង​ផល​នៃ​ដៃ​របស់​យើង​ផង។"
                },
                {
                    "number": 41,
                    "text": "ហើយ​ហេតុការណ៍​បាន​កើត​ឡើង​ថា ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​ហេណុក ហើយ​ប្រាប់​ហេណុក​ពី​កិច្ចការ​ទាំង​អស់​នៃ​កូន​ចៅ​មនុស្ស ហេតុ​ដូច្នោះ​ហើយ ទើប​ហេណុក​បាន​ដឹង ហើយ​សម្លឹង​មើល​អំពើ​ទុច្ចរិត​របស់​គេ និង​សេចក្ដី​ទុក្ខ​វេទនា​របស់​គេ ហើយ​យំ ហើយ​លាតសន្ធឹង​ដៃ​គាត់ ហើយ​﻿ដួង​ចិត្ត​គាត់​រីក​ទូលំទូលាយ​ដូច​ជា​ភាព​ដ៏​អស់​កល្ប​ជានិច្ច ហើយ​គាត់​មាន​ចិត្ត​ក្ដួល​អាណិត ហើយ​គ្រប់​ភាព​អស់​កល្ប​ជានិច្ច​បាន​កក្រើក។"
                },
                {
                    "number": 42,
                    "text": "ហើយ​ហេណុក​ក៏​បាន​ឃើញ​﻿ណូអេ និង​﻿គ្រួសារ​របស់​គាត់​ផង ថា​ពូជ​ពង្ស​នៃ​កូន​ប្រុស​ណូអេ​ទាំង​អស់​នឹង​ត្រូវ​បាន​សង្គ្រោះ ដោយ​សេចក្ដី​សង្គ្រោះ​ខាង​សាច់​ឈាម។"
                },
                {
                    "number": 43,
                    "text": "ហេតុ​ដូច្នោះ​ហើយ ហេណុក​បាន​ឃើញ​ថា​ណូអេ​សង់​﻿ទូក​ធំ​មួយ ហើយ​ថា​ព្រះ​អម្ចាស់​ទ្រង់​បាន​ញញឹម​ចំពោះ​ទូក​ធំ​នោះ ហើយ​បាន​កាន់​ដោយ​ព្រះ​ហស្ត​របស់​ទ្រង់​ផ្ទាល់ ប៉ុន្តែ​ចំពោះ​មនុស្ស​ទុច្ចរិត​ដែល​នៅ​សល់​ទាំង​ប៉ុន្មាន នោះ​ទឹក​ជន់​មក ហើយ​លេប​ពួក​គេ​បាត់​ទៅ។"
                },
                {
                    "number": 44,
                    "text": "ហើយ​កាល​ហេណុក​បាន​ឃើញ​ការណ៍​នេះ នោះ​គាត់​មាន​សេចក្ដី​ល្វីង​ជូរចត់​នៅ​ក្នុង​ព្រលឹង ហើយ​យំ​ដោយ​ព្រោះ​បង​ប្អូន​របស់​គាត់ ហើយ​ទូល​ទៅ​ស្ថាន​សួគ៌​ថា ៖ ទូលបង្គំ​នឹង​﻿មិន​ព្រម​ល្ហើយ​ចិត្ត​ឡើយ ប៉ុន្តែ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​ហេណុក​ថា ៖ ចូរ​លើក ចិត្ត​អ្នក​ឡើង ហើយ​រីករាយ​ចុះ ហើយ​ចូរ​មើល។"
                },
                {
                    "number": 45,
                    "text": "ហើយ​ហេតុការណ៍​បាន​កើត​ឡើង​ថា ហេណុក​បាន​មើល ហើយ​ចាប់​តាំង​ពី​ណូអេ​មក នោះ​គាត់​បាន​ឃើញ​អស់​ទាំង​គ្រួសារ​នៅ​លើ​ផែនដី ហើយ​គាត់​អំពាវនាវ​ទៅ​ព្រះ​អម្ចាស់​ថា ៖ តើ​ថ្ងៃ​នៃ​ព្រះ​អម្ចាស់​នឹង​មក​នៅ​ពេល​ណា? តើ​លោហិត​នៃ​អ្នក​សុចរិត​នឹង​បាន​ច្រូច​នៅ​ពេល​ណា ប្រយោជន៍​ឲ្យ​អស់​អ្នក​ណា​ដែល​ទួញ​សោក អាច​បាន​﻿ញែក​ជា​បរិសុទ្ធ ហើយ​បាន​ជីវិត​ដ៏​នៅ​អស់​កល្ប​ជានិច្ច?"
                },
                {
                    "number": 46,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ថា ៖ គឺ​នឹង​កើត​ឡើង​នៅ​ពេល​﻿ដ៏​ខ្ពង់​ខ្ពស់​បំផុត គឺ​នៅ​ថ្ងៃ​នៃ​អំពើ​ទុច្ចរិត និង​ការ​សងសឹក។"
                },
                {
                    "number": 47,
                    "text": "ហើយ​មើល​ចុះ ហេណុក​បាន​ឃើញ​ថ្ងៃ​នៃ​ការ​យាង​មក​របស់​កូន​មនុស្ស គឺ​នៅ​ក្នុង​សាច់​ឈាម ហើយ​ព្រលឹង​គាត់​បាន​អរ​សប្បាយ​ដោយ​ពោល​ថា ៖ អ្នក​សុចរិត​ត្រូវ​បាន​លើក​ឡើង ហើយ​﻿កូន​ចៀម​ត្រូវ​បាន​ប្រហារ តាំង​ពី​កំណើត​លោកិយ​មក​ម្ល៉េះ ហើយ​តាម​រយៈ​សេចក្ដី ជំនឿ នោះ​ខ្ញុំ​នៅ​ក្នុង​ឧរា​នៃ​ព្រះ​វរបិតា ហើយ​មើល​ចុះ ﻿ស៊ីយ៉ូន​នៅ​ជាមួយ​ខ្ញុំ។"
                },
                {
                    "number": 48,
                    "text": "ហើយ​ហេតុការណ៍​បាន​កើត​ឡើង​ថា ហេណុក​បាន​មើល​មក​លើ​﻿ផែនដី ហើយ​គាត់​បាន​ឮ​សំឡេង​ចេញ​ពី​ពោះ​ផែនដី​ថា ៖ វេទនា វេទនា​ដល់​ខ្ញុំ ជា​មាតា​មនុស្ស​លោក ខ្ញុំ​ឈឺ​ចាប់ ខ្ញុំ​អស់​កម្លាំង ពី​ព្រោះ​តែ​អំពើ​ទុច្ចរិត​នៃ​កូន​ចៅ​របស់​ខ្ញុំ។ តើ​ដល់​ពេល​ណា​ខ្ញុំ​នឹង​បាន​﻿សម្រាក ហើយ​បាន​សំអាត​ឲ្យ​ជ្រះ​ពី​អំពើ​﻿ស្មោក​គ្រោក ដែល​បាន​ចេញ​ពី​ខ្ញុំ​ទៅ? តើ​ពេល​ណា​ព្រះ​ដ៏​បង្ក​បង្កើត​ខ្ញុំ​នឹង​មក​ញែក​ខ្ញុំ​ចេញ​ជា​បរិសុទ្ធ ដើម្បី​ឲ្យ​ខ្ញុំ​អាច​បាន​សម្រាក ហើយ​ឲ្យ​សេចក្ដី​សុចរិត​នៅ​លើ​មុខ​ខ្ញុំ​បាន​មួយ​រដូវ?"
                },
                {
                    "number": 49,
                    "text": "ហើយ​កាល​ហេណុក​បាន​ឮ​ផែនដី​ថ្ងូរ នោះ​គាត់​ក៏​យំ ហើយ​អំពាវនាវ​ទៅ​ព្រះ​អម្ចាស់​ថា ៖ ឱ​ព្រះ​អម្ចាស់​អើយ ម្ដេច​ក៏​ទ្រង់​មិន​មាន​សេចក្ដី​មេត្តាករុណា​ដល់​ផែនដី​ផង? តើ​ទ្រង់​នឹង​មិន​ប្រទាន​ពរ​ដល់​កូន​ចៅ​ណូអេ​ទេ​ឬ​អី?"
                },
                {
                    "number": 50,
                    "text": "ហើយ​ហេតុការណ៍​បាន​កើត​ឡើង​ថា ហេណុក​នៅ​តែ​អំពាវនាវ​ទៅ​ព្រះ​អម្ចាស់​ថា ៖ ទូលបង្គំ​សូម​ដល់​ព្រះ​អង្គ ឱ​ព្រះ​អម្ចាស់​អើយ ដោយ​នូវ​ព្រះ​នាម​នៃ​ព្រះ​រាជ​បុត្រា​បង្កើត​តែ​មួយ​របស់​ទ្រង់ គឺ​ព្រះ​យេស៊ូវ​គ្រីស្ទ សូម​ព្រះ​អង្គ​មាន​សេចក្ដី​មេត្តាករុណា​ដល់​ណូអេ និង​ពូជ​គាត់​ផង សូម​កុំ​ឲ្យ​ផែនដី​ត្រូវ​ទឹក​លិច​លើ​ទៀត​ឡើយ។"
                },
                {
                    "number": 51,
                    "text": "ហើយ​ព្រះ​អម្ចាស់​ទ្រង់​ពុំ​អាច​ទប់​បាន​ឡើយ ហើយ​ទ្រង់​បាន​ធ្វើ​សេចក្ដី​សញ្ញា​ជាមួយ​នឹង​ហេណុក ហើយ​បាន​ស្បថ​ដល់​គាត់ ដោយ​ពាក្យ​សំបថ​មួយ​ថា ទ្រង់​នឹង​ទប់​﻿ទឹកជំនន់​ទុក ថា​ទ្រង់​នឹង​មាន​ព្រះ​បន្ទូល​ទៅ​កូន​ចៅ​ណូអេ"
                },
                {
                    "number": 52,
                    "text": "ហើយ​ទ្រង់​បាន​ចេញ​បញ្ញត្តិ​មួយ​ដ៏​ឥត​ប្រែប្រួល​បាន​ថា ﻿សំណល់​នៃ​ពូជ​របស់​គាត់​នោះ​នឹង​ឃើញ​មាន​នៅ​ក្នុង​អស់​ទាំង​សាសន៍ កាលណា​ផែនដី​នៅ​គង់​វង់"
                },
                {
                    "number": 53,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ថា ៖ មាន​ពរ​ហើយ​ដល់​អ្នក​ណា ដែល​ព្រះ​មែស៊ី​នឹង​ចេញ​ពី​ពូជ​គេ​មក ត្បិត​ទ្រង់​មាន​ព្រះ​បន្ទូល​ថា — យើង​ជា​﻿ព្រះ​មែស៊ី ជា​﻿ស្ដេច​នៃ​ស៊ីយ៉ូន គឺជា​﻿ថ្មដា​នៃ​ស្ថាន​សួគ៌ ដែល​ធំ​អង្វែង​ដូច​ជា​ភាព​អស់​កល្ប​ជានិច្ច អស់​អ្នក​ណា ដែល​ចូល​តាម​ទ្វារ ហើយ​﻿លើក​ដោយ​សារ​យើង នោះ​នឹង​មិនដែល​ធ្លាក់​ឡើយ ហេតុ​ដូច្នោះ​ហើយ មាន​ពរ​ហើយ​ដល់​អស់​អ្នក​ណា​ដែល​យើង​បាន​ពោល​ដល់ ត្បិត​ពួក​គេ​នឹង​ចេញ​មក​ដោយ​﻿ចម្រៀង​នៃ​សេចក្ដី​អំណរ​ដ៏​អស់​កាល​អស់​កល្ប​ជានិច្ច។"
                },
                {
                    "number": 54,
                    "text": "ហើយ​ហេតុការណ៍​បាន​កើត​ឡើង​ថា ហេណុក​បាន​អំពាវនាវ​ទៅ​ព្រះ​អម្ចាស់​ថា ៖ កាល​កូន​មនុស្ស​យាង​មក​ក្នុង​សាច់​ឈាម នោះ​តើ​ផែនដី​នឹង​បាន​សម្រាក​ឬ? ទូលបង្គំ​សូម​ដល់​ព្រះ​អង្គ សូម​បង្ហាញ​ការណ៍​ទាំង​នេះ​ដល់​ទូលបង្គំ​ផង។"
                },
                {
                    "number": 55,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​ហេណុក​ថា ៖ ចូរ​មើល ហើយ​គាត់​ក៏​មើល ហើយ​បាន​ឃើញ​﻿កូន​មនុស្ស​ត្រូវ​បាន​លើក​ឡើង​លើ​﻿ឈើ​ឆ្កាង តាម​របៀប​មនុស្ស​លោក។"
                },
                {
                    "number": 56,
                    "text": "ហើយ​គាត់​បាន​ឮ​សំឡេង​ដ៏​ខ្លាំង ហើយ​ស្ថាន​សួគ៌​បិទមុខ ហើយ​របស់​ទាំង​អស់​ដែល​ព្រះ​ទ្រង់​បាន​បង្កើត​មក​ក៏​ទួញ​សោក ហើយ​ផែនដី​﻿ថ្ងូរ ហើយ​ថ្ម​ទាំង​ប៉ុន្មាន​ក៏​បែក ហើយ​ពួក​បរិសុទ្ធ​﻿បាន​ក្រោក​ឡើង ហើយ​ត្រូវ​បាន​បំពាក់​សិរី​ល្អ​ជា​﻿មកុដ នៅ​ខាង​﻿ស្ដាំ​ដៃ​នៃ​កូន​មនុស្ស"
                },
                {
                    "number": 57,
                    "text": "ហើយ​﻿វិញ្ញាណ​ជា​ច្រើន​ដែល​នៅ​ក្នុង​﻿គុក​ក៏​ចេញ​មក​ដែរ ហើយ​ឈរ​នៅ​ខាង​ស្ដាំ​ដៃ​នៃ​ព្រះ ហើយ​ពួក​អ្នក​ដែល​នៅ​សល់​ទាំង​ប៉ុន្មាន នោះ​ត្រូវ​ជាប់​ច្រវាក់​ទាំង​ឡាយ​នៃ​សេចក្ដី​ងងឹត រហូត​ដល់​សេចក្ដី​ជំនុំ​ជំរះ​នៅ​ថ្ងៃ​ដ៏​ធំ​នោះ។"
                },
                {
                    "number": 58,
                    "text": "ហើយ​ជា​ថ្មី​ទៀត ហេណុក​បាន​យំ ហើយ​អំពាវនាវ​ទៅ​ព្រះ​អម្ចាស់​ថា ៖ តើ​ដល់​ពេល​ណា​ទៅ​ផែនដី​នឹង​បាន​សម្រាក?"
                },
                {
                    "number": 59,
                    "text": "ហើយ​ហេណុក​បាន​ឃើញ​កូន​មនុស្ស​យាង​ឡើង​ទៅ​ឯ​ព្រះ​វរបិតា ហើយ​គាត់​បាន​ទូល​ទៅ​ព្រះ​អម្ចាស់​ថា ៖ តើ​ព្រះ​អង្គ​នឹង​មិន​យាង​មក​ផែនដី​ទៀត​ទេ​ឬ​អី? ដរាបណា​ព្រះ​អង្គ​ទ្រង់​ជា​ព្រះ ហើយ​ទូលបង្គំ​ស្គាល់​ព្រះ​អង្គ នោះ​ព្រះ​អង្គ​បាន​ស្បថ​នឹង​ទូលបង្គំ ហើយ​បាន​បញ្ជា​ដល់​ទូលបង្គំ​ថា ទូលបង្គំ​ត្រូវ​សូម​ដោយ​នូវ​ព្រះ​នាម​នៃ​ព្រះ​រាជ​បុត្រា​បង្កើត​តែ​មួយ​របស់​ទ្រង់ ព្រះ​អង្គ​ទ្រង់​បាន​បង្កើត​ទូលបង្គំ​មក ហើយ​បាន​ប្រទាន​ដល់​ទូលបង្គំ​ឲ្យ​មាន​សិទ្ធិ​ចំពោះ​បល្ល័ង្ក​ទ្រង់ ហើយ​ពុំ​មែន​ដោយ​សារ​ខ្លួន​ទូលបង្គំ​ទេ ប៉ុន្តែ​តាម​រយៈ​ព្រះ​គុណ​របស់​ព្រះ​អង្គ​វិញ ហេតុ​ដូច្នោះ​ហើយ ទូលបង្គំ​សូម​សួរ​ដល់​ព្រះ​អង្គ​ថា តើ​ទ្រង់​នឹង​មិន​យាង​មក​ផែនដី​ទៀត​ទេ​ឬ​អី។"
                },
                {
                    "number": 60,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​ហេណុក​ថា ៖ ដរាបណា​យើង​មាន​ព្រះ​ជន្ម​រស់នៅ នោះ​យើង​ក៏​នឹង​យាង​មក នៅ​﻿គ្រា​ចុង​ក្រោយ​បង្អស់​គឺ​នៅ​ថ្ងៃ​នៃ​អំពើ​ទុច្ចរិត និង​ការ​សងសឹក ដើម្បី​បំពេញ​សម្បថ​ដែល​យើង​បាន​ធ្វើ​ដល់​អ្នក​អំពី​កូន​ចៅ​ណូអេ"
                },
                {
                    "number": 61,
                    "text": "ហើយ​ថ្ងៃ​នោះ​នឹង​មក​ដល់ កាល​ផែនដី​នឹង​បាន​﻿សម្រាក ប៉ុន្តែ​មុន​ថ្ងៃ​នោះ​មក​ដល់ នោះ​ផ្ទៃ​មេឃ​នឹង​ទៅ​ជា​﻿ងងឹត ហើយ​﻿វាំងនន​នៃ​សេចក្ដី​ងងឹត​នឹង​គ្រប​ដណ្ដប់​លើ​ផែនដី ហើយ​ផ្ទៃ​មេឃ​នឹង​ញាប់​ញ័រ ហើយ​ព្រម​ទាំង​ផែនដី​ផង​ដែរ ហើយ​នឹង​មាន​សេចក្ដី​វេទនា​ដ៏​ធំ​នៅ​ក្នុង​ចំណោម​កូន​ចៅ​មនុស្ស ប៉ុន្តែ​រីឯ​រាស្ត្រ​យើង​វិញ នោះ​យើង​នឹង​﻿រក្សាទុក"
                },
                {
                    "number": 62,
                    "text": "ហើយ​រីឯ​﻿សេចក្ដី​សុចរិត នោះ​យើង​នឹង​ចាត់​ឲ្យ​ចុះ​មក​ពី​ស្ថាន​សួគ៌ ហើយ​ឯ​﻿សេចក្ដី​ពិត នោះ​យើង​នឹង​ចាត់​ឲ្យ​ចេញ​ពី​﻿ផែនដី​ទៅ ដើម្បី​ទៅ​﻿ធ្វើ​បន្ទាល់​ពី​ព្រះ​រាជ​បុត្រា​បង្កើត​តែ​មួយ​របស់​យើង ពី​ដំណើរ​ដែល​ទ្រង់​﻿រស់​ពី​ស្លាប់​ឡើង​វិញ មែន​ហើយ គឺ​ពី​ដំណើរ​រស់​ឡើង​វិញ​នៃ​មនុស្ស​លោក​ទាំង​អស់ ហើយ​សេចក្ដី​សុចរិត និង​សេចក្ដី​ពិត នោះ​យើង​នឹង​បណ្ដាល​ឲ្យ​បោស​ផែនដី ដូច​ជា​ទឹកជំនន់ ដើម្បី​﻿ប្រមូល​ពួក​អ្នក​ជម្រើស​របស់​យើង​ពី​ទិស​ទាំង​បួន​នៃ​ផែនដី ឲ្យ​មក​ឯ​កន្លែង​ដែល​យើង​នឹង​រៀបចំ​ទុក គឺជា​ទី​ក្រុង​បរិសុទ្ធ ប្រយោជន៍​ឲ្យ​រាស្ត្រ​យើង អាច​ក្រវាត់​ចង្កេះ​គេ ហើយ​រង់ចាំ​ពេល​នៃ​ការ​យាង​មក​របស់​យើង ត្បិត​ទី​ក្រុង​នោះ នឹង​ទៅ​ជា​រោង ឧបោសថ​របស់​យើង ហើយ​នឹង​ត្រូវ​បាន​ហៅថា « ស៊ីយ៉ូន » ជា​﻿ក្រុង​យេរូសាឡិម​ថ្មី។"
                },
                {
                    "number": 63,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​ហេណុក​ថា ៖ ខណៈ​នោះ អ្នក​ហើយ​នឹង​﻿ទី​ក្រុង​របស់​អ្នក​នឹង​ទៅ​ជួប​ពួក​គេ​នៅ​ទី​នោះ ហើយ​យើង​នឹង​ទទួល​យក​ពួក​គេ​មក​ឯ​ឱរា​របស់​យើង ហើយ​ពួក​គេ​នឹង​បាន​ឃើញ​យើង ហើយ​យើង​នឹង​ដួល​ទៅ​លើក​គេ ហើយ​ពួក​គេ​នឹង​ដួល​មក​លើក​យើង ហើយ​យើង​នឹង​ថើប​គ្នា​ទៅ​វិញ​ទៅ​មក"
                },
                {
                    "number": 64,
                    "text": "ហើយ​នោះ​នឹង​ទៅ​ជា​ទីលំនៅ​របស់​យើង ហើយ​នឹង​ត្រូវ​បាន​ហៅថា « ស៊ីយ៉ូន » ដែល​នឹង​ចេញ​មក​ពី​ការ​បង្ក​បង្កើត​ទាំង​អស់ ដែល​យើង​បាន​ធ្វើ​មក ហើយ​អស់​រយៈ​ពេល​﻿មួយ​ពាន់​ឆ្នាំ នោះ​ផែនដី​នឹង​បាន​﻿សម្រាក។"
                },
                {
                    "number": 65,
                    "text": "ហើយ​ហេតុការណ៍​បាន​កើត​ឡើង​ថា ហេណុក​បាន​ឃើញ​ថ្ងៃ​នៃ​﻿ការ​យាង​មក​របស់​កូន​មនុស្ស គឺ​នៅ​ថ្ងៃ​ចុង​ក្រោយ​បង្អស់ ដើម្បី​មក​គង់​នៅ​លើ​ផែនដី​ក្នុង​សេចក្ដី​សុចរិត អស់​រយៈ​ពេល​១​ពាន់​ឆ្នាំ"
                },
                {
                    "number": 66,
                    "text": "ប៉ុន្តែ​មុន​ថ្ងៃ​នោះ​មក​ដល់ នោះ​គាត់​បាន​ឃើញ​មាន​សេចក្ដី​វេទនា​ដ៏​ធំ​នៅ​ក្នុង​ចំណោម​ពួក​ទុច្ចរិត ហើយ​គាត់​ក៏​បាន​ឃើញ​សមុទ្រ ហើយ​សមុទ្រ​មាន​ចលាចល ហើយ​មនុស្ស​﻿ស្រយុត​ចិត្ត ដោយ​សម្លឹង​មើល​ទាំង​ខ្លាច​ចំពោះ​﻿សេចក្ដី​ជំនុំ​ជំរះ​នៃ​ព្រះ​ដ៏​មាន​មហិទ្ធិឫទ្ធិ ដែល​នឹង​មាន​មក​លើ​ពួក​ទុច្ចរិត។"
                },
                {
                    "number": 67,
                    "text": "ហើយ​ព្រះ​អម្ចាស់​ទ្រង់​បាន​បង្ហាញ​ដល់​ហេណុក​នូវ​គ្រប់​ការណ៍​ទាំង​អស់ សូម្បីតែ​ចុង​បំផុត​នៃ​ផែនដី​ផង​ដែរ ហើយ​គាត់​បាន​ឃើញ ថ្ងៃ​នៃ​ពួក​សុចរិត គឺជា​ម៉ោង​នៃ​សេចក្ដី​ប្រោស​លោះ​របស់​ពួក​គេ ហើយ​ក៏​បាន​ទទួល​នូវ​ភាព​ពោរ​ពេញ​នៃ​﻿សេចក្ដី​អំណរ"
                },
                {
                    "number": 68,
                    "text": "ហើយ​អាយុ​﻿ស៊ីយ៉ូន​ទាំង​អស់ គឺ​ជីវិត​របស់​ហេណុក នោះ​បាន​៣៦៥​ឆ្នាំ។"
                },
                {
                    "number": 69,
                    "text": "ហើយ​ហេណុក និង​ប្រជាជន​គាត់​﻿បាន​ដើរ​ជាមួយ​នឹង​ព្រះ ហើយ​ទ្រង់​បាន​គង់នៅ​ក្នុង​កណ្ដាល​ក្រុង​ស៊ីយ៉ូន ហើយ​ហេតុការណ៍​បាន​កើត​ឡើង​ថា ក្រុង​ស៊ីយ៉ូន​មិន​នៅ​ទៀត​ទេ ពី​ព្រោះ​ព្រះ​ទ្រង់​បាន​ទទួល​យក​ទៅ​ឯ​ព្រះ​ឱរា​របស់​ទ្រង់ ហើយ​ចាប់​តាំង​ពី​ពេល​នោះ​មក ឮ​ពាក្យ​ពោល​ថា ក្រុង​ស៊ីយ៉ូន​បាន​ទៅ​បាត់​ហើយ ៕"
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "ម៉ូសេ 8",
            "data_type": "chapter",
            "chapter_name": "ជំពូក​ទី ៨",
            "chapter_summary": [
                "មធូសាឡា​ព្យាករ — ណូអេ និង​ពួក​កូន​ប្រុស​គាត់​ផ្សាយដំណឹង​ល្អ — អំពើ​ទុច្ចរិត​ដ៏​ធំ​មាន​ជ័យ​ជម្នះ — ការ​ហៅ​ឲ្យ​ប្រែ​ចិត្ត​គ្មាន​នរណា​ស្ដាប់​តាម — ព្រះ​ទ្រង់​ចេញ​បញ្ញត្តិ​ឲ្យ​មាន​សេចក្ដី​បំផ្លិចបំផ្លាញ​ដល់​អស់​ទាំង​សាច់ ដោយ​សារ​ទឹក​ជន់។"
            ],
            "subtitle": [
                "(កុម្ភៈ ១៨៣១)"
            ],
            "verses": [
                {
                    "number": 1,
                    "text": "ហើយ​អាយុ​ហេណុក​ទាំង​អស់​បាន​៤៣០​ឆ្នាំ។"
                },
                {
                    "number": 2,
                    "text": "ហើយ​ហេតុការណ៍​បាន​កើត​ឡើង​ថា ﻿មធូសាឡា ជា​កូន​ហេណុក ពុំ​បាន​យក​ទៅ​ទេ ប្រយោជន៍​ឲ្យ​សេចក្ដី​សញ្ញា​ទាំង​ឡាយ​នៃ​ព្រះ​អម្ចាស់​អាច​បាន​សម្រេច ដែល​ទ្រង់​បាន​ធ្វើ​ដល់​ហេណុក ត្បិត​ទ្រង់​ពិតជា​បាន​ធ្វើ​សេចក្ដី​សញ្ញា​ជាមួយ​ហេណុក​ថា ណូអេ​នឹង​ត្រូវ​ជា​ផល ពី​ពោះ​គាត់។"
                },
                {
                    "number": 3,
                    "text": "ហើយ​ហេតុការណ៍​បាន​កើត​ឡើង​ថា មធូសាឡា​បាន​ព្យាករ​ថា ចេញ​ពី​ពោះ​គាត់ នោះ​នឹង​ផុស​ឡើង​នូវ​នគរ​ទាំង​អស់​នៃ​ផែនដី (តាម រយៈ​ណូអេ) ហើយ​គាត់​បាន​យក​សិរី​ល្អ​ដល់​ខ្លួន។"
                },
                {
                    "number": 4,
                    "text": "ហើយ​ក៏​កើត​មាន​ការ​អំណត់​មួយ​ដ៏​ធំ​នៅ​លើ​ដែនដី ហើយ​ព្រះ​អម្ចាស់​ទ្រង់​បាន​ដាក់​បណ្ដាសា​ដល់​ផែនដី ដោយ​ពាក្យ​បណ្ដាសា​ដ៏​ធ្ងន់ធ្ងរ ហើយ​បណ្ដាជន​ជា​ច្រើន​នៅ​ទី​នោះ​បាន​ស្លាប់​ទៅ។"
                },
                {
                    "number": 5,
                    "text": "ហើយ​ហេតុការណ៍​បាន​កើត​ឡើង​ថា មធូសាឡា​អាយុ​បាន​១៨៧​ឆ្នាំ ហើយ​ក៏​បង្កើត​បាន​ឡាមេក"
                },
                {
                    "number": 6,
                    "text": "ហើយ​ក្រោយ​ពី​គាត់​បង្កើត​បាន​ឡាមេក​មក នោះ​មធូសាឡា​រស់នៅ​បាន​៧៨២​ឆ្នាំ ហើយ​បង្កើត​បាន​កូន​ប្រុស​កូន​ស្រី​ទៀត"
                },
                {
                    "number": 7,
                    "text": "ហើយ​អាយុ​មធូសាឡា​ទាំង​អស់​បាន​៩៦៩​ឆ្នាំ ហើយ​គាត់​ក៏​ស្លាប់​ទៅ។"
                },
                {
                    "number": 8,
                    "text": "ហើយ​ឡាមេក​អាយុ​បាន​១៨២​ឆ្នាំ ហើយ​បង្កើត​បាន​កូន​ប្រុស​មួយ"
                },
                {
                    "number": 9,
                    "text": "ហើយ​គាត់​ឲ្យ​ឈ្មោះ​ថា ﻿ណូអេ ដោយ​និយាយ​ថា ៖ កូន​នេះ​នឹង​កម្សាន្ដ​ចិត្ត​យើង​ក្នុង​ការ​ដែល​យើង​ធ្វើ ហើយ​និង​សេចក្ដី​នឿយហត់​នៃ​ដៃ​យើង ដោយ​ព្រោះ​ដី​ដែល​ព្រះ​អម្ចាស់​ទ្រង់​﻿បាន​ដាក់​បណ្ដាសា។"
                },
                {
                    "number": 10,
                    "text": "ហើយ​ក្រោយ​ពី​គាត់​បង្កើត​បាន​ណូអេ​មក នោះ​ឡាមេក​រស់​នៅ​បាន​៥៩៥​ឆ្នាំ ហើយ​បង្កើត​បាន​កូន​ប្រុស​កូន​ស្រី​ទៀត"
                },
                {
                    "number": 11,
                    "text": "ហើយ​អាយុ​ឡាមេក​ទាំង​អស់​បាន​៧៧៧​ឆ្នាំ ហើយ​គាត់​ក៏​ស្លាប់​ទៅ។"
                },
                {
                    "number": 12,
                    "text": "ហើយ​ណូអេ​អាយុ​បាន​៤៥០​ឆ្នាំ ហើយ​ក៏​﻿បង្កើត​បាន​យ៉ាផែត ហើយ​៤២​ឆ្នាំ​ក្រោយ​មក នោះ​គាត់​បង្កើត​បាន​﻿សិម ពី​នាង​ដែល​ជា​ម្ដាយ​របស់​យ៉ាផែត ហើយ​កាល​គាត់​អាយុ​បាន​៥០០​ឆ្នាំ នោះ​គាត់​បង្កើត​បាន​﻿ហាំ។"
                },
                {
                    "number": 13,
                    "text": "ហើយ​﻿ណូអេ និង​ពួក​កូន​ប្រុស​គាត់​បាន​ប្រុង​﻿ស្ដាប់​តាម​ព្រះ​អម្ចាស់ ហើយ​បាន​ឮ ហើយ​ពួក​គេ​ត្រូវ​បាន​ហៅថា​ជា ﻿ពួក​កូន​ប្រុស​នៃ​ព្រះ។"
                },
                {
                    "number": 14,
                    "text": "ហើយ​កាល​ពួក​បុរស​ទាំង​នេះ​បាន​ចាប់​ផ្ដើម​បង្កើត​កូន​ជា​ច្រើន​នៅ​លើ​ផ្ទៃ​ផែនដី ហើយ​កូន​ស្រីៗ​បាន​កើត​មក នោះ​﻿ពួក​កូន​ប្រុស​នៃ​មនុស្ស​បាន​ឃើញ​ពួក​កូន​ស្រី​ទាំង​នោះ​ថា​ជា​ស្រស់​ល្អ ហើយ​ពួក​គេ​ក៏​យក​ពួក​កូន​ស្រី​ធ្វើ​ជា​ប្រពន្ធ តាម​តែ​ចិត្ត​គេ​រើស។"
                },
                {
                    "number": 15,
                    "text": "ហើយ​ព្រះ​អម្ចាស់​បាន​មាន​ព្រះ​បន្ទូល​ទៅ​ណូអេ​ថា ៖ ពួក​កូន​ស្រី​នៃ​កូន​ប្រុសៗ​របស់​អ្នក​﻿បាន​លក់​ខ្លួន​ហើយ ត្បិត​មើល​ចុះ សេចក្ដី​ខ្ញាល់​របស់​យើង​ឆួល​ឡើង​ទាស់​នឹង​ពួក​កូន​ប្រុស​នៃ​មនុស្ស ព្រោះ​ពួក​គេ​មិន​ព្រម​ស្ដាប់​តាម​សំឡេង​របស់​យើង​ឡើយ។"
                },
                {
                    "number": 16,
                    "text": "ហើយ​ហេតុការណ៍​បាន​កើត​ឡើង​ថា ណូអេ​បាន​ព្យាករ ហើយ​បាន​បង្រៀន​ពី​ការណ៍​ទាំង​ឡាយ​នៃ​ព្រះ គឺ​ដូច​ជា​បាន​ធ្វើ​មក​តាំង​ពី​ដើម​ដំបូង​ម្ល៉េះ។"
                },
                {
                    "number": 17,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ទៅ​ណូអេ​ថា ៖ ព្រះ​វិញ្ញាណ​យើង​នឹង​ពុំ​﻿តស៊ូ​គង់នៅ​ជាមួយ​នឹង​មនុស្ស​ជានិច្ច​ទេ ត្បិត​គេ​នឹង​ដឹង​ថា​﻿សាច់​ឈាម​ទាំង​អស់​នឹង​ត្រូវ​ស្លាប់ ប៉ុន្តែ​អាយុ​គេ​នឹង​បាន​ត្រឹមតែ​១២០​ឆ្នាំ ហើយ​បើ​សិន​ជា​មនុស្ស​លោក​មិន​ប្រែ​ចិត្ត​ទេ នោះ​យើង​នឹង​ចាត់​ឲ្យ​﻿ទឹក​ជន់​មក​លើ​ពួក​គេ។"
                },
                {
                    "number": 18,
                    "text": "ហើយ​នៅ​ជំនាន់​នោះ មាន​﻿មនុស្ស​រូប​ធំ​សម្បើម​នៅ​លើ​ផែនដី ហើយ​ពួក​គេ​បាន​ព្យាយាម​តាម​យក​ជីវិត​ណូអេ ដើម្បី​ផ្ដាច់​ចោល ប៉ុន្តែ​ព្រះ​អម្ចាស់​ទ្រង់​បាន​គង់នៅ​ជាមួយ​នឹង​ណូអេ ហើយ​﻿ព្រះ​ចេស្ដា​នៃ​ព្រះ​អម្ចាស់​បាន​ស្ថិត​នៅ​លើ​គាត់។"
                },
                {
                    "number": 19,
                    "text": "ហើយ​ព្រះ​អម្ចាស់​ទ្រង់​﻿បាន​តែងតាំង​﻿ណូអេ ﻿តាម​របៀប​របស់​ទ្រង់ ហើយ​បាន​បញ្ជា​គាត់​ថា គាត់​ត្រូវ​ចេញ​ទៅ ហើយ​﻿ប្រកាស​ប្រាប់​ពី​ដំណឹង​ល្អ​របស់​ទ្រង់​ដល់​កូន​ចៅ​មនុស្ស គឺ​ដូចដែល​បាន​ប្រទាន​ដល់​ហេណុក​នោះ។"
                },
                {
                    "number": 20,
                    "text": "ហើយ​ហេតុការណ៍​បាន​កើត​ឡើង​ថា ណូអេ​បាន​ហៅ​ដល់​កូន​ចៅ​មនុស្ស​ថា ពួក​គេ​ត្រូវ​តែ​﻿ប្រែ​ចិត្ត ប៉ុន្តែ​ពួក​គេ​មិន​ព្រម​ស្ដាប់​តាម​ពាក្យ​សំដី​គាត់​ឡើយ"
                },
                {
                    "number": 21,
                    "text": "ហើយ​បន្ទាប់​ពី​ពួក​គេ​បាន​ឮ​គាត់ នោះ​ពួក​គេ​ក៏​ឡើង​មក​ចំពោះ​គាត់​ដោយ​និយាយ​ថា ៖ មើល​ចុះ ពួក​យើង​ជា​កូន​ប្រុស​នៃ​ព្រះ តើ​ពួក​យើង​ពុំ​បាន​យក​កូន​ស្រី​មនុស្ស​ធ្វើ​ជា​ប្រពន្ធ​ទេ​ឬ​អី? ហើយ​តើ​ពួក​យើង​ពុំ​បាន​﻿ស៊ីផឹក ហើយ​រៀបការ​យក​គ្នា​ទេ​ឬ​អី? ហើយ​ប្រពន្ធ យើង​បាន​បង្កើត​កូន​ឲ្យ​យើង ហើយ​ពួក​គេ​ទាំង​នោះ​សុទ្ធ​តែ​ជា​មនុស្ស​ខ្លាំង​ពូកែ ដែល​ដូច​ជា​មនុស្ស​ពី​បុរាណ ជា​មនុស្ស​មាន​ល្បី​ឈ្មោះ​ដ៏​ធំ។ ហើយ​ពួក​គេ​ពុំ​បាន​ស្ដាប់​តាម​ពាក្យ​សំដី​របស់​ណូអេ​ឡើយ។"
                },
                {
                    "number": 22,
                    "text": "ហើយ​ព្រះ​ទ្រង់​បាន​ទត​ឃើញ​ថា ﻿អំពើ​ទុច្ចរិត​នៃ​មនុស្ស​បាន​ក្លាយ​ទៅ​កាន់​តែ​ធំ​ឡើង​នៅ​លើ​ផែនដី ហើយ​មនុស្ស​គ្រប់​រូប​បាន​តម្កើង​ក្នុង​﻿គំនិត​ដែល​មាន​នៅ​ក្នុង​ចិត្ត​របស់​ពួក​គេ ដែល​សុទ្ធ​តែ​អាក្រក់​ជានិច្ច។"
                },
                {
                    "number": 23,
                    "text": "ហើយ​ហេតុការណ៍​បាន​កើត​ឡើង​ថា ណូអេ​ចេះតែ​﻿ផ្សាយ​ប្រាប់​មនុស្ស​ត​ទៅ​ថា ៖ ចូរ​ប្រុង​ស្ដាប់ ហើយ​ឮ​ពាក្យ​សំដី​ខ្ញុំ​ចុះ"
                },
                {
                    "number": 24,
                    "text": "ចូរ​﻿ជឿ ហើយ​ប្រែ​ចិត្ត​ពី​អំពើ​បាប​ទាំង​ឡាយ​របស់​អ្នក ហើយ​﻿ទទួល​បុណ្យ​ជ្រមុជ​ទឹក ដោយ​នូវ​ព្រះ​នាម​នៃ​ព្រះ​យេស៊ូវ​គ្រីស្ទ ជា​ព្រះ​រាជ​បុត្រា​នៃ​ព្រះ គឺ​ដូច​ជា​ពួក​អយ្យកោ​របស់​យើង​ចុះ ហើយ​អ្នក​រាល់​គ្នា​នឹង​បាន​ទទួល​ព្រះ​វិញ្ញាណ​បរិសុទ្ធ ប្រយោជន៍​ឲ្យ​អ្នក​រាល់​គ្នា​អាច​បាន​គ្រប់​ការណ៍​ទាំង​អស់ ដែល​បាន​﻿សម្ដែង​មក ហើយ​បើ​សិន​ជា​អ្នក​រាល់​គ្នា​មិន​ធ្វើ​ដូច្នេះ​ទេ នោះ​ទឹក​ជន់​នឹង​មក​លើ​អ្នក ទោះ​ជា​យ៉ាង​ណា​ក៏​ដោយ ក៏​ពួក​គេ​មិន​ព្រម​ស្ដាប់​តាម​ដែរ។"
                },
                {
                    "number": 25,
                    "text": "ហើយ​ណូអេ​ស្ដាយ ហើយ​ចិត្ត​គាត់​ឈឺ​ចាប់ ដែល​ព្រះ​អម្ចាស់​បាន​ធ្វើ​មនុស្ស​នៅ​លើ​ផែនដី ហើយ​ចិត្ត​គាត់​សោកសៅ​ជា​ខ្លាំង។"
                },
                {
                    "number": 26,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ថា ៖ យើង​នឹង​﻿បំផ្លាញ​មនុស្ស​ដែល​យើង​បាន​បង្កើត​មក​ឲ្យ​បាត់​សូន្យ​ចេញ​ពី​ផែនដី ទាំង​មនុស្ស ទាំង​សត្វ​ជើង​បួន និង​ទាំង​សត្វ​លូន​វារ និង​ទាំង​សត្វ​ហើរ​លើ​អាកាស​ផង ត្បិត​ណូអេ​ស្ដាយ​ចិត្ត ដែល​យើង​បាន​បង្កើត​របស់​ទាំង​នោះ ហើយ​ដែល​យើង​បាន​ធ្វើ​របស់​ទាំង​នោះ​មក ហើយ​គាត់​បាន​ទូល​ដល់​យើង ត្បិត​ពួក​គេ​បាន​ព្យាយាម​តាម​យក​ជីវិត​គាត់។"
                },
                {
                    "number": 27,
                    "text": "ហើយ​ណូអេ​បាន​ប្រកប​ដោយ​﻿គុណ​ចំពោះ​ព្រះ​នេត្រ​នៃ​ព្រះ​អម្ចាស់​យ៉ាង​ដូច្នោះ​ហើយ ព្រោះ​ណូអេ​ជា​មនុស្ស​សុចរិត ហើយ​﻿ល្អ​ឥត​ខ្ចោះ​ម្នាក់​នៅ​ក្នុង​តំណ​វង្ស​គាត់ ហើយ​គាត់​﻿បាន​ដើរ​ជាមួយ​នឹង​ព្រះ ដូច​ជា​កូន​ប្រុស​គាត់​បី​នាក់​ដែរ គឺ​សិម ហាំ និង​យ៉ាផែត។"
                },
                {
                    "number": 28,
                    "text": "ហើយ​ផែនដី​បាន​﻿ពុករលួយ​នៅ​ចំពោះ​ព្រះ ហើយ​បាន​ពោរ​ពេញ​ទៅ​ដោយ​សេចក្ដី​កាច​សហ័ស។"
                },
                {
                    "number": 29,
                    "text": "ហើយ​ព្រះ​ទ្រង់​បាន​ទត​មក​លើ​ផែនដី ហើយ​មើល​ចុះ ផែនដី​បាន​ពុករលួយ ត្បិត​គ្រប់​ទាំង​សាច់​បាន​បង្ខូច​ផ្លូវ​របស់​ខ្លួន​នៅ​លើ​ផែនដី​ទៅ​ហើយ។"
                },
                {
                    "number": 30,
                    "text": "ហើយ​ព្រះ​ទ្រង់​បាន​មាន​ព្រះ​បន្ទូល​ទៅ​ណូអេ​ថា ៖ អស់​ទាំង​សាច់​ត្រូវ​ផុត​ពីមុខ​យើង​ទៅ ត្បិត​ផែនដី​បាន​ពោរ​ពេញ​ទៅ​ដោយ​សេចក្ដី​កាច​សហ័ស ហើយ​មើល​ចុះ យើង​នឹង​﻿បំផ្លាញ​គ្រប់​ទាំង​សាច់​ឲ្យ​បាត់​សូន្យ​ចេញ​ពី​ផែនដី ៕: ៚"
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "អ័ប្រាហាំ 1",
            "data_type": "chapter",
            "chapter_name": "ជំពូក​ទី ១",
            "chapter_summary": [
                "លោក​អ័ប្រាហាំ​ស្វែងរក​ព្រះ​ពរ​ទាំង​ឡាយ​ខាង​របៀប​អយ្យកោ — លោក​ត្រូវ​ពួក​សង្ឃ​ក្លែងក្លាយ​នៅ​ស្រុក​ខាល់ដេ​បៀតបៀន — ព្រះ​យេហូវ៉ា​ជួយសង្គ្រោះ​លោក — ដើមកំណើត និង​រដ្ឋាភិបាល​នៅ​ស្រុក​អេស៊ីព្ទ​ត្រូវ​បាន​រៀបរាប់​សារ​ឡើង​វិញ។"
            ],
            "book_title": "គម្ពីរ​អ័ប្រាហាំ",
            "subtitle": [
                "ប នា​បកប្រែ​ចេញ​ពី​ឯកសារ​ប្របុស ដោយ​យ៉ូសែប ស៊្មីធ"
            ],
            "verses": [
                {
                    "number": 1,
                    "text": "នៅ​ក្នុង​ដែនដី​នៃ​ពួក​សាសន៍​﻿ខាល់ដេ គឺ​នៅ​ឯ​ទីលំនៅ​នៃ​ពួក​អយ្យកោ​របស់​ខ្ញុំ នោះ​ខ្ញុំ ﻿អ័ប្រាហាំ បាន​ឃើញ​ថា​ជា​ការ​ចាំ​បាច់​ឲ្យ​ខ្ញុំ​រក​ទី​﻿លំនៅ​ផ្សេង​ទៀត"
                },
                {
                    "number": 2,
                    "text": "ហើយ​ដោយ​ឃើញ​ថា​មាន​﻿សុភមង្គល និង​សេចក្ដី​សុខសាន្ត និង​﻿សេចក្ដី​សម្រាក​ដ៏​ធំ​ជាង​ចំពោះ​ខ្ញុំ ទើប​ខ្ញុំ​ស្វែងរក​ព្រះ​ពរ​ទាំង​ឡាយ ខាង​ពួក​អយ្យកោ និង​សិទ្ធិ​ដែល​គួរ​ឲ្យ​ខ្ញុំ​បាន​តែងតាំង​ឡើង ដើម្បី​ចាត់ចែង​ពរ​នោះ ដោយ​ខ្លួន​ខ្ញុំ​ធ្លាប់​ធ្វើ​ជា​អ្នក​ដើរ​តាម​សេចក្ដី​សុចរិត ដោយ ព្រម​ទាំង​មាន​ប្រាថ្នា​ចង់​ធ្វើ​ជា​អ្នក​ដែល​មាន​ចំណេះ​ដ៏​ធំ ហើយ​ចង់​ធ្វើ​ជា​អ្នក​ដើរ​តាម​﻿សេចក្ដី​សុចរិត​កាន់តែ​ខ្លាំង​ឡើង ហើយ​ចង់​បាន​﻿ចំណេះ​ដ៏​ធំ​ឡើង​ទៅ​ទៀត ហើយ​ចង់​ធ្វើ​ជា​ឪពុក​លើ​សាសន៍​ជា​ច្រើន ជា​ម្ចាស់​នៃ​សេចក្ដី​សុខសាន្ត ហើយ​មាន​ប្រាថ្នា​ចង់​ទទួល​ការ បង្គាប់​ទាំង​ឡាយ ហើយ​ចង់​កាន់​តាម​ព្រះ​បញ្ញត្តិ​ទាំង​ឡាយ​នៃ​ព្រះ នោះ​ទើប​ខ្ញុំ​បាន​ក្លាយ​ទៅ​ជា​អ្នក​គ្រង​មរតក​ដ៏​ត្រឹម​ត្រូវ គឺជា​﻿សង្ឃ​ជាន់​ខ្ពស់ ដោយ​កាន់​នូវ​﻿សិទ្ធិ​ដែល​ជា​របស់​ផង​ពួក​អយ្យកោ។"
                },
                {
                    "number": 3,
                    "text": "សិទ្ធិ​នោះ​ត្រូវ​﻿បាន​ប្រគល់​មក​លើ​ខ្ញុំ​ពី​ពួក​អយ្យកោ សិទ្ធិ​នោះ​បាន​ចុះ​មក​ពី​ពួក​អយ្យកោ គឺ​ចាប់​តាំង​ពី​ដើមដំបូង​នៃ​ពេល​វេលា មែន​ហើយ គឺ​ចាប់​តាំង​ពី​ដើមដំបូង​មក ឬ​មុន​កំណើត​ផែនដី ចុះ​មក​ដល់​ពេល​បច្ចុប្បន្ន​នេះ គឺជា​សិទ្ធិ​នៃ​﻿កូន​ច្បង ឬ​មនុស្ស​ទី​មួយ ដែល​ជា ﻿អ័ដាម ឬ​ឪពុក​ទី​មួយ គឺ​តាម​រយៈ​ពួក​អយ្យកោ​រហូត​មក​ដល់​ខ្ញុំ។"
                },
                {
                    "number": 4,
                    "text": "ខ្ញុំ​បាន​ស្វែងរក​﻿ការ​តែងតាំង​របស់​ខ្ញុំ​ចំពោះ​បព្វជិតភាព ស្រប​តាម​ការ​តែងតាំង​នៃ​ព្រះ ចំពោះ​ពួក​អយ្យកោ ដែល​ទាក់​ទង​ទៅ​នឹង​ពូជ។"
                },
                {
                    "number": 5,
                    "text": "ដោយ​﻿ពួក​អយ្យកោ​របស់​ខ្ញុំ​បាន​បែរ​ចេញ​ពី​សេចក្ដី​សុចរិត​របស់​ពួក​គេ ហើយ​ចេញ​ពី​ព្រះ​បញ្ញត្តិ​ដ៏​បរិសុទ្ធ​ទាំង​ឡាយ ដែល​ព្រះ​អម្ចាស់​ដ៏​ជា​ព្រះ​របស់​ពួក​គេ​បាន​ប្រទាន​ដល់​ពួក​គេ ចំពោះ​﻿ការ​ថ្វាយ​បង្គំ​ដល់​ព្រះ​ទាំង​ឡាយ នៃ​ពួក​អ្នក​ឥត​សាសនា គឺ​មិន​ព្រម​ស្ដាប់​តាម​សំឡេង របស់​ខ្ញុំ​សោះឡើយ"
                },
                {
                    "number": 6,
                    "text": "ត្បិត​ចិត្ត​របស់​ពួក​គេ​បាន​តាំង​ធ្វើ​អំពើ​អាក្រក់ ហើយ​បាន​បែរ​ចេញ​ទាំង​ស្រុង​ទៅ​រក​﻿ព្រះ​នៃ​អែលកេណា និង​ព្រះ​នៃ​លិបណា និង​ព្រះ​នៃ​ម៉ា​ម៉ាក់​រ៉ា និង​ព្រះ​នៃ​កូរ៉ាស និង​ព្រះ​នៃ​ផារ៉ោន ជា​ស្ដេច​នៃ​ស្រុក​អេស៊ីព្ទ"
                },
                {
                    "number": 7,
                    "text": "ហេតុ​ដូច្នេះ​ហើយ បាន​ជា​ពួក​គេ​បែរ​ចិត្ត​គេ​ទៅ​ឯ​យញ្ញ​បូជា​នៃ​ពួក​អ្នក​ឥត​សាសនា ក្នុង​ការ​យក​កូន​ចៅ​គេ​បូជា​ថ្វាយ​ដល់​រូប​ព្រះ​គ​ទាំង​ឡាយ ហើយ​មិន​ព្រម​ស្ដាប់​តាម​សំឡេង​របស់​ខ្ញុំ​ឡើយ ប៉ុន្តែ​ខំ​ព្យាយាម​ផ្ដាច់​ជីវិត​ខ្ញុំ ដោយ​ដៃ​សង្ឃ​នៃ​អែលកេណា​វិញ។ សង្ឃ​នៃ​អែលកេណា ក៏​ជា​សង្ឃ​នៃ​ផារ៉ោន​ដែរ។"
                },
                {
                    "number": 8,
                    "text": "ឥឡូវ នៅ​ពេល​នេះ​គឺជា​ទំនៀម​ទម្លាប់​របស់​សង្ឃ​នៃ​ផារ៉ោន គឺជា​ស្ដេច​នៃ​ស្រុក​អេស៊ីព្ទ ដើម្បី​យក​ពួក​មនុស្ស​ប្រុស ពួក​មនុស្ស​ស្រី និង​កូន​ក្មេង​ទៅ​បូជា​នៅ​លើ​អាសនា ដែល​បាន​សង់​ឡើង​នៅ​ដែនដី​ខាល់ដេ ទុកជា​ដង្វាយ​ថ្វាយ​ដល់​ព្រះ​ចម្លែកៗ​ទាំង​នេះ។"
                },
                {
                    "number": 9,
                    "text": "ហើយ​ហេតុការណ៍​បាន​កើត​ឡើង​ថា សង្ឃ​បាន​ថ្វាយ​ដង្វាយ​ដល់​ព្រះ​នៃ​ផារ៉ោន និង​ព្រម​ទាំង​ដល់​ព្រះ​នៃ​សាក្រេអែល គឺ​ស្រប​តាម​របៀប​នៃ​ពួក​សាសន៍​អេស៊ីព្ទ។ ឥឡូវ​នេះ ព្រះ​នៃ​សាក្រេអែល គឺជា​ព្រះ​អាទិត្យ។"
                },
                {
                    "number": 10,
                    "text": "គឺជា​អំណរគុណ​ជា​កូន​ក្មេង ដែល​សង្ឃ​នៃ​ផារ៉ោន​បាន​បូជា​លើ​អាសនា ដែល​ឈរ​នៅ​ក្បែរ​ភ្នំ​មួយ​ហៅថា ភ្នំ​ប៉ូទីផារ ដែល​នៅ​ទួល​វាល​អូលីសេម។"
                },
                {
                    "number": 11,
                    "text": "ឥឡូវ​នេះ សង្ឃ​នេះ​បាន​បូជា​លើ​អាសនា​នេះ​នូវ​ស្រី​ព្រហ្មចារី​បី​នាក់ នៅ​គ្រា​មួយ​នោះ ពួក​គេ​ជា​កូន​ស្រី​របស់​អូណៃតា ដែល​ជា​វង្សា​ពិត​ពី​ពោះ​នៃ​﻿ហាំ។ ពួក​ស្រី​ព្រហ្មចារី​ទាំង​នេះ​ត្រូវ​បាន​បូជា​ថ្វាយ ដោយ​ព្រោះ​តែ​គុណធម៌​របស់​ពួក​គេ ពួក​គេ​មិន​ព្រម​﻿ក្រាប​ថ្វាយ​បង្គំ​ព្រះ​ធ្វើ​ពី​ឈើ ឬ​ធ្វើ​ពី​ថ្ម​ទាំង​ឡាយ​នោះ​ទេ ហេតុ​ដូច្នេះ​ហើយ បាន​ជា​ពួក​គេ​ត្រូវ​យក​មក​សម្លាប់​នៅ​លើ​អាសនា​នេះ ហើយ​ត្រូវ​បាន​ធ្វើ​តាម​របៀប​ពួក​សាសន៍​អេស៊ីព្ទ។"
                },
                {
                    "number": 12,
                    "text": "ហើយ​ហេតុការណ៍​បាន​កើត​ឡើង​ថា ពួក​សង្ឃ​បាន​ចាប់​ខ្ញុំ​យ៉ាង​រឹង​តឹង ដើម្បី​ពួក​គេ​អាច​ប្រហារ​ខ្ញុំ ដូច​ជា​គេ​បាន​ធ្វើ​ដល់​ពួក​ស្រី​ព្រហ្មចារី​នៅ​លើ​អាសនា​នេះ​ដែរ ហើយ​ដើម្បី​ឲ្យ​អ្នក​អាច​ដឹង​អំពី​អាសនា​នេះ នោះ​ខ្ញុំ​នឹង​អធិប្បាយ​ប្រាប់​អ្នក អំពី​រូបគំនូរ​ដែល​នៅ​ដើម​បញ្ជី​នេះ។"
                },
                {
                    "number": 13,
                    "text": "អាសនា​នោះ​ត្រូវ​បាន​ធ្វើ​ឡើង​ដូច​ជា​រូប​គ្រែ ដែល​ដូច​ជា​មាន​នៅ​ក្នុង​ចំណោម​ពួក​ខាល់ដេ ហើយ​អាសនា​នោះ​ឈរ​នៅ​ខាង​មុខ​ព្រះ​ទាំង​ឡាយ​នៃ​អែលកេណា លិបណា ម៉ា​ម៉ាក់​រ៉ា កូរ៉ាស និង​ព្រម​ទាំង​ព្រះ​មួយ​អង្គ ដែល​មាន​រូបរាង​ដូច​ជា​ផារ៉ោន ជា​ស្ដេច​នៃ​ស្រុក​អេស៊ីព្ទ។"
                },
                {
                    "number": 14,
                    "text": "ដើម្បី​ឲ្យ​អ្នក​អាច​យល់​អំពី​ព្រះ​ទាំង​ឡាយ​នេះ នោះ​ខ្ញុំ​បាន​គូស​គំនូរ​ប្រាប់​នៅ​ដើម​បញ្ជី គឺ​រូប​បែប​នេះ​ហៅ​ដោយ​ពួក​ខាល់ដេ​ថា រ៉ាលីណូស ដែល​បញ្ជាក់​ថា​ជា​វត្ថុ​លេខនា។"
                },
                {
                    "number": 15,
                    "text": "ហើយ​នៅ​ពេល​ណា​ពួក​គេ​លើក​ដៃ​មក​លើ​ខ្ញុំ ដើម្បី​គេ​អាច​បូជា​ខ្ញុំ ហើយ​ផ្ដាច់​ជីវិត​ខ្ញុំ មើល​ចុះ ខ្ញុំ​បាន​បន្លឺ​សំឡេង​ខ្ញុំ​ឡើង​ដល់​ព្រះ​អម្ចាស់​ដ៏​ជា​ព្រះ​របស់​ខ្ញុំ ហើយ​ព្រះ​អម្ចាស់​បាន​﻿ស្ដាប់ ហើយ​ឮ ហើយ​ទ្រង់​បាន​បំពេញ​ទៅ​ដោយ​ការ​និមិត្ត​អំពី​ព្រះ​ដ៏​មាន​មហិទ្ធិឫទ្ធិ ហើយ​ទេវតា​មួយ​រូប​មក​ពី​វត្ត​មាន​របស់​ទ្រង់​បាន​ឈរ​នៅ​ក្បែរ​ខ្ញុំ ហើយ​﻿បាន​ស្រាយ​ដៃ​ខ្ញុំ​ភ្លាម"
                },
                {
                    "number": 16,
                    "text": "ហើយ​សំឡេង​លោក​បាន​បន្លឺ​មក​ខ្ញុំ​ថា ៖ អ័ប្រាហាំ អ័ប្រាហាំ​អើយ មើល​ចុះ ﻿ឈ្មោះ​យើង​គឺជា​ព្រះ​យេហូវ៉ា ហើយ​យើង​បាន​ឮ​អ្នក​ហើយ ហើយ​បាន​ចុះ​មក​ដោះ​លែង​អ្នក ហើយ​នាំ​អ្នក​ចេញ​ទៅ​ឆ្ងាយ​ពី​ផ្ទះ​ឪពុក​អ្នក ហើយ​ចេញ​ពី​ញាតិ​សន្តាន​អ្នក​ទៅ​នៅ​ឯ​﻿ដែនដី​ចម្លែក​មួយ ដែល​អ្នក​មិនដែល​ស្គាល់"
                },
                {
                    "number": 17,
                    "text": "ហើយ​ការណ៍​នេះ​ក៏​ដោយ​ព្រោះ​ពួក​គេ​បាន​បែរ​ចិត្ត​គេ​ចេញ​ពី​យើង ទៅ​ថ្វាយ​បង្គំ​ដល់​ព្រះ​នៃ​អែលកេណា និង​ព្រះ​នៃ​លិបណា និង​ព្រះ​នៃ​ម៉ា​ម៉ាក់​រ៉ា និង​ព្រះ​នៃ​កូរ៉ាស និង​ព្រះ​នៃ​ផារ៉ោន ជា​ស្ដេច​នៃ​ស្រុក​អេស៊ីព្ទ ហេតុ​ដូច្នេះ​ហើយ បាន​ជា​យើង​ចុះ​មក​ពិនិត្យពិច័យ​ពួក​គេ ហើយ​មក​បំផ្លាញ​អ្នក​ណា​ដែល​បាន​លើក​ដៃ​ទាស់​នឹង​អ្នក គឺ​អ័ប្រាហាំ ជា​បុត្រ​របស់​យើង ដើម្បី​នឹង​ផ្ដាច់​ជីវិត​អ្នក​បង់។"
                },
                {
                    "number": 18,
                    "text": "មើល​ចុះ យើង​នឹង​ដឹក​អ្នក​ដោយ​ដៃ​យើង ហើយ​យើង​នឹង​យក​អ្នក​ទៅ ដើម្បី​ដាក់​ព្រះ​នាម​យើង​មក​លើ​អ្នក គឺជា​﻿បព្វជិតភាព​នៃ​ឪពុក​របស់​អ្នក ហើយ​ព្រះ​ចេស្ដា​របស់​យើង​នឹង​ស្ថិត​នៅ​លើ​អ្នក។"
                },
                {
                    "number": 19,
                    "text": "ដូច​ជា​មួយ​ណូអេ​យ៉ាង​ណា នោះ​ក៏​នឹង​នៅ​ជាមួយ​អ្នក​យ៉ាង​នោះ​ដែរ ប៉ុន្តែ​តាម​រយៈ​ការងារ​បម្រើ​របស់​អ្នក នោះ​﻿ព្រះ​នាម​របស់​យើង​នឹង​បាន​ស្គាល់​នៅ​លើ​ផែនដី​ជា​រៀង​ដរាប​ត​ទៅ ត្បិត​យើង​ជា​ព្រះ​របស់​អ្នក។"
                },
                {
                    "number": 20,
                    "text": "មើល​ចុះ ភ្នំ​ប៉ូទីផារ នៅ​ក្នុង​ដែនដី​﻿អ៊ើរ នៃ​ស្រុក​ខាល់ដេ។ ហើយ​ព្រះ​អម្ចាស់​ទ្រង់​បាន​បំបាក់​អាសនា​នៃ​អែលកេណា និង​អាសនា​នៃ​ព្រះ​ទាំង​ឡាយ​នៃ​ដែនដី ហើយ​បាន​បំផ្លាញ​គេ​ចោល​អស់​រលីង ហើយ​បាន​វាយ​សង្ឃ នោះ​គាត់​ក៏​ស្លាប់​ទៅ ហើយ​មាន​ការ​ទួញ​សោក​ជា​ខ្លាំង​នៅ​ស្រុក​ខាល់ដេ ហើយ​ព្រម​ទាំង​នៅ​ក្នុង​វាំង​នៃ​ផារ៉ោន​ដែរ ឈ្មោះ​ថា​ផារ៉ោន បញ្ជាក់​ថា​ជា​ស្ដេច​ដោយ​លោហិត​ក្សត្រ។"
                },
                {
                    "number": 21,
                    "text": "ឥឡូវ ស្ដេច​នៃ​ស្រុក​អេស៊ីព្ទ​នេះ ត្រូវ​ជា​វង្សា​ពី​ពោះ​នៃ​﻿ហាំ ហើយ​ជា​ពូជ​ពី​ឈាម​នៃ​﻿ពួក​កាណាន​ដោយ​កំណើត។"
                },
                {
                    "number": 22,
                    "text": "ចេញ​ពី​ពូជ​នេះ​មក​ផុស​ឡើង​នូវ​ពួក​សាសន៍​អេស៊ីព្ទ​ទាំង​អស់ ហើយ​ឈាម​នៃ​ពួក​កាណាន​ត្រូវ​បាន​រក្សាទុក​នៅ​ដែនដី​យ៉ាង​ដូច្នេះ​ហើយ។"
                },
                {
                    "number": 23,
                    "text": "ដែនដី​﻿អេស៊ីព្ទ​ត្រូវ​បាន​រក​ឃើញ​ដោយ​ស្ត្រី​ម្នាក់ ដែល​ជា​កូន​ស្រី​នៃ​ហាំ ហើយ​ជា​កូន​ស្រី​នៃ​អេស៊ីព្ទុស ដែល​នៅ​ក្នុង​ភាសា​ខាល់ដេ បញ្ជាក់​ថា​ជា​អេស៊ីព្ទ ដែល​បញ្ជាក់​ពី​អ្វី​ដែល​ត្រូវ​បាន​ហាមឃាត់"
                },
                {
                    "number": 24,
                    "text": "កាល​ស្ត្រី​នេះ​បាន​រក​ឃើញ​ដែនដី ដែនដី​នោះ​នៅ​ក្រោម​ទឹក ក្រោយ​មក​នាង​បាន​ដាក់​ពួក​កូន​ប្រុស​នាង​ឲ្យ​នៅ​ទី​នោះ ហើយ​ដូច្នេះ ចេញ​ពី​ហាំ​មក ទើប​មាន​ពូជ​នោះ​ដែល​រក្សា​បណ្ដាសា​ទុក​នៅ​លើ​ដែនដី។"
                },
                {
                    "number": 25,
                    "text": "ឥឡូវ​នេះ រដ្ឋាភិបាល​ទី​មួយ​នៃ​ស្រុក​អេស៊ីព្ទ​ត្រូវ​បាន​តាំង​ឡើង​ដោយ​ផារ៉ោន ជា​កូន​ច្បង​នៃ​នាង​អេស៊ីព្ទុស ដែល​ជា​កូន​ស្រី​របស់​ហាំ ហើយ​ជា​រដ្ឋាភិបាល​តាម​របៀប​រដ្ឋាភិបាល​របស់​ហាំ ដែល​រាប់​តាម​អយ្យកោ។"
                },
                {
                    "number": 26,
                    "text": "ផារ៉ោន​ជា​មនុស្ស​សុចរិត​ម្នាក់ បាន​តាំង​នគរ​ទ្រង់​ឡើង ហើយ​បាន​វិនិច្ឆ័យ​រាស្ត្រ​ទ្រង់​ដោយ​ប្រាជ្ញា​វាងវៃ និង​ដោយ​យុត្តិធម៌​អស់​មួយ​ជីវិត​ទ្រង់ ដោយ​ខំ​ព្យាយាម​ធ្វើ​តាម​របៀប​ដែល​បាន​តាំង​ឡើង​ដោយ​ពួក​អយ្យកោ នៅ​តំណ​ទី​មួយ នៅ​ថ្ងៃ​នៃ​រជ្ជកាល​របស់​អយ្យកោ​ទី​មួយ គឺ​នៅ​ក្នុង​រជ្ជកាល​នៃ​អ័ដាម និង​នៅ​ក្នុង​រជ្ជកាល​នៃ​ណូអេ ជា​ឪពុក​ទ្រង់​ផង ដែល​បាន​ប្រទាន​ពរ​ដល់​ទ្រង់​នូវ​﻿ព្រះ​ពរ​ទាំង​ឡាយ​នៃ​ផែនដី និង​ព្រះ​ពរ​ទាំង​ឡាយ​ខាង​ប្រាជ្ញា ប៉ុន្តែ​បាន​ដាក់​បណ្ដាសា​ដល់​ទ្រង់ ដែល​ទាក់​ទង​ទៅ​ខាង​បព្វជិតភាព​វិញ។"
                },
                {
                    "number": 27,
                    "text": "ឥឡូវ​នេះ ដោយ​ព្រោះ​ផារ៉ោន​ជា​ពូជ​ពង្ស​ដែល​ទ្រង់​ពុំ​អាច​មាន​សិទ្ធិ​ចំពោះ​﻿បព្វជិតភាព ទោះ​ជា​យ៉ាង​ណា​ក៏​ដោយ គង់តែ​ផារ៉ោន អាច​ទាមទារ​ពី​លោក​ណូអេ តាម​រយៈ​ហាំ ហេតុ​ដូច្នេះ​ហើយ បាន​ជា​ឪពុក​ខ្ញុំ​ត្រូវ​បាន​ទាញ​ចេញ ដោយ​សារ​ការ​ថ្វាយ​រូប​ព្រះ​របស់​ពួក​គេ"
                },
                {
                    "number": 28,
                    "text": "ប៉ុន្តែ​ខ្ញុំ​នឹង​ខំ​ព្យាយាម​ចាប់​តាំង​ពី​ពេល​នេះ​ទៅ ដើម្បី​អធិប្បាយ​ប្រាប់​ពី​តំណ​ចាប់​ពី​ខ្ញុំ​រៀង​ទៅ​ដល់​ដើមការ​បង្ក​បង្កើត​វិញ ត្បិត​﻿បញ្ជី​ទាំង​ឡាយ​ត្រូវ​បាន​ធ្លាក់​មក​ក្នុង​កណ្ដាប់​ដៃ​ខ្ញុំ ដែល​ខ្ញុំ​កាន់​រហូត​មក​ដល់​ពេល​បច្ចុប្បន្ន​នេះ។"
                },
                {
                    "number": 29,
                    "text": "ឥឡូវ​នេះ បន្ទាប់​ពី​សង្ឃ​នៃ​អែលកេណា​ត្រូវ​បាន​វាយ ហើយ​គាត់​ក៏​ស្លាប់​ទៅ នោះ​មាន​ការ​សម្រេច​នូវ​ការណ៍​ទាំង​នោះ ដែល​បាន​ប្រាប់​ដល់​ខ្ញុំ អំពី​ដែនដី​ខាល់ដេ ថា​នឹង​មាន​អំណត់​អត់​នៅ​លើ​ដែនដី។"
                },
                {
                    "number": 30,
                    "text": "ម្ល៉ោះ​ហើយ អំណត់​អត់​ក៏​មាន​ពាស​ពេញ​លើ​ដែនដី​ខាល់ដេ​ទាំង​អស់ ហើយ​ឪពុក​ខ្ញុំ​បាន​រង​ទុក្ខ​វេទនា​ជា​ខ្លាំង ដោយ​ព្រោះ​តែ​អំណត់​អត់​នោះ ហើយ​គាត់​បាន​ប្រែ​ចិត្ត​ពី​ការ​អាក្រក់​ដែល​គាត់​បាន​សម្រេច​នឹង​ធ្វើ​ទាស់​នឹង​ខ្ញុំ គឺ​ផ្ដាច់​﻿ជីវិត​ខ្ញុំ​បង់។"
                },
                {
                    "number": 31,
                    "text": "ប៉ុន្តែ​បញ្ជី​ទាំង​ឡាយ​នៃ​ពួក​ដូនតា គឺ​ពួក​អយ្យកោ​ស្ដី​អំពី​សិទ្ធិ​ចំពោះ​បព្វជិតភាព នោះ​ព្រះ​អម្ចាស់​ដ៏​ជា​ព្រះ​របស់​ខ្ញុំ ទ្រង់​បាន​រក្សាទុក​នៅ​ក្នុង​កណ្ដាប់​ដៃ​ខ្ញុំ ហេតុ​ដូច្នេះ​ហើយ ការ​ចេះ​ដឹង​អំពី​ដើមការ​បង្ក​បង្កើត ហើយ​ព្រម​ទាំង​អំពី​﻿ពិភព​ទាំង​ឡាយ និង​ពី​តារា​ទាំង​ឡាយ ដូច​ជា​បាន​ស្គាល់​ដល់​ពួក​អយ្យកោ នោះ​ខ្ញុំ​បាន​ទុក​រហូត​មក​ដល់​សព្វ​ថ្ងៃ​នេះ ហើយ​ខ្ញុំ​នឹង​ខំ​សរសេរ​អំពី​ការណ៍​ទាំង​ឡាយ​នេះ​ខ្លះៗ​ទុក​នៅ​លើ​បញ្ជី​នេះ សម្រាប់​ជា​ផល​ប្រយោជន៍​ដល់​ពូជ​ពង្ស​របស់​ខ្ញុំ ដែល​នឹង​មក​តាម​ក្រោយ​ខ្ញុំ ៕"
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "អ័ប្រាហាំ 2",
            "data_type": "chapter",
            "chapter_name": "ជំពូក​ទី ២",
            "chapter_summary": [
                "លោក​អ័ប្រាហាំ​ចេញ​ពី​អ៊ើរ ទៅ​ឯ​ស្រុក​កាណាន — ព្រះ​យេហូវ៉ា​ទ្រង់​លេច​មក​ឲ្យ​លោក​ឃើញ​នៅ​ត្រង់​ហា​រ៉ា​ន — ព្រះ​ពរ​ទាំង​ឡាយ​អំពី​ដំណឹង​ល្អ​ត្រូវ​បាន​សន្យា​ដល់​ពូជ​លោក និង​តាម​រយៈ​ពូជ​លោក​ទៅ​ដល់​មនុស្ស​ទាំង​អស់ — លោក​ទៅ​ស្រុក​កាណាន ហើយ​រហូត​ទៅ​ស្រុក​អេស៊ីព្ទ។"
            ],
            "verses": [
                {
                    "number": 1,
                    "text": "ឥឡូវ​នេះ ព្រះ​អម្ចាស់​ដ៏​ជា​ព្រះ ទ្រង់​បាន​បណ្ដាល​ឲ្យ​មាន​អំណត់​អត់​ដ៏​ធ្ងន់ធ្ងរ​នៅ​លើ​ដែនដី​អ៊ើរ រហូត​ដល់​﻿ហា​រ៉ា​ន ជា​ប្អូន​ប្រុស​ខ្ញុំ​ស្លាប់​ទៅ ប៉ុន្តែ​﻿ថេរ៉ា ជា​ឪពុក​ខ្ញុំ នៅ​តែ​រស់​នៅ​លើ​ដែនដី​អ៊ើរ ស្រុក​ខាល់ដេ។"
                },
                {
                    "number": 2,
                    "text": "ហើយ​ហេតុការណ៍​បាន​កើត​ឡើង​ថា ខ្ញុំ អ័ប្រាហាំ បាន​យក​﻿សារ៉ាយ ធ្វើ​ជា​ប្រពន្ធ ហើយ​﻿ណាឃរ ជា​ប្អូន​ប្រុស​ខ្ញុំ បាន​យក​មី​ល​កា​ធ្វើ​ជា​ប្រពន្ធ ដែល​ជា​កូន​ស្រី​របស់​ហារ៉ាន។"
                },
                {
                    "number": 3,
                    "text": "ឥឡូវ​នេះ ព្រះ​អម្ចាស់​ទ្រង់​បាន​មាន​﻿ព្រះ​បន្ទូល​មក​ខ្ញុំ​ថា ៖ អ័ប្រាហាំ​អើយ ចូរ​អ្នក​ចេញ​ពី​ស្រុក​អ្នក ហើយ​ចេញ​ពី​ញាតិ​សន្តាន​អ្នក ហើយ​ចេញ​ពី​ផ្ទះ​ឪពុក​អ្នក ទៅ​នៅ​ឯ​ដែនដី​ដែល​យើង​នឹង​បង្ហាញ​អ្នក​ចុះ។"
                },
                {
                    "number": 4,
                    "text": "ហេតុ​ដូច្នេះ​ហើយ បាន​ជា​ខ្ញុំ​ចេញ​ពី​ដែនដី​﻿អ៊ើរ ស្រុក​ខាល់ដេ ទៅ​ឯ​ដែនដី​កាណាន ហើយ​ខ្ញុំ​បាន​យក​ឡុត ជា​កូន​ប្រុស​របស់​ប្អូន​ខ្ញុំ និង​ប្រពន្ធ​ឡុត និង​សារ៉ាយ ជា​ប្រពន្ធ​ខ្ញុំ​ទៅ​ផង ហើយ​﻿ឪពុក​ខ្ញុំ​ក៏​ទៅ​តាម​ខ្ញុំ​ដែរ ទៅ​ឯ​ដែនដី​ដែល​យើង​ដាក់​ឈ្មោះ​ថា ហារ៉ាន។"
                },
                {
                    "number": 5,
                    "text": "ហើយ​អំណត់​អត់​ក៏​ធូរ​ស្បើយ ហើយ​ឪពុក​ខ្ញុំ​បាន​នៅ​ឯ​ហា​រ៉ា​ន ហើយ​បាន​អាស្រ័យ​នៅ​ទី​នោះ ដោយ​ព្រោះ​មាន​ហ្វូង​ចៀម​ជា​ច្រើន​នៅ ហា​រ៉ា​ន ហើយ​ឪពុក​ខ្ញុំ​បាន​បែរ​ទៅ​ថ្វាយ​﻿រូប​ព្រះ​របស់​គាត់​ទៀត ហេតុ​ដូច្នេះ​ហើយ បាន​ជា​គាត់​រស់​នៅ​ឯ​ហា​រ៉ា​ន​ត​ទៅ។"
                },
                {
                    "number": 6,
                    "text": "ប៉ុន្តែ​ខ្ញុំ អ័ប្រាហាំ និង​﻿ឡុត ជា​កូន​ប្រុស​របស់​ប្អូន​ខ្ញុំ បាន​អធិស្ឋាន​ទៅ​ព្រះ​អម្ចាស់ ហើយ​ព្រះ​អម្ចាស់​ទ្រង់​បាន​﻿លេច​មក​ឲ្យ​ខ្ញុំ​ឃើញ ហើយ​បាន​មាន​ព្រះ​បន្ទូល​មក​ខ្ញុំ​ថា ៖ ចូរ​ក្រោក​ឡើង ហើយ​យក​ឡុត​ទៅ​ជាមួយ​អ្នក​ចុះ ត្បិត​យើង​មាន​គោលបំណង​នឹង​យក​អ្នក​ចេញ​ពី​ហា​រ៉ា​ន ហើយ​នឹង​ធ្វើ​ឲ្យ​អ្នក​ទៅ​ជា​អ្នក​បម្រើ ដើម្បី​នាំ​﻿នាម​យើង​ទៅ​ឯ​﻿ដែនដី​ចម្លែក ដែល​យើង​នឹង​ប្រទាន​ដល់​ពូជ​អ្នក​បន្ត​បន្ទាប់​ពី​អ្នក​ទៅ ទុកជា​កេរ្តិ៍​អាករ​ដ៏​អស់​កល្ប​អស់​កាល​ជានិច្ច កាលណា​ពួក​គេ​ប្រុង​ស្ដាប់​តាម​សំឡេង​របស់​យើង​នោះ។"
                },
                {
                    "number": 7,
                    "text": "ត្បិត​យើង​ជា​ព្រះ​អម្ចាស់​ដ៏​ជា​ព្រះ​របស់​អ្នក យើង​គង់​នៅ​លើ​ស្ថាន​សួគ៌ ផែនដី​ជា​﻿កំណល់​កល់​ព្រះ​បាទ​យើង យើង​លាត​ព្រះហស្ត​លើ​សមុទ្រ ហើយ​សមុទ្រ​គោរព​តាម​សំឡេង​យើង យើង​បណ្ដាល​ឲ្យ​ខ្យល់ និង​ភ្លើង​ទៅ​ជា​﻿រាជរថ​របស់​យើង យើង​មាន​បន្ទូល​ទៅ​ភ្នំ​ទាំង​ឡាយ​ថា — ចូរ​ចេញ​ទៅ — ហើយ​មើល​ចុះ ភ្នំ​ទាំង​នោះ​ត្រូវ​បាន​យក​ទៅ​ឆ្ងាយ​ដោយ​ខ្យល់​ព្យុះ​ក្នុង​មួយ​រំពេច​ភ្លាមៗ។"
                },
                {
                    "number": 8,
                    "text": "ព្រះ​នាម​យើង គឺ​﻿ព្រះ​យេហូវ៉ា ហើយ​យើង​﻿ដឹង​ពី​ដើមដំបូង​មក​ចុង​បំផុត ហេតុ​ដូច្នេះ​ហើយ ព្រះ​ហស្ត​យើង​នឹង​នៅ​លើ​អ្នក។"
                },
                {
                    "number": 9,
                    "text": "ហើយ​យើង​នឹង​បង្កើត​សាសន៍​មួយ​យ៉ាង​ធំ​ពី​អ្នក ហើយ​យើង​នឹង​﻿ប្រទាន​ពរ​ដល់​អ្នក​ហួស​កម្រិត ហើយ​ធ្វើ​ឲ្យ​ឈ្មោះ​អ្នក​បាន​ធំ​ក្នុង​ចំណោម​អស់​ទាំង​សាសន៍ ហើយ​អ្នក​នឹង​ទៅ​ជា​ពរ​ដល់​ពូជ​អ្នក​ជា​បន្តបន្ទាប់​ទៅ ដើម្បី​ឲ្យ​ពួក​គេ​បាន​កាន់​ការងារ​បម្រើ និង​﻿បព្វជិតភាព​នេះ​ដល់​អស់ ទាំង​សាសន៍ ដោយ​ដៃ​របស់​ពួក​គេ"
                },
                {
                    "number": 10,
                    "text": "ហើយ​យើង​នឹង​ប្រទាន​ពរ​ដល់​ពួក​គេ​តាម​រយៈ​ឈ្មោះ​អ្នក ចំពោះ​មនុស្ស​ជា​ច្រើន​ដែល​ទទួល​﻿ដំណឹង​ល្អ​នេះ នោះ​នឹង​ត្រូវ​បាន​ហៅ​តាម​ឈ្មោះ​អ្នក ហើយ​នឹង​ត្រូវ​បាន​រាប់​ថា​ជា​﻿ពូជ​អ្នក ហើយ​នឹង​ក្រោក​ឡើង ហើយ​ជូនពរ​ដល់​អ្នក​ជា​﻿ឪពុក​របស់​គេ"
                },
                {
                    "number": 11,
                    "text": "ហើយ​យើង​នឹង​﻿ប្រទាន​ពរ​ដល់​ពួក​អ្នក​ណា​ដែល​ឲ្យ​ពរ​ដល់​អ្នក ហើយ​នឹង​ដាក់​បណ្ដាសា​ដល់​ពួក​អ្នក​ណា​ដែល​ផ្ដាសា​អ្នក ហើយ​ដោយ​សារ​អ្នក (គឺថា​ដោយ​សារ​បព្វជិតភាព​របស់​អ្នក) និង​ដោយ​សារ​﻿ពូជ​អ្នក (គឺថា​ដោយ​សារ​បព្វជិតភាព​របស់​អ្នក) ត្បិត​យើង​បាន​ប្រទាន​ដល់​អ្នក នូវ​សេចក្ដី​សន្យា​មួយ​ថា ﻿សិទ្ធិ​នេះ​នឹង​នៅ​ជាប់​នឹង​អ្នក​រហូត ហើយ​នៅ​ជាប់​នឹង​ពូជ​អ្នក​ជា​បន្តបន្ទាប់​ទៅ (គឺ​និយាយ ថា ពូជ​អ្នក​ពិត ឬ​ពូជ​ចេញ​ពី​រូប​កាយ​អ្នក) នោះ​ទើប​អស់​ទាំង​គ្រួសារ​នៅ​លើ​ផែនដី​នឹង​បាន​ពរ គឺ​ដោយ​ព្រះ​ពរ​ទាំង​ឡាយ​នៃ​ដំណឹង​ល្អ ដែល​ជា​ព្រះ​ពរ​ទាំង​ឡាយ​ខាង​សេចក្ដី​សង្គ្រោះ គឺ​ខាង​ជីវិត​ដ៏​នៅ​អស់​កល្ប​ជានិច្ច។"
                },
                {
                    "number": 12,
                    "text": "ឥឡូវ​នេះ បន្ទាប់​ពី​ព្រះ​អម្ចាស់​ទ្រង់​បាន​ថយ​ចេញ​ពី​មាន​ព្រះ​បន្ទូល​ជាមួយ​នឹង​ខ្ញុំ ហើយ​បាន​ដក​ព្រះ​ភក្ត្រ​របស់​ទ្រង់​ចេញ​ពី​ខ្ញុំ​ទៅ នោះ​ខ្ញុំ​ក៏​និយាយ​ក្នុង​ចិត្ត​ថា ៖ អ្នក​បម្រើ​របស់​ទ្រង់​បាន​ខំ​﻿ស្វែងរក​ទ្រង់ ឥឡូវ​នេះ ទូលបង្គំ​បាន​រក​ឃើញ​ព្រះ​អង្គ​ហើយ"
                },
                {
                    "number": 13,
                    "text": "ព្រះ​អង្គ​បាន​ចាត់​ទេវតា​របស់​ទ្រង់​ឲ្យ​មក​﻿ដោះ​លែង​ទូលបង្គំ​ពី​ព្រះ​ទាំង​ឡាយ​នៃ​អែលកេណា ហើយ​ល្អ​ហើយ​ដែល​ទូលបង្គំ​នឹង​ស្ដាប់​តាម​សំឡេង​ព្រះ​អង្គ ហេតុ​ដូច្នេះ​ហើយ សូម​ឲ្យ​អ្នក​បម្រើ​របស់​ទ្រង់​ក្រោក​ឡើង ហើយ​ចេញ​ទៅ​ដោយ​សេចក្ដី​សុខសាន្ត​ចុះ។"
                },
                {
                    "number": 14,
                    "text": "ម្ល៉ោះ​ហើយ​ខ្ញុំ អ័ប្រាហាំ បាន​ចេញ​តាម​ដែល​ព្រះ​អម្ចាស់​ទ្រង់​មាន​ព្រះ​បន្ទូល​ដល់​ខ្ញុំ ហើយ​ឡុត​នៅ​ជាមួយ​នឹង​ខ្ញុំ ហើយ​ខ្ញុំ អ័ប្រាហាំ មាន​អាយុ​﻿៦២​ឆ្នាំ កាល​ខ្ញុំ​ចេញ​ពី​ហា​រ៉ា​ន។"
                },
                {
                    "number": 15,
                    "text": "ហើយ​ខ្ញុំ​បាន​យក​﻿សារ៉ាយ ដែល​ខ្ញុំ​បាន​យក​ជា​ប្រពន្ធ កាល​ខ្ញុំ​នៅ​﻿អ៊ើរ ស្រុក​ខាល់ដេ ហើយ​ឡុត ជា​កូន​ប្រុស​របស់​ប្អូន​ខ្ញុំ ព្រម​ទាំង​របស់​របរ​យើង​ទាំង​អស់ ដែល​យើង​បាន​ប្រមូល​បាន​មក ហើយ​ទាំង​ជន​ទាំង​ឡាយ​ដែល​យើង​﻿ឈ្នះ​បាន​មក​នៅ​ហា​រ៉ា​ន​ផង ហើយ​បាន​ចេញ​មក​តាម​ផ្លូវ​ទៅ​ដែនដី​﻿កាណាន ហើយ​បាន​រស់នៅ​ក្នុង​ត្រសាល​ទាំង​ឡាយ ក្នុង​កាល​យើង​ធ្វើ​ដំណើរ​មក"
                },
                {
                    "number": 16,
                    "text": "ហេតុ​ដូច្នេះ​ហើយ ភាព​អស់​កល្ប​ជានិច្ច គឺជា​ជម្រក​របស់​យើង ហើយ​ជា​﻿ថ្មដា​របស់​យើង ហើយ​ជា​សេចក្ដី​សង្គ្រោះ​របស់​យើង ក្នុង កាល​យើង​ធ្វើ​ដំណើរ​ពី​ហា​រ៉ា​ន តាម​ផ្លូវ​ស្រុក​យើសុន ដើម្បី​មក​ឯ​ដែនដី​កាណាន។"
                },
                {
                    "number": 17,
                    "text": "ឥឡូវ​នេះ ខ្ញុំ អ័ប្រាហាំ បាន​សង់​﻿អាសនា​មួយ​នៅ​ដែនដី​យើសុន ហើយ​បាន​ថ្វាយ​ដង្វាយ​ដល់​ព្រះ​អម្ចាស់ ហើយ​បាន​អធិស្ឋាន​សូម​ឲ្យ​﻿អំណត់​អត់​បាន​បែរ​ចេញ​ពី​ផ្ទះ​ឪពុក​របស់​ខ្ញុំ ដើម្បី​កុំ​ឲ្យ​ពួក​គេ​អាច​ត្រូវ​វិនាស​បង់។"
                },
                {
                    "number": 18,
                    "text": "ហើយ​បន្ទាប់​មក យើង​បាន​ដើរកាត់​ស្រុក ពី​យើសុន​ទៅ​កន្លែង​មួយ​ឈ្មោះ​ថា ស៊ីគែម កន្លែង​នោះ​នៅ​ក្នុង​វាល​ម៉ូរេ ហើយ​យើង​បាន​ចូល​មក​ដល់​ព្រំដែន​﻿ស្រុក​កាណាន​ហើយ ហើយ​ខ្ញុំ​បាន​ថ្វាយ​﻿យញ្ញ​បូជា​នៅ​ទី​នោះ នៅ​ក្នុង​វាល​ម៉ូរេ ហើយ​បាន​អំពាវនាវ​ដល់​ព្រះ​អម្ចាស់​អស់​ពី​ចិត្ត ពី​ព្រោះ​យើង​បាន​ចូល​មក​ដល់​ដែនដី​នៃ​ពួក​សាសន៍​ដែល​ថ្វាយ​បង្គំ​រូប​ព្រះ​នេះ។"
                },
                {
                    "number": 19,
                    "text": "ហើយ​ព្រះ​អម្ចាស់​ទ្រង់​បាន​លេច​មក​ឲ្យ​ខ្ញុំ​ឃើញ ក្នុង​ការ​ឆ្លើយតប​ដល់​ការ​អធិស្ឋាន​របស់​ខ្ញុំ ហើយ​បាន​មាន​ព្រះ​បន្ទូល​មក​ខ្ញុំ​ថា ៖ យើង​នឹង​ប្រទាន​﻿ដែនដី​នេះ​ដល់​ពូជ​អ្នក។"
                },
                {
                    "number": 20,
                    "text": "ហើយ​ខ្ញុំ អ័ប្រាហាំ បាន​ក្រោក​ពី​កន្លែង​អាសនា ដែល​ខ្ញុំ​បាន​សង់​ថ្វាយ​ដល់​ព្រះ​អម្ចាស់ ហើយ​រើ​ចេញ​ពី​ទី​នោះ ទៅ​ឯ​ភ្នំ​នៅ​ខាង​កើត បេ​ត​អែល ហើយ​បាន​បោះ​ត្រសាល​នៅ​ទី​នោះ គឺ​﻿បេ​ត​អែល​នៅ​ខាង​លិច និង​﻿ហៃ​យ​នៅ​ខាង​កើត ហើយ​នៅ​ទី​នោះ ខ្ញុំ​បាន​សង់​អាសនា​មួយ​ទៀត​ថ្វាយ​ដល់​ព្រះ​អម្ចាស់ ហើយ​﻿បាន​អំពាវនាវ​ដល់​ព្រះ​នាម​នៃ​ព្រះ​អម្ចាស់​ម្ដង​ទៀត។"
                },
                {
                    "number": 21,
                    "text": "ហើយ​ខ្ញុំ អ័ប្រាហាំ បាន​ធ្វើ​ដំណើរ ដោយ​ចេះតែ​ទៅ​ខាង​ត្បូង​ទៀត ហើយ​នៅ​ទី​នោះ នៅ​តែ​មាន​អំណត់​អត់​នៅ​លើ​ដែនដី ហើយ​ខ្ញុំ អ័ប្រាហាំ ប្ដេជ្ញា​ចិត្ត​ចុះ​ទៅ​ស្រុក​អេស៊ីព្ទ ដើម្បី​ទៅ​ស្នាក់​នៅ​ទី​នោះ ព្រោះ​អំណត់​អត់​បាន​កើត​មាន​កាន់តែ​ខ្លាំង​ឡើង។"
                },
                {
                    "number": 22,
                    "text": "ហើយ​ហេតុការណ៍​បាន​កើត​ឡើង​ថា កាល​ខ្ញុំ​ជិត​ចូល​ក្នុង​ស្រុក​អេស៊ីព្ទ នោះ​ព្រះ​អម្ចាស់​ទ្រង់​មាន​ព្រះ​បន្ទូល​មក​ខ្ញុំ​ថា ៖ មើល​ចុះ ﻿សារ៉ាយ ជា​ប្រពន្ធ​អ្នក នាង​ជា​ស្ត្រី​មាន​រូប​ស្រស់​ល្អ​ណាស់"
                },
                {
                    "number": 23,
                    "text": "ហេតុ​ដូច្នេះ​ហើយ ហេតុការណ៍​នឹង​កើត​ឡើង​ថា កាលណា​ពួក​សាសន៍​អេស៊ីព្ទ​សម្លឹង​មើល​ឃើញ​នាង នោះ​ពួក​គេ​នឹង​និយាយ​ថា — នាង​ជា​ប្រពន្ធ​គាត់ ហើយ​ពួក​គេ​នឹង​សម្លាប់​អ្នក​ចោល ប៉ុន្តែ​ពួក​គេ​នឹង​ទុក​នាង​ឲ្យ​រស់ ហេតុ​ដូច្នេះ​ហើយ ចូរ​មើល​ឲ្យ​ឃើញ​ថា អ្នក​ប្រព្រឹត្ត​បែប​នេះ​ចុះ គឺ ៖"
                },
                {
                    "number": 24,
                    "text": "ចូរ​ឲ្យ​នាង​និយាយ​ប្រាប់​ពួក​សាសន៍​អេស៊ីព្ទ​ថា នាង​ជា​ប្អូន​ស្រី​របស់​អ្នក ហើយ​អ្នក​នឹង​មាន​ជីវិត​រស់​នៅ។"
                },
                {
                    "number": 25,
                    "text": "ហើយ​ហេតុការណ៍​បាន​កើត​ឡើង​ថា ខ្ញុំ អ័ប្រាហាំ បាន​ប្រាប់​សារ៉ាយ ជា​ប្រពន្ធ​ខ្ញុំ​ពី​គ្រប់​ការណ៍​ទាំង​អស់​ដែល​ព្រះ​អម្ចាស់​ទ្រង់​បាន​ប្រាប់​ដល់​ខ្ញុំ — ហេតុ​ដូច្នេះ​ហើយ ខ្ញុំ​សូម​ដល់​នាង សូម​និយាយ​ប្រាប់​ពួក​គេ​ថា នាង​ជា​ប្អូន​ស្រី​ខ្ញុំ ដើម្បី​ឲ្យ​បាន​ល្អ​ដល់​ខ្ញុំ​ដោយ​ព្រោះ​នាង ហើយ​ឲ្យ​ខ្ញុំ​មាន​ជីវិត​រស់​ដោយ​សារ​នាង​ផង​ចុះ ៕"
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "អ័ប្រាហាំ 3",
            "data_type": "chapter",
            "chapter_name": "ជំពូក​ទី ៣",
            "chapter_summary": [
                "លោក​អ័ប្រាហាំ​ចេះ​ដឹង​អំពី​ព្រះ​អាទិត្យ ព្រះ​ចន្ទ និង​តារា​ទាំង​ឡាយ ដោយ​សារ​យូរីម​និង​ធូមីម — ព្រះ​អម្ចាស់​ទ្រង់​បើក​សម្ដែង​ដល់​លោក អំពី​ស្ថានភាព​ដ៏​នៅ​អស់​កល្ប​ជានិច្ច​នៃ​វិញ្ញាណ​ទាំង​ឡាយ — លោក​ចេះ​ដឹង​អំពី​ជីវិត​មុន​ផែនដី ការ​តែងតាំង​ទុកជាមុន ការ​បង្ក​បង្កើត ការ​រើស​ព្រះ​ដ៏​ប្រោស​លោះ និង​ស្ថានភាព​ទី ២ របស់​មនុស្ស។"
            ],
            "verses": [
                {
                    "number": 1,
                    "text": "ហើយ​ខ្ញុំ អ័ប្រាហាំ បាន​﻿យូរីម និង​ធូមីម ដែល​ព្រះ​អម្ចាស់​ដ៏​ជា​ព្រះ​របស់​ខ្ញុំ បាន​ប្រទាន​ដល់​ខ្ញុំ​នៅ​អ៊ើរ ស្រុក​ខាល់ដេ"
                },
                {
                    "number": 2,
                    "text": "ហើយ​ខ្ញុំ​បាន​មើល​ឃើញ​﻿តារា​ទាំង​ឡាយ គឺ​តារា​ទាំង​នោះ​សុទ្ធ​តែ​ធំៗ​ណាស់ ហើយ​តារា​មួយ​នោះ​នៅ​យ៉ាង​ជិត​នឹង​បល្ល័ង្ក​នៃ​ព្រះ​ជាងគេ ហើយ​មាន​តារា​ដ៏​ធំៗ​ជា​ច្រើន ដែល​នៅ​ជិត​នោះ"
                },
                {
                    "number": 3,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ តារា​ទាំង​នេះ​សុទ្ធ​តែ​ជា​តារា​ត្រួតត្រា ហើយ​ឈ្មោះ​តារា​ដ៏​ធំ​មួយ​នោះ​គឺ ﻿កូឡុប ពី​ព្រោះ​វា​នៅ​ជិត​យើង ត្បិត​យើង​ជា​ព្រះ​អម្ចាស់​ដ៏​ជា​ព្រះ​របស់​អ្នក ៖ គឺ​យើង​បាន​ចាត់​ឲ្យ​តារា​មួយ​នេះ​ត្រួតត្រា​លើ​អស់​ទាំង​តារា​ទាំង​នោះ ដែល​នៅ​ក្នុង​លំដាប់​ដូច​គ្នា​ដែល​អ្នក​ឈរ​លើ។"
                },
                {
                    "number": 4,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ ដោយ​យូរីម​និង​ធូមីម ថា​កូឡុប​នៅ​តាម​របៀប​នៃ​ព្រះ​អម្ចាស់ ស្រប​តាម​ពេល​វេលា និង រដូវ​កាល​របស់​វា តាម​ការ​វិល​ជុំវិញ​នៃ​ទី​នោះ រីឯ​ការ​វិល​ជុំវិញ​ម្ដង គឺ​មាន​មួយ​﻿ថ្ងៃ​ចំពោះ​ព្រះ​អម្ចាស់ ស្រប​តាម​របៀប​រៀបរាប់​ពេល​វេលា​របស់​ទ្រង់ គឺ​មួយ​ពាន់​﻿ឆ្នាំ​ស្រប​តាម​ពេល​វេលា​ដែល​កំណត់ទុក​ចំពោះ​ទី​នោះ​ដែល​អ្នក​ឈរ​លើ។ នេះ​ហើយ​ជា​របៀប​រៀបរាប់​ពេល​វេលា​របស់​ព្រះ​អម្ចាស់ ស្រប​តាម​របៀប​រៀបរាប់​នៃ​កូឡុប។"
                },
                {
                    "number": 5,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ ភព​ដែល​មាន​ពន្លឺ​តូច​ជាង គឺ​តូច​ជាង​ភព​ដែល​ត្រួត​ក្នុង​ពេល​ថ្ងៃ ដែល​សម្រាប់​ត្រួត​ក្នុង​ពេល​យប់​នោះ​ខ្ពស់ ឬ​ធំ​ជាង​ភព​ដែល​អ្នក​ឈរ​លើ តាម​ការ​រៀបរាប់​ពេល​វេលា​របស់​វា ត្បិត​វា​ដើរ​តាម​របៀប​យឺតយូរ គឺ​នៅ​ក្នុង​របៀប​នេះ ពី​ព្រោះ​វា​ឈរ​នៅ​លើ​ផែនដី​ដែល​អ្នក​ឈរ​លើ ហេតុ​ដូច្នេះ​ហើយ ការ​រៀបរាប់​ពេល​វេលា​របស់​វា គឺ​ពុំ​មែន​រាប់ តាម​ថ្ងៃ និង​ខែ និង​ឆ្នាំ​ឡើយ។"
                },
                {
                    "number": 6,
                    "text": "ហើយ​ព្រះ​អម្ចាស់​ទ្រង់​មាន​ព្រះ​បន្ទូល​មក​ខ្ញុំ​ថា ៖ ឥឡូវ​នេះ អ័ប្រាហាំ​អើយ មាន​ការ​ពិត​﻿ទាំង​ពីរ​នេះ​ហើយ មើល​ចុះ ភ្នែក​របស់​អ្នក​ក៏​មើល​ឃើញ​ដែរ ព្រោះ​បាន​ប្រទាន​ដល់​អ្នក​ឲ្យ​ស្គាល់​របៀប​រៀបរាប់​ពេល​វេលា និង​ពេល​ប្រក្រតី​ផង មែន​ហើយ គឺ​ពេល​ប្រក្រតី​នៃ​ដែនដី​ដែល​អ្នក​ឈរ​លើ និង​ពេល​ប្រក្រតី​នៃ​ពន្លឺ​ដ៏​ធំ​ជាង ដែល​ចាត់​ឲ្យ​ត្រួត​ក្នុង​ពេល​ថ្ងៃ និង​ពេល​ប្រក្រតី​នៃ​ពន្លឺ​ដ៏​តូច​ជាង ដែល​ចាត់​ឲ្យ​ត្រួត​ក្នុង​ពេល​យប់។"
                },
                {
                    "number": 7,
                    "text": "ឥឡូវ​នេះ ពេល​ប្រក្រតី​នៃ​ពន្លឺ​ដ៏​តូច​ជាង បើ​រាប់​តាម​របៀប​រៀបរាប់​ពេល​វេលា​របស់​វា នោះ​យូរ​ជាង​របៀប​រៀបរាប់​ពេល​វេលា​នៃ​ផែនដី​ដែល​អ្នក​ឈរ​លើ។"
                },
                {
                    "number": 8,
                    "text": "ហើយ​កាលណា​មាន​ការ​ពិត​ទាំង​ពីរ​នេះ នោះ​ក៏​គួរ​មាន​ការ​ពិត​ខ្ពស់​ជាង​នេះ​ដែរ គឺថា មាន​ភព​មួយ​ទៀត​ដែល​មាន​របៀប​រៀបរាប់​ពេល​វេលា​កាន់តែ​យូរ​ទៅ​ទៀត"
                },
                {
                    "number": 9,
                    "text": "ហើយ​ដូច្នេះ ទើប​មាន​របៀប​រៀបរាប់​ពេល​វេលា​នៃ​ភព​មួយ​ខ្ពស់​ជាង​មួយ​ទៀត រហូត​ដល់​អ្នក​ជិត​មក​ដល់​កូឡុប ជា​កូឡុប​នោះ ហើយ​ដែល​រាប់​តាម​របៀប​រៀបរាប់​ពេល​វេលា​របស់​ព្រះ​អម្ចាស់ ជា​កូឡុប​នោះ​ហើយ​ដែល​ចាត់​ឲ្យ​នៅ​ជិត​បល្ល័ង្ក​នៃ​ព្រះ ដើម្បី​ត្រួត​លើ​អស់​ទាំង​ភព ដែល​នៅ​ក្នុង​﻿របៀប​ដូច​នៅ​ទី​នោះ​ដែល​អ្នក​ឈរ​លើ។"
                },
                {
                    "number": 10,
                    "text": "ហើយ​ត្រូវ​បាន​ប្រទាន​ដល់​អ្នក ឲ្យ​ស្គាល់​ពេល​ប្រក្រតី​នៃ​អស់​ទាំង​តារា ដែល​ចាត់​ឲ្យ​បំភ្លឺ រហូត​ដល់​អ្នក​ជិត​មក​ដល់​បល្ល័ង្ក​នៃ​ព្រះ។"
                },
                {
                    "number": 11,
                    "text": "ដូច្នេះ ខ្ញុំ អ័ប្រាហាំ​﻿បាន​ទូល​ជាមួយ​នឹង​ព្រះ​អម្ចាស់​ទល់​មុខ​គ្នា ដូច​ជា​មនុស្ស​និយាយ​គ្នា ហើយ​ទ្រង់​បាន​ប្រាប់​ខ្ញុំ​អំពី​កិច្ចការ​ទាំង​ឡាយ ដែល​ព្រះ​ហស្ត​ទ្រង់​បាន​ធ្វើ​មក"
                },
                {
                    "number": 12,
                    "text": "ហើយ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ បុត្រ​យើង បុត្រ​យើង​អើយ (ហើយ​ព្រះ​ហស្ត​របស់​ទ្រង់​បាន​លាតសន្ធឹង​មក) មើល​ចុះ យើង​នឹង​បង្ហាញ​ដល់​អ្នក​នូវ​របស់​ទាំង​ឡាយ​នេះ។ ហើយ​ទ្រង់​បាន​ដាក់​ព្រះ​ហស្ត​ទ្រង់​មក​លើ​ភ្នែក​ខ្ញុំ ហើយ​ខ្ញុំ​បាន​ឃើញ​របស់​ទាំង​ឡាយ​នោះ ដែល​ព្រះ​ហស្ត​ទ្រង់​បាន​ធ្វើ​មក ដែល​មាន​ជា​ច្រើន ហើយ​របស់​ទាំង​នោះ​បាន​កើន​ជា​ច្រើន​ឡើង​នៅ​ចំពោះ​ភ្នែក​ខ្ញុំ ហើយ​ខ្ញុំ​ពុំ​អាច​មើល​ឃើញ​ទី​បញ្ចប់​នៃ​របស់​ទាំង​នោះ​ឡើយ។"
                },
                {
                    "number": 13,
                    "text": "ហើយ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ នេះ​គឺជា​ស៊ីនេហា ដែល​ជា​ព្រះ​អាទិត្យ។ ហើយ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ កូកុប​គឺ ជាតា​រា។ ហើយ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ អូលេអា គឺជា​ព្រះ​ចន្ទ។ ហើយ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ កូកាវប៊ីម ដែល​បញ្ជាក់​ថា​ជាតា​រា​ទាំង​ឡាយ ឬ​គ្រប់​ពន្លឺ​ដ៏​ធំៗ​ទាំង​អស់​ដែល​នៅ​លើ​ផ្ទៃ​មេឃ។"
                },
                {
                    "number": 14,
                    "text": "ហើយ​គឺ​នៅ​ពេល​យប់​ដែល​ព្រះ​អម្ចាស់​ទ្រង់​បាន​មាន​ព្រះ​បន្ទូល​ប្រាប់​ខ្ញុំ​ពី​ពាក្យ​ទាំង​ឡាយ​នេះ​ថា ៖ យើង​នឹង​ចម្រើន​អ្នក​ឲ្យ​﻿កើន​ច្រើន​ឡើង ហើយ​﻿ពូជ​អ្នក​ជា​បន្តបន្ទាប់​ទៅ​ឲ្យ​មាន​ដូច​ជា​របស់​ទាំង​នេះ​ដែរ ហើយ​បើ​សិន​ជា​អ្នក​អាច​រាប់​ខ្សាច់​បាន នោះ​ហើយ​ជា​﻿ចំនួន​នៃ​ពូជ​ទាំង​ឡាយ​របស់​អ្នក។"
                },
                {
                    "number": 15,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ អ័ប្រាហាំ​អើយ យើង​បង្ហាញ​របស់​ទាំង​នេះ​ដល់​អ្នក មុន​អ្នក​រាល់​គ្នា​ទៅ​ក្នុង​ស្រុក​អេស៊ីព្ទ ប្រយោជន៍​ឲ្យ​អ្នក​រាល់​គ្នា​អាច​បាន​ប្រកាស​ប្រាប់​ពាក្យ​ទាំង​អស់​នេះ។"
                },
                {
                    "number": 16,
                    "text": "បើ​សិន​ជា​មាន​វត្ថុ​ពីរ ហើយ​មួយ​ខ្ពស់​ជាង​មួយ​ទៀត នោះ​ច្បាស់​ជា​នឹង​មាន​របស់​របរ​ដ៏​ធំ​ជាង ខ្ពស់​លើស​នោះ​ទៅ​ទៀត ហេតុ​ដូច្នេះ​ហើយ ﻿កូឡុប​គឺ​ធំ​ជាង​កូកាវប៊ីម​ទាំង​អស់ ដែល​អ្នក​បាន​ឃើញ ពី​ព្រោះ​កូឡុប​នៅ​ជិត​យើង​ជាងគេ។"
                },
                {
                    "number": 17,
                    "text": "ឥឡូវ​នេះ បើ​សិន​ជា​មាន​របស់​ពីរ គឺ​មួយ​ខ្ពស់​ជាង​មួយ​ទៀត ហើយ​ព្រះ​ចន្ទ​ខ្ពស់​ជាង​ផែនដី ម្ល៉ោះ​ហើយ ច្បាស់​ជា​អាច​មាន​ភព ឬ​តារា​ខ្ពស់​ជាង​ព្រះ​ចន្ទ​ទៅ​ទៀត ហើយ​គ្មាន​អ្វី​ដែល​ព្រះ​អម្ចាស់​ទ្រង់​សព្វ​ព្រះ​ហឫទ័យ​នឹង​ធ្វើ​ទេ លើក​លែងតែ​អ្វី​នោះ​ដែល​ទ្រង់​នឹង​﻿សម្រេច​ប៉ុណ្ណោះ។"
                },
                {
                    "number": 18,
                    "text": "ម្ដេច​ឡើយ​ក៏​ទ្រង់​បាន​ធ្វើ​តារា​ដ៏​ធំ​ជាង​នោះ ក៏​ដូច​គ្នា​ដែរ បើ​សិន​ជា​មាន​វិញ្ញាណ​ពីរ ហើយ​មួយ​មាន​បញ្ញា​ជាង​មួយ​ទៀត តែ​រីឯ​វិញ្ញាណ​ទាំង​ពីរ​នេះ ទោះ​ជា​មួយ​មាន​បញ្ញា​ជាង​មួយ​ទៀត​ក៏​ដោយ ក៏​គង់តែ​ពុំ​មាន​ដើមដំបូង​ដែរ ពួក​វិញ្ញាណ​ទាំង​នេះ​មាន​តាំង​ពី​ដើម​មក​ម្ល៉េះ ពួក​គេ​គ្មាន​ទី​បញ្ចប់​ឡើយ គឺ​ពួក​គេ​នឹង​មាន​រហូត​ត​ទៅ​ទៀត ព្រោះ​ពួក​គេ​ជា​﻿ណូឡោម ឬ​នៅ​អស់​កល្ប​ជានិច្ច។"
                },
                {
                    "number": 19,
                    "text": "ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ មាន​ការ​ពិត​ទាំង​ពីរ​នេះ​ហើយ​ថា មាន​វិញ្ញាណ​ពីរ គឺ​មួយ​មាន​បញ្ញា​ជាង​មួយ​ទៀត ក៏​នឹង​មាន​មួយ​ទៀត​ដែល​មាន​បញ្ញា​ជាង​នោះ​ទៅ​ទៀត យើង​ជា​ព្រះ​អម្ចាស់​ដ៏​ជា​ព្រះ​របស់​អ្នក យើង​មាន​បញ្ញា​﻿ជាង​ពួក​គេ​ទាំង​អស់។"
                },
                {
                    "number": 20,
                    "text": "ព្រះ​អម្ចាស់​ដ៏​ជា​ព្រះ​របស់​អ្នក​បាន​ចាត់​ទេវតា​របស់​ទ្រង់ ឲ្យ​ទៅ​﻿ដោះ​លែង​អ្នក​ពី​កណ្ដាប់​ដៃ​របស់​សង្ឃ​នៃ​អែលកេណា។"
                },
                {
                    "number": 21,
                    "text": "យើង​គង់នៅ​កណ្ដាល​ពួក​គេ​ទាំង​អស់ ហេតុ​ដូច្នេះ​ហើយ បាន​ជា​ឥឡូវ​នេះ យើង​ចុះ​មក​ឯ​អ្នក ដើម្បី​ប្រកាស​ប្រាប់​ដល់​អ្នក អំពី​﻿កិច្ច​ការ​ទាំង​ឡាយ​ដែល​ព្រះ​ហស្ត​របស់​យើង​បាន​ធ្វើ​មក ម្ល៉ោះ​ហើយ ﻿បញ្ញា​យើង​លើស​ជាង​ពួក​គេ​ទាំង​អស់ ត្បិត​យើង​គ្រប់​គ្រង​ស្ថាន​សួគ៌​ខាង​លើ និង​ផែនដី​ខាង​ក្រោម​ដោយ​ប្រាជ្ញា និង​ការ​ឈ្លាសវៃ​គ្រប់​យ៉ាង គឺ​លើ​អស់​ទាំង​បញ្ញា​ទាំង​ឡាយ​ដែល​ភ្នែក​អ្នក​បាន​ឃើញ តាំង​ពី​ដើមដំបូង​មក​ម្ល៉េះ នៅ​ដើមដំបូង​ឡើយ យើង​បាន​ចុះ​មក​កណ្ដាល​អស់​ទាំង​បញ្ញា ដែល​អ្នក​បាន​ឃើញ​នោះ។"
                },
                {
                    "number": 22,
                    "text": "ឥឡូវ​នេះ ព្រះ​អម្ចាស់​ទ្រង់​បាន​បង្ហាញ​ដល់​ខ្ញុំ អ័ប្រាហាំ​នូវ​﻿បញ្ញា​ទាំង​ឡាយ​ដែល​ត្រូវ​បាន​បង្កើត​ឡើង ﻿មុន​កំណើត​លោកិយ​មក​ម្ល៉េះ ហើយ​នៅ​ក្នុង​ចំណោម​ពួក​គេ​ទាំង​អស់ នោះ​មាន​អ្នក​ដែល​មាន​ត្រកូល​﻿ខ្ពស់ និង​ធំៗ​ជា​ច្រើន"
                },
                {
                    "number": 23,
                    "text": "ហើយ​ព្រះ​ទ្រង់​បាន​ទត​ឃើញ​ព្រលឹង​ទាំង​ឡាយ​នេះ​ថា​សុទ្ធ​តែ​ល្អ ហើយ​ទ្រង់​បាន​ឈរ​នៅ​កណ្ដាល​ពួក​គេ ហើយ​ទ្រង់​មាន​ព្រះ​បន្ទូល​ថា ៖ ពួក​អ្នក​ទាំង​នេះ យើង​នឹង​ធ្វើ​ទៅ​ជា​ពួក​អ្នក​គ្រប់​គ្រង​របស់​យើង ត្បិត​ទ្រង់​បាន​ឈរ​ក្នុង​ចំណោម​អស់​អ្នក​ដែល​ជា​វិញ្ញាណ ហើយ​ទ្រង់​បាន​ទត​ឃើញ​ថា​ពួក​គេ​សុទ្ធ​តែ​ល្អ ហើយ​ទ្រង់​បាន​មាន​ព្រះ​បន្ទូល​មក​ខ្ញុំ​ថា ៖ អ័ប្រាហាំ​អើយ អ្នក​នៅ​ក្នុង​ពួក​គេ​ដែរ អ្នក​ត្រូវ​បាន​﻿រើស​តាំង​ពី​មុន​អ្នក​ចាប់​កំណើត​មក​ម្ល៉េះ។"
                },
                {
                    "number": 24,
                    "text": "ហើយ​ក៏​មាន​﻿ម្នាក់​ឈរ​ក្នុង​ចំណោម​ពួក​គេ ដែល​មើល​ទៅ​ដូច​ជា​ព្រះ ហើយ​ទ្រង់​បាន​មាន​ព្រះ​បន្ទូល​ទៅ​កាន់​អស់​អ្នក​ដែល​នៅ​ជា​មួយ​ទ្រង់​ថា ៖ យើង​នឹង​ចុះ​ទៅ ត្បិត​មាន​កន្លែង​ទំនេរ​នៅ​ទី​នោះ ហើយ​យើង​នឹង​យក​វត្ថុ​ទាំង​ឡាយ​នេះ​ទៅ ហើយ​﻿យើង​នឹង​ធ្វើ​﻿ផែនដី ដើម្បី​ឲ្យ​ពួក​គេ​ទាំង​នេះ​អាច​រស់​នៅ​លើ"
                },
                {
                    "number": 25,
                    "text": "ហើយ​យើង​នឹង​﻿សាកល្បង​ពួក​គេ​មើល​បើ​សិន​ជា​ពួក​គេ​នឹង​﻿ប្រព្រឹត្ត​នូវ​អ្វីៗ​គ្រប់​យ៉ាង ដែល​ព្រះ​អម្ចាស់​ដ៏​ជា​ព្រះ​របស់​ពួក​គេ នឹង​បញ្ជា​ដល់​ពួក​គេ"
                },
                {
                    "number": 26,
                    "text": "ហើយ​អស់​អ្នក​ណា​ដែល​រក្សា​សណ្ឋាន​﻿ទី​មួយ​របស់​ខ្លួន នោះ​នឹង​ត្រូវ​បាន​បន្ថែម​ឡើង ហើយ​អស់​អ្នក​ណា​ដែល​មិន​រក្សា​សណ្ឋាន​ទី​មួយ​របស់​ខ្លួន​ទេ នោះ​នឹង​ពុំ​បាន​សិរី​ល្អ​នៅ​ក្នុង​នគរ​ជាមួយ​គ្នា​នឹង​អស់​អ្នក​ណា ដែល​រក្សា​សណ្ឋាន​ទី​មួយ​របស់​គេ​នោះ​ឡើយ ហើយ​អស់​អ្នក​ណា​ដែល​រក្សា​សណ្ឋាន​﻿ទី​ពីរ​របស់​ខ្លួន នោះ​នឹង​បាន​﻿សិរី​ល្អ​បន្ថែម​ទៅ​លើ​ក្បាល​គេ​ជា​រៀង​ដរាប​រហូត​ត​ទៅ។"
                },
                {
                    "number": 27,
                    "text": "ហើយ​﻿ព្រះ​អម្ចាស់​ទ្រង់​បាន​មាន​ព្រះ​បន្ទូល​ថា ៖ តើ​យើង​នឹង​ចាត់​អ្នក​ណា? ហើយ​ម្នាក់​ដូច​ជា​﻿កូន​មនុស្ស​បាន​ឆ្លើយ​ថា ៖ ទូលបង្គំ​នៅ​ឯ​ណេះ​ហើយ សូម​ចាត់​ទូលបង្គំ​ចុះ។ ហើយ​﻿ម្នាក់​ទៀត​បាន​ឆ្លើយ​ហើយ​និយាយ​ថា ៖ ទូលបង្គំ​នៅ​ឯ​ណេះ​ហើយ សូម​ចាត់​ទូលបង្គំ​ចុះ។ ហើយ​ព្រះ​អម្ចាស់​ទ្រង់​បាន​មាន​ព្រះ​បន្ទូល​ថា ៖ យើង​នឹង​ចាត់​អ្នក​ទី​មួយ។"
                },
                {
                    "number": 28,
                    "text": "ហើយ​អ្នក​﻿ទី​ពីរ​ក៏​ខឹង ហើយ​ពុំ​បាន​រក្សា​សណ្ឋាន​ទី​មួយ​របស់​ខ្លួន​ឡើយ ហើយ​នៅ​ថ្ងៃ​នោះ មាន​មនុស្ស​﻿ជា​ច្រើន​បាន​ដើរ​តាម​គាត់ ៕"
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "អ័ប្រាហាំ 4",
            "data_type": "chapter",
            "chapter_name": "ជំពូក​ទី ៤",
            "chapter_summary": [
                "ក្រុម​ព្រះ​គ្រោងការណ៍​បង្ក​បង្កើត​ផែនដី និង​អ្វីៗ​ទាំង​អស់​ដែល​មាន​ជីវិត​នៅ​លើ​ផែនដី — គម្រោងការណ៍​ចំនួន​ប្រាំមួយ​ថ្ងៃ​នៃ​ការ​បង្ក​បង្កើត​របស់​ព្រះ​ត្រូវ​បាន​ចែង​ប្រាប់។"
            ],
            "verses": [
                {
                    "number": 1,
                    "text": "ហើយ​ខណៈ​នោះ ព្រះ​អម្ចាស់​ទ្រង់​បាន​មាន​ព្រះ​បន្ទូល​ថា ៖ តស់ ចូរ​យើង​ចុះ​ទៅ។ ហើយ​ព្រះ​ទាំង​ឡាយ​ទ្រង់​បាន​យាង​ចុះ​ទៅ​នៅ​﻿ដើម​ដំបូង ហើយ​ព្រះ​ទាំង​នោះ គឺថា​ក្រុម​ព្រះ បាន​﻿រៀបចំ ហើយ​សូន​នូវ​ផ្ទៃ​មេឃ និង​ផែនដី។"
                },
                {
                    "number": 2,
                    "text": "ហើយ​ផែនដី គឺ​បន្ទាប់​ពី​បាន​សូន​រួច​ហើយ នោះ​គ្មាន​រូបរាង​ទេ ហើយ​នៅ​ទទេ ពី​ព្រោះ​ព្រះ​ទាំង​ឡាយ​ទ្រង់​ពុំ​ទាន់​បាន​សូន​នូវ​អ្វី​ឡើយ​ក្រៅ​ពី​ផែនដី​ប៉ុណ្ណោះ ហើយ​សេចក្ដី​ងងឹត​គ្រប​លើ​ផ្ទៃ​នៃ​ជម្រៅ​ទឹក ហើយ​ព្រះ​វិញ្ញាណ​នៃ​ក្រុម​ព្រះ​﻿រេរា​នៅ​ពីលើ​ផ្ទៃ​ទឹក។"
                },
                {
                    "number": 3,
                    "text": "ហើយ​ព្រះ​ទាំង​ឡាយ​ទ្រង់ (ក្រុម​ព្រះ​) បាន​មាន​ព្រះ​បន្ទូល​ថា ៖ ចូរ​ឲ្យ​មាន​ពន្លឺ​ឡើង ហើយ​ក៏​មាន​ពន្លឺ​ឡើង។"
                },
                {
                    "number": 4,
                    "text": "ហើយ​ព្រះ​ទាំង​ឡាយ​ទ្រង់ (ក្រុម​ព្រះ​) បាន​យល់​ឃើញ​ពន្លឺ ត្បិត​ពន្លឺ​នោះ​ភ្លឺ​ចែងចាំង ហើយ​ព្រះ​ទាំង​ឡាយ​ទ្រង់​បាន​ញែក​ពន្លឺ ឬ​បណ្ដាល​ពន្លឺ​ឲ្យ​ញែក​ចេញ​ពី​ងងឹត។"
                },
                {
                    "number": 5,
                    "text": "ហើយ​ក្រុម​ព្រះ​បាន​ហៅ​ពន្លឺ​ថា ថ្ងៃ ហើយ​ងងឹត ព្រះ​ទាំង​ឡាយ​ទ្រង់​បាន​ហៅថា យប់។ ហើយ​ហេតុការណ៍​បាន​កើត​ឡើង​ថា ពី​ល្ងាច​ទៅ​ដល់​ព្រឹក នោះ​ព្រះ​ទាំង​ឡាយ​ទ្រង់​បាន​ហៅថា យប់ ហើយ​ពី​ព្រឹក​ទៅ​ដល់​ល្ងាច នោះ​ព្រះ​ទាំង​ឡាយ​ទ្រង់​បាន​ហៅថា ថ្ងៃ ហើយ​នេះ​គឺ ជាទី​មួយ ឬ​ដើមដំបូង អំពី​អ្វី​ដែល​ព្រះ​ទាំង​ឡាយ​ទ្រង់​បាន​ហៅថា ថ្ងៃ និង​យប់។"
                },
                {
                    "number": 6,
                    "text": "ហើយ​ក្រុម​ព្រះ​ក៏​មាន​ព្រះ​បន្ទូល​ថា ៖ ចូរ​ឲ្យ​មាន​﻿ប្រឡោះ​នៅ​កណ្ដាល​ទឹក ហើយ​វា​នឹង​ញែក​ទឹក​ចេញ​ពី​គ្នា។"
                },
                {
                    "number": 7,
                    "text": "ហើយ​ក្រុម​ព្រះ​បាន​បញ្ជា​ប្រឡោះ ដើម្បី​ឲ្យ​វា​ញែក​ទឹក​ដែល​នៅ​ក្រោម​ប្រឡោះ ចេញ​ពី​ទឹក​ដែល​នៅ​លើ​ប្រឡោះ ហើយ​ក៏​មាន​ដូច្នោះ ដូចដែល​ព្រះ​ទាំង​ឡាយ​ទ្រង់​បាន​បញ្ជា​មែន។"
                },
                {
                    "number": 8,
                    "text": "ហើយ​ក្រុម​ព្រះ​បាន​ហៅ​ប្រឡោះ​នោះ​ថា ﻿មេឃ។ ហើយ​ហេតុការណ៍​បាន​កើត​ឡើង​ថា ពី​ល្ងាច​ទៅ​ដល់​ព្រឹក នោះ​ព្រះ​ទាំង​ឡាយ​ទ្រង់ ហៅថា យប់ ហើយ​ហេតុការណ៍​បាន​កើត​ឡើង​ថា ពី​ព្រឹក​ទៅ​ដល់​ល្ងាច នោះ​ព្រះ​ទាំង​ឡាយ​ទ្រង់​ហៅថា ថ្ងៃ ហើយ​នេះ​គឺជា​﻿លើក​ទី​ពីរ ដែល​ព្រះ​ទាំង​ឡាយ​ទ្រង់​បាន​ហៅថា ថ្ងៃ និង​យប់។"
                },
                {
                    "number": 9,
                    "text": "ហើយ​ក្រុម​ព្រះ​បាន​បញ្ជា ដោយ​មាន​ព្រះ​បន្ទូល​ថា ៖ ចូរ​ឲ្យ​﻿ទឹក​នៅ​ក្រោម​មេឃ​ប្រមូល​គ្នា​នៅ​កន្លែង​﻿តែ​មួយ ហើយ​ចូរ​ឲ្យ​មាន​ដីគោក​ឡើង ហើយ​ក៏​មាន​ដូច្នោះ ដូចដែល​ព្រះ​ទាំង​ឡាយ​ទ្រង់​បាន​បញ្ជា​មែន"
                },
                {
                    "number": 10,
                    "text": "ហើយ​ក្រុម​ព្រះ​បាន​ឲ្យ​ឈ្មោះ​ដីគោក​នោះ​ថា ផែនដី ហើយ​ទី​ទឹក​ដែល​ប្រមូល​គ្នា នោះ​ព្រះ​ទាំង​ឡាយ​ទ្រង់​ឲ្យ​ឈ្មោះ​ថា ﻿ទឹកធំ ហើយ ក្រុម​ព្រះ​បាន​ទត​ឃើញ​ថា របស់​ទាំង​នោះ​គោរព​ធ្វើ​តាម។"
                },
                {
                    "number": 11,
                    "text": "ហើយ​ក្រុម​ព្រះ​បាន​មាន​ព្រះ​បន្ទូល​ថា ៖ តស់ ចូរ​យើង​រៀបចំ​ផែនដី​ឲ្យ​ដុះ​តិណជាតិ​ឡើង ជា​﻿ពួក​ស្មៅ និង​រុក្ខជាតិ​ដែល​មាន​គ្រាប់ និង​ដើម​ឈើ ដែល​មាន​ផ្លែ​តាម​ពូជ គឺ​មាន​គ្រាប់​ក្នុង​ផ្លែ​ដែល​បង្កើត​ដើម​ដូច​រូប​វា​នៅ​លើ​ផែនដី ហើយ​ក៏​មាន​ដូច្នោះ គឺ​ដូចដែល​ក្រុម​ព្រះ​អង្គ​ទ្រង់​បាន​បញ្ជា​មែន។"
                },
                {
                    "number": 12,
                    "text": "ហើយ​ក្រុម​ព្រះ​បាន​រៀបចំ​ផែនដី​ឲ្យ​ដុះ​តិណជាតិ​ឡើង ពួក​ស្មៅ​ដែល​មាន​គ្រាប់​តាម​ពូជ​វា និង​រុក្ខជាតិ​ឲ្យ​ដុះ​រុក្ខជាតិ​ពី​គ្រាប់​វា ដែល​មាន​គ្រាប់​តាម​ពូជ​វា ហើយ​ឲ្យ​ផែន​ដីដុះ​ដើម​ឈើ​ពី​គ្រាប់​តាម​ពូជ​វា ដែល​មាន​ផ្លែ រីឯ​គ្រាប់​វា​អាច​បង្កើត​បាន​តែ​ដើម​វា​ប៉ុណ្ណោះ គឺ​តាម​ពូជ​វា ហើយ​ក្រុម​ព្រះ​បាន​ទត​ឃើញ​ថា របស់​ទាំង​នោះ​គោរព​ធ្វើ​តាម។"
                },
                {
                    "number": 13,
                    "text": "ហើយ​ហេតុការណ៍​បាន​កើត​ឡើង​ថា ព្រះ​ទាំង​ឡាយ​ទ្រង់​បាន​រាប់​ថ្ងៃ​ទាំង​ឡាយ ពី​ល្ងាច​ទៅ​ដល់​ព្រឹក នោះ​ព្រះ​ទាំង​ឡាយ​ទ្រង់​បាន​ហៅថា យប់ ហើយ​ហេតុការណ៍​បាន​កើត​ឡើង​ថា ពី​ព្រឹក​ទៅ​ដល់​ល្ងាច នោះ​ព្រះ​ទាំង​ឡាយ​ទ្រង់​បាន​ហៅថា ថ្ងៃ ហើយ​នេះ​គឺជា​លើក​ទី​បី។"
                },
                {
                    "number": 14,
                    "text": "ហើយ​ក្រុម​ព្រះ​បាន​រៀបចំ​﻿ពន្លឺ​ទាំង​ឡាយ​នៅ​នា​ផ្ទៃ​មេឃ ហើយ​បាន​បណ្ដាល​ឲ្យ​ពន្លឺ​ទាំង​នោះ​ញែក​ថ្ងៃ​ចេញ​ពី​យប់ ហើយ​បាន រៀបចំ​ពន្លឺ​ទាំង​នោះ​សម្រាប់​ទុកជា​ទី​សម្គាល់ និង​សម្រាប់​ជា​រដូវ និង​សម្រាប់​ជា​ថ្ងៃ និង​សម្រាប់​ជា​ឆ្នាំ"
                },
                {
                    "number": 15,
                    "text": "ហើយ​បាន​រៀបចំ​ពន្លឺ​ទាំង​នោះ​ឲ្យ​ទៅ​ជា​តួ​ពន្លឺ​នៅ​នា​ផ្ទៃ​មេឃ ដើម្បី​នឹង​ញែក​ថ្ងៃ​ចេញ​ពី​យប់ ហើយ​ក៏​មាន​ដូច្នោះ។"
                },
                {
                    "number": 16,
                    "text": "ហើយ​ក្រុម​ព្រះ​បាន​រៀបចំ​ធ្វើ​ពន្លឺ​ធំ​ជា​ពីរ​តួ មួយ​ដែល​﻿ធំ​ជាង នោះ​សម្រាប់​ត្រួត​ក្នុង​ពេល​ថ្ងៃ ហើយ​មួយ​ដែល​តូច​ជាង សម្រាប់​ត្រួត​ក្នុង​ពេល​យប់ ជាមួយ​នឹង​ពន្លឺ​តូច​ជាង នោះ​ព្រះ​ទាំង​ឡាយ​ទ្រង់​បាន​ដាក់​តារា​ទាំង​ឡាយ​ផង​ដែរ"
                },
                {
                    "number": 17,
                    "text": "ហើយ​ក្រុម​ព្រះ​បាន​ដាក់​តួ​ពន្លឺ​ទាំង​នោះ​នៅ​នា​ផ្ទៃ​មេឃ ដើម្បី​នឹង​បំភ្លឺ​មក​លើ​ផែនដី ហើយ​ដើម្បី​នឹង​ត្រួត​ក្នុង​ពេល​ថ្ងៃ និង​ក្នុង​ពេល​យប់ ហើយ​ដើម្បី​នឹង​បណ្ដាល​ឲ្យ​ញែក​ពន្លឺ​ចេញ​ពី​ងងឹត។"
                },
                {
                    "number": 18,
                    "text": "ហើយ​ក្រុម​ព្រះ​បាន​ទត​របស់​ទាំង​នោះ​ដែល​ព្រះ​ទាំង​ឡាយ​ទ្រង់​បាន​បញ្ជា ទាល់​តែ​របស់​ទាំង​នោះ​គោរព​ធ្វើ​តាម។"
                },
                {
                    "number": 19,
                    "text": "ហើយ​ហេតុការណ៍​បាន​កើត​ឡើង​ថា ពី​ល្ងាច​ទៅ​ដល់​ព្រឹក នោះ​ជា​យប់ ហើយ​ហេតុការណ៍​បាន​កើត​ឡើង​ថា ពី​ព្រឹក​ទៅ​ដល់​ល្ងាច នោះ​ជា​ថ្ងៃ ហើយ​នេះ​គឺជា​លើក​ទី​បួន។"
                },
                {
                    "number": 20,
                    "text": "ហើយ​ក្រុម​ព្រះ​បាន​មាន​ព្រះ​បន្ទូល​ថា ៖ តស់ ចូរ​យើង​រៀបចំ​ទឹក​ឲ្យ​មាន​ពោរ​ពេញ​ទៅ​ដោយ​មច្ឆា​ជាតិ​រវើក​ជា​បរិបូរ និង​បក្សី​ជាតិ ដើម្បី​ឲ្យ​វា​អាច​ហើរ​លើ​ដី​នៅ​នា​អាកាស។"
                },
                {
                    "number": 21,
                    "text": "ហើយ​ក្រុម​ព្រះ​បាន​រៀបចំ​ទឹក ដើម្បី​ឲ្យ​ទឹក​អាច​បង្កើត​﻿ត្រី​បាឡែន​ដ៏​សម្បើមៗ និង​ជីវិត​ទាំង​ឡាយ​ដែល​កម្រើក ដែល​ទឹក​ទាំង​ឡាយ បាន​បង្កើត​មក​ជា​បរិបូរ​តាម​ពូជ ហើយ​អស់​ទាំង​សត្វ​ស្លាប​គ្រប់​មុខ​តាម​ពូជ។ ហើយ​ក្រុម​ព្រះ​បាន​ទត​ឃើញ​ថា របស់​ទាំង​នោះ​គោរព​ធ្វើ​តាម ហើយ​ថា​គម្រោងការណ៍​របស់​ព្រះ​ទ្រង់​នោះ​ល្អ។"
                },
                {
                    "number": 22,
                    "text": "ហើយ​ក្រុម​ព្រះ​បាន​មាន​ព្រះ​បន្ទូល​ថា ៖ យើង​នឹង​ប្រទាន​ពរ​ដល់​សត្វ​ទាំង​ឡាយ​នោះ ហើយ​បណ្ដាល​ឲ្យ​សត្វ​ទាំង​ឡាយ​នោះ បង្កើត​កូន​ឲ្យ​ចម្រើន​ជា​ច្រើន​ឡើង​ឲ្យ​មាន​ពោ​ស​ពេញ​នៅ​ក្នុង​ទឹកសមុទ្រ ឬ​﻿ទឹកធំ ហើយ​បណ្ដាល​ឲ្យ​សត្វ​ស្លាប​ចម្រើន​ឡើង​នៅ​ផែនដី​ដែរ។"
                },
                {
                    "number": 23,
                    "text": "ហើយ​ហេតុការណ៍​បាន​កើត​ឡើង​ថា ពី​ល្ងាច​ទៅ​ដល់​ព្រឹក នោះ​ព្រះ​ទាំង​ឡាយ​ទ្រង់​ហៅថា យប់ ហើយ​ហេតុការណ៍​បាន​កើត​ឡើង​ថា ពី​ព្រឹក​ទៅ​ដល់​ល្ងាច នោះ​ព្រះ​ទាំង​ឡាយ​ទ្រង់​ហៅថា ថ្ងៃ ហើយ​នេះ​គឺជា​លើក​ទី​ប្រាំ។"
                },
                {
                    "number": 24,
                    "text": "ហើយ​﻿ក្រុម​ព្រះ​បាន​រៀបចំ​ឲ្យ​ផែនដី​មាន​ពោរ​ពេញ​ទៅ​ដោយ​ចតុប្បាទ​ជាតិ​តាម​ពូជ គឺជា​សត្វ​ស្រុក សត្វ​លូន​វារ និង​សត្វ​ព្រៃ នៅ​ផែនដី​តាម​ពូជ ហើយ​ក៏​មាន​ដូច្នោះ ដូចដែល​ព្រះ​ទាំង​ឡាយ​ទ្រង់​បាន​មាន​ព្រះ​បន្ទូល​មែន។"
                },
                {
                    "number": 25,
                    "text": "ហើយ​ក្រុម​ព្រះ​បាន​រៀបចំ​ផែនដី​ឲ្យ​មាន​សត្វ​ព្រៃ​តាម​ពូជ និង​សត្វ​ស្រុក​តាម​ពូជ ហើយ​គ្រប់​ទាំង​សត្វ​ដែល​លូន​វារ​នៅ​ដីគោក​តាម​ពូជ​ដែរ ហើយ​ក្រុម​ព្រះ​បាន​ទត​ឃើញ​ថា​របស់​ទាំង​នោះ​នឹង​គោរព​ធ្វើ​តាម។"
                },
                {
                    "number": 26,
                    "text": "ហើយ​ក្រុម​ព្រះ​បាន​﻿ប្រឹក្សា​ជាមួយ​គ្នា ហើយ​មាន​ព្រះ​បន្ទូល​ថា ៖ តស់ ចូរ​យើង​ចុះ​ទៅ ហើយ​﻿សូន​មនុស្ស​ឲ្យ​ដូច​ជា​﻿រូប​យើង​ឲ្យ​មាន​ភាព​ដូច​យើង ហើយ​យើង​នឹង​ឲ្យ​ពួក​គេ​មាន​អំណាច​ត្រួតត្រា​លើ​ត្រី​សមុទ្រ និង​លើ​សត្វ​ហើរ​លើ​អាកាស និង​លើ​សត្វ​ជើង​បួន និង​លើ​ផែនដី​ទាំង​មូល ព្រម​ទាំង​លើ​សត្វ​លូន​វារ ដែល​វារ​នៅ​ផែនដី​ផង។"
                },
                {
                    "number": 27,
                    "text": "ម្ល៉ោះ​ហី​យ ﻿ក្រុម​ព្រះ​ក៏​យាង​ចុះ​ទៅ​បង្កើត​មនុស្ស​ឲ្យ​ដូច​រូប​ព្រះ​ទាំង​ឡាយ គឺ​ដូច​ជា​រូប​នៃ​ព្រះ នោះ​ព្រះ​ទាំង​ឡាយ​ទ្រង់​បាន​បង្កើត​គេ​មក គឺជា​ប្រុស​ជា​ស្រី ព្រះ​ទាំង​ឡាយ​ទ្រង់​បាន​បង្កើត​គេ​ឡើង។"
                },
                {
                    "number": 28,
                    "text": "ហើយ​ក្រុម​ព្រះ​បាន​មាន​ព្រះ​បន្ទូល​ថា ៖ យើង​នឹង​ប្រទាន​ពរ​ដល់​ពួក​គេ។ ហើយ​ក្រុម​ព្រះ​បាន​មាន​ព្រះ​បន្ទូល​ថា ៖ យើង​នឹង​បណ្ដាល​ឲ្យ​ពួក​គេ​បង្កើត​កូន​ឲ្យ​ចម្រើន​ជា​ច្រើន​ឡើង ឲ្យ​មាន​ពាស​ពេញ​លើ​ផែនដី ហើយ​បង្ក្រាប​ផែនដី ហើយ​មាន​អំណាច​ត្រួតត្រា​លើ​ត្រី​សមុទ្រ និង​លើ​សត្វ​ហើរ​លើ​អាកាស និង​លើ​ជីវិត​ផង​ទាំង​ឡាយ​ដែល​កម្រើក​នៅ​ផែនដី​ផង។"
                },
                {
                    "number": 29,
                    "text": "ហើយ​ក្រុម​ព្រះ​បាន​មាន​ព្រះ​បន្ទូល​ថា ៖ មើល​ចុះ យើង​បាន​ប្រទាន​ដល់​ពួក​គេ​នូវ​គ្រប់​ទាំង​តិណជាតិ​មាន​គ្រាប់​ពូជ ដែល​នឹង​ដុះ​នៅ​លើ​ផ្ទៃ​ផែនដី និង​គ្រប់​ទាំង​ដើម​ឈើ​ទាំង​ឡាយ​ដែល​នឹង​កើត​ផ្លែ មែន​ហើយ គឺ​ផ្លែ​ឈើ​ដែល​មាន​គ្រាប់​តាម​ពូជ​វា នោះ​យើង​នឹង​ប្រទាន​ដល់​ពួក​គេ របស់​ទាំង​នោះ​នឹង​ទៅ​ជា​﻿អាហារ​ដល់​ពួក​គេ។"
                },
                {
                    "number": 30,
                    "text": "ហើយ​ចំពោះ​អស់​ទាំង​សត្វ​នៅ​លើ​ផែនដី និង​ចំពោះ​សត្វ​ហើរ​លើ​អាកាស និង​ចំពោះ​គ្រប់​សត្វ​ទាំង​ឡាយ ដែល​លូន​វារ​នៅ​លើ​ផែនដី​ផង មើល​ចុះ យើង​នឹង​ប្រទាន​ឲ្យ​មាន​ជីវិត ហើយ​យើង​ក៏​នឹង​ប្រទាន​គ្រប់​តិណជាតិ​ខ្ចីៗ​ឲ្យ​ធ្វើ​ជា​អាហារ ហើយ​អស់​ទាំង​របស់​ទាំង​នេះ​នឹង​ត្រូវ​បាន​រៀបចំ​យ៉ាង​ដូច្នោះ​ហើយ។"
                },
                {
                    "number": 31,
                    "text": "ហើយ​ក្រុម​ព្រះ​បាន​មាន​ព្រះ​បន្ទូល​ថា ៖ យើង​នឹង​ធ្វើ​អ្វីៗ​គ្រប់​យ៉ាង​ដែល​យើង​បាន​មាន​បន្ទូល ហើយ​រៀបចំ​របស់​ទាំង​នោះ​ឡើង ហើយ​មើល​ចុះ របស់​ទាំង​នោះ​នឹង​គោរព​តាម​ណាស់។ ហើយ​ហេតុការណ៍​បាន​កើត​ឡើង​ថា ពី​ល្ងាច​ទៅ​ដល់​ព្រឹក នោះ​ព្រះ​ទាំង​ឡាយ ទ្រង់​ហៅថា យប់ ហើយ​ហេតុការណ៍​បាន​កើត​ឡើង​ថា ពី​ព្រឹក​ទៅ​ដល់​ល្ងាច នោះ​ព្រះ​ទាំង​ឡាយ​ទ្រង់​ហៅថា ថ្ងៃ ហើយ​ព្រះ​ទាំង​ឡាយ​ទ្រង់​បាន​រាប់​លើក​﻿ទី​ប្រាំមួយ ៕"
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "អ័ប្រាហាំ 5",
            "data_type": "chapter",
            "chapter_name": "ជំពូក​ទី ៥",
            "chapter_summary": [
                "ក្រុម​ព្រះ​បញ្ចប់​គម្រោងការណ៍​របស់​ព្រះ​ទាំង​ឡាយ​ខាង​ការ​បង្ក​បង្កើត​របស់​រ​បរ​គ្រប់​យ៉ាង — ព្រះ​ទាំង​ឡាយ​ទ្រង់​សម្រេច​ការ​បង្ក​បង្កើត ស្រប​តាម​គម្រោងការណ៍​របស់​ព្រះ​ទាំង​ឡាយ — លោក​អ័ដាម​ឲ្យ​ឈ្មោះ​ដល់​គ្រប់​ទាំង​សត្វ​ដែល​មាន​ជីវិត។"
            ],
            "verses": [
                {
                    "number": 1,
                    "text": "ហើយ​ដូច្នេះ យើង​នឹង​សម្រេច​ផ្ទៃ​មេឃ និង​ផែនដី និង​អ្វីៗ​សព្វ​សារពើ​នៅ​លើ​ទី​នោះ​ផង។"
                },
                {
                    "number": 2,
                    "text": "ហើយ​ក្រុម​ព្រះ​បាន​មាន​ព្រះ​បន្ទូល​ជាមួយ​គ្នា​ថា ៖ នៅ​គ្រា​﻿ទី​ប្រាំពីរ នោះ​យើង​នឹង​បញ្ចប់​កិច្ចការ​របស់​យើង ដែល​យើង​បាន​ប្រឹក្សា​គ្នា ហើយ​យើង​នឹង​សម្រាក​នៅ​គ្រា​ទី​ប្រាំពីរ ពី​គ្រប់​ទាំង​កិច្ច​ការ​ដែល​យើង​បាន​ប្រឹក្សា​គ្នា។"
                },
                {
                    "number": 3,
                    "text": "ហើយ​ក្រុម​ព្រះ​បាន​បញ្ចប់​នៅ​គ្រា​ទី​ប្រាំពីរ ពី​ព្រោះ​នៅ​គ្រា​ទី​ប្រាំពីរ ព្រះ​ទាំង​ឡាយ​នឹង​﻿សម្រាក​ពី​គ្រប់​ទាំង​កិច្ច​ការ​ដែល​ព្រះ​ទាំង​ឡាយ​ទ្រង់ (ក្រុម​ព្រះ​) បាន​ប្រឹក្សា​គ្នា ដើម្បី​នឹង​សូន​ឡើង ហើយ​﻿បាន​ញែក​គ្រា​នោះ​ចេញ​ជា​បរិសុទ្ធ។ ហើយ​ការ​សម្រេច​ចិត្ត​របស់​ព្រះ​ទាំង​ឡាយ គឺ​យ៉ាង ដូច្នោះ​ហើយ នៅ​ពេល​ព្រះ​ទាំង​ឡាយ​ទ្រង់​បាន​ប្រឹក្សា​គ្នា ដើម្បី​នឹង​សូន​នូវ​ផ្ទៃ​មេឃ និង​ផែនដី។"
                },
                {
                    "number": 4,
                    "text": "ហើយ​ក្រុម​ព្រះ​បាន​យាង​ចុះ​មក ហើយ​បាន​សូន​នូវ​របស់​ទាំង​នេះ ដែល​ជា​ដើមកំណើត​នៃ​ផ្ទៃ​មេឃ និង​ផែនដី​ក្នុង​កាលដែល​បាន​សូន​មក គឺ​នៅ​វេលា ដែល​ព្រះ​ទាំង​ឡាយ​ទ្រង់​បាន​សូន​នូវ​ផែនដី និង​ផ្ទៃ​មេឃ"
                },
                {
                    "number": 5,
                    "text": "ស្រប​តាម​អ្វីៗ​ទាំង​អស់​ដែល​ព្រះ​ទាំង​ឡាយ​ទ្រង់​បាន​មាន​ព្រះ​បន្ទូល អំពី​តិណជាតិ​គ្រប់​យ៉ាង​នៅ​វាល ﻿មុន​មាន​នៅ​លើ​ផែនដី ព្រម​ទាំង​រុក្ខជាតិ​គ្រប់​យ៉ាង​នៅ​វាល មុន​ដែល​ដុះ​មក​ផង ត្បិត​ក្រុម​ព្រះ​ពុំ​ទាន់​បាន​បង្អុរ​ភ្លៀង​មក​លើ​ផ្ទៃ​ផែនដី​ទេ កាល​ព្រះ​ទាំង​ឡាយ​ទ្រង់​ប្រឹក្សា​គ្នា ហើយ​ពុំ​ទាន់​បាន​សូន​មនុស្ស​ឲ្យ​ភ្ជួរ​ដី​នៅ​ឡើយ​ទេ។"
                },
                {
                    "number": 6,
                    "text": "ប៉ុន្តែ​ស្រាប់​តែ​មាន​ចំហាយ​ឡើង​ពី​ដី​មក ហើយ​ស្រោច​ស្រប់​គ្រប់​លើ​ផ្ទៃ​ដី។"
                },
                {
                    "number": 7,
                    "text": "ហើយ​﻿ក្រុម​ព្រះ​បាន​សូន​មនុស្ស​ពី​﻿ធូលី​ដី ហើយ​យក​﻿វិញ្ញាណ​គាត់ (គឺថា វិញ្ញាណ​របស់​មនុស្ស) ហើយ​ដាក់​ទៅ​ក្នុង​រូប​គាត់ ហើយ​ក៏​ផ្លុំ​ខ្យល់​ដង្ហើម​ជីវិត​បញ្ចូល​ទៅ​ក្នុង​រន្ធ​ច្រមុះ​គាត់ ហើយ​មនុស្ស​ក្លាយ​ទៅ​ជា​មាន​﻿ព្រលឹង​រស់​ឡើង។"
                },
                {
                    "number": 8,
                    "text": "ហើយ​ក្រុម​ព្រះ​បាន​ធ្វើ​សួនច្បារ​មួយ​នៅ​﻿ស្រុក​អេដែន​ទិស​ខាង​កើត ហើយ​ព្រះ​ទាំង​ឡាយ​ទ្រង់​បាន​ដាក់​មនុស្ស​ឲ្យ​នៅ​ទី​នោះ គឺជា​វិញ្ញាណ​ដែល​ព្រះ​ទាំង​ឡាយ​ទ្រង់​បាន​ដាក់​ទៅ​ក្នុង​រូប​ដែល​ព្រះ​ទាំង​ឡាយ​ទ្រង់​បាន​សូន​មក​នោះ។"
                },
                {
                    "number": 9,
                    "text": "ហើយ​ចេញ​ពី​ដី នោះ​ក្រុម​ព្រះ​បាន​ធ្វើ​ឲ្យ​ដុះ​គ្រប់​អស់​ទាំង​ដើម​ឈើ ដែល​គួរ​ជាទី​គាប់​ដល់​ចក្ខុ ល្អ​សម្រាប់​ធ្វើ​ជា​អាហារ ទាំង​﻿ដើម​ជីវិត​នៅ​កណ្ដាល​សួនច្បារ ព្រម​ទាំង​ដើម​សម្រាប់​ដឹង​ខុសត្រូវ​ផង។"
                },
                {
                    "number": 10,
                    "text": "មាន​ទន្លេ​មួយ​ហូរ​ចេញ​ពី​ស្រុក​អេដែន មក​ស្រោច​សួនច្បារ​នោះ ហើយ​ហូរ​បែក​ពី​នោះ ហើយ​ក្លាយ​ទៅ​ជា​បួន​មុខ។"
                },
                {
                    "number": 11,
                    "text": "ហើយ​ក្រុម​ព្រះ​បាន​យក​មនុស្ស​ទៅ ហើយ​ដាក់​គាត់​នៅ​ក្នុង​សួនច្បារ​អេដែន​ឲ្យ​ធ្វើ​ការ​ហើយ​ថែរក្សា​សួនច្បារ​នោះ។"
                },
                {
                    "number": 12,
                    "text": "ហើយ​ក្រុម​ព្រះ​បាន​បញ្ជា​ដល់​បុរស​ថា ៖ ផ្លែ​ឈើ​ទាំង​អស់​នៅ​ក្នុង​សួនច្បារ នោះ​អ្នក​អាច​បរិភោគ​បាន​តាម​ចិត្ត"
                },
                {
                    "number": 13,
                    "text": "ប៉ុន្តែ​ផល​ពី​ដើម​ដឹង​ខុសត្រូវ នោះ​អ្នក​មិន​ត្រូវ​បរិភោគ​ឡើយ ត្បិត​នៅ​ពេល​ណា​ដែល​អ្នក​បរិភោគ នោះ​អ្នក​នឹង​ត្រូវ​ស្លាប់​ជា​មិន​ខាន​ឡើយ។ ឥឡូវ​នេះ ខ្ញុំ អ័ប្រាហាំ​បាន​ឃើញ​ថា ពេល​នោះ​គឺ​រាប់​តាម​﻿ពេល​វេលា​របស់​ព្រះ​អម្ចាស់ ដែល​រាប់​តាម​ពេល​វេលា នៅ​﻿កូឡុប ត្បិត​ក្រុម​ព្រះ​ពុំ​ទាន់​បាន​កំណត់​ដល់​លោក​អ័ដាម តាម​របៀប​រៀបរាប់​របស់​លោក​នៅ​ឡើយ​ទេ។"
                },
                {
                    "number": 14,
                    "text": "ហើយ​ក្រុម​ព្រះ​បាន​មាន​ព្រះ​បន្ទូល​ថា ៖ តស់ ចូរ​យើង​ធ្វើ​ឲ្យ​មាន​ជំនួយ​ម្នាក់​សម​សម្រាប់​ជួយ​គាត់ ត្បិត​មិន​ល្អ​ទេ​ដែល​បុរស​គួរ​នៅ​ម្នាក់​ឯង ហេតុ​ដូច្នេះ​ហើយ យើង​នឹង​សូន​ជា​ជំនួយ​មួយ​ដ៏​សម​ចំពោះ​គាត់។"
                },
                {
                    "number": 15,
                    "text": "ហើយ​ក្រុម​ព្រះ​បាន​ធ្វើ​ឲ្យ​﻿អ័ដាម​ដេក​លង់លក់​ទៅ ហើយ​គាត់​ក៏​ដេកលក់ ហើយ​ព្រះ​ទាំង​ឡាយ​ទ្រង់​បាន​យក​ឆ្អឹង​ជំនីរ​គាត់​មួយ ហើយ​ភ្ជិត​សាច់​ទៅ​វិញ"
                },
                {
                    "number": 16,
                    "text": "ហើយ​រីឯ​ឆ្អឹងជំនីរ​ដែល​ក្រុម​ព្រះ​បាន​យក​ពី​បុរស​មក នោះ​ព្រះ​ទាំង​ឡាយ​ទ្រង់​បាន​សូន​ជា​﻿ស្ត្រី​មួយ ហើយ​នាំ​នាង​ទៅ​ឯ​បុរស។"
                },
                {
                    "number": 17,
                    "text": "ហើយ​អ័ដាម​ក៏​ថា ៖ នេះ​គឺជា​ឆ្អឹង​ពី​ឆ្អឹង​ខ្ញុំ ហើយ​ជា​សាច់​ពី​សាច់​ខ្ញុំ ឥឡូវ​នេះ នាង​នឹង​ត្រូវ​បាន​ហៅថា « ស្ត្រី » ពី​ព្រោះ នាង​ត្រូវ​បាន​យក​ចេញ​ពី​បុរស​មក។"
                },
                {
                    "number": 18,
                    "text": "ហេតុ​ដូច្នេះ​ហើយ បាន​ជា​មនុស្ស​ប្រុស​នឹង​លា​ចេញ​ពី​ឪពុក​ម្ដាយ​ខ្លួន ហើយ​ទៅ​﻿នៅ​ជាប់​នឹង​ប្រពន្ធ​របស់​ខ្លួន ហើយ​អ្នក​ទាំង​ពីរ នោះ​នឹង​ត្រូវ​ជា​សាច់​﻿តែ​មួយ​សុទ្ធ។"
                },
                {
                    "number": 19,
                    "text": "ហើយ​គេ​ទាំង​ពីរ​នាក់​នៅ​ខ្លួន​អាក្រាត​ទទេ គឺ​បុរស និង​ប្រពន្ធ​គាត់ ហើយ​ឥត​មាន​សេចក្ដី​ខ្មាសអៀន​ឡើយ។"
                },
                {
                    "number": 20,
                    "text": "ហើយ​ក្រុម​ព្រះ​បាន​យក​ដី​មក​សូន​នូវ​គ្រប់​ទាំង​សត្វ​ជើង​បួន​នៅ​វាល និង​គ្រប់​ទាំង​សត្វ​ហើរ​លើ​អាកាស​ផង ហើយ​បាន​នាំ​សត្វ​ទាំង​នោះ​មក​ឯ​អ័ដាម ដើម្បី​ឲ្យ​ដឹង​ជា​គាត់​នឹង​ហៅ​ដូច​ម្ដេច ហើយ​ឈ្មោះ​ណា​ក៏​ដោយ​ដែល​អ័ដាម​បាន​ដាក់​ឲ្យ​ដល់​គ្រប់​ទាំង​ជីវិត​ផង​ទាំង​ឡាយ នោះ​បាន​សម្រេច​ជា​ឈ្មោះ​របស់​សត្វ​នោះ​ឯង។"
                },
                {
                    "number": 21,
                    "text": "ហើយ​អ័ដាម​បាន​ដាក់​ឈ្មោះ​ឲ្យ​ដល់​គ្រប់​ទាំង​សត្វ​ស្រុក សត្វ​ព្រៃ និង​សត្វ​ហើរ​លើ​អាកាស​ទាំង​ប៉ុន្មាន​ជាស្រេច ហើយ​ចំពោះ​អ័ដាម​វិញ នោះ​ឃើញ​ថា​មាន​ជំនួយ​មួយ​ដ៏​សម​ចំពោះ​គាត់ ៕"
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "វត្ថុ​ចម្លង​តាម លេខ​ទី ១",
            "data_type": "figure",
            "book_title": "វត្ថុ​ចម្លង​តាម​ចេញ​ពី​គម្ពីរ​អ័ប្រាហាំ",
            "subtitle": [
                "លេខ ១"
            ],
            "text": [
                "ការ​ពន្យល់",
                "រូប​ទី ១ ៖ ទេវតា​នៃ​ព្រះ​អម្ចាស់",
                "រូប​ទី ២ ៖ អ័ប្រាហាំ​ជាប់​ចំណង​នៅ​លើ​អាសនា​",
                "រូប​ទី ៣ ៖ សង្ឃ​នៃ​អែលកេណា​ដែល​ថ្វាយ​បង្គំ​រូប​ព្រះ ខំ​យក​អ័ប្រាហាំ​ធ្វើ​ជា​យញ្ញ​បូជា",
                "រូប​ទី ៤ ៖ អាសនា​សម្រាប់​ធ្វើ​យញ្ញ​បូជា ដោយ​ពួក​សង្ឃ​ដែល​ថ្វាយ​បង្គំ​រូប​ព្រះ ឈរ​ពីមុខ​ព្រះ​ទាំង​ឡាយ​នៃ​អែលកេណា លិបណា ម៉ាម៉ាក់រ៉ា កូរ៉ាស និង​ផារ៉ោន។",
                "រូប​ទី ៥ ៖ រូប​ចម្លាក់​ព្រះ​នៃ​អែលកេណា",
                "រូប​ទី ៦ ៖ រូប​ចម្លាក់​ព្រះ​នៃ​លិបណា",
                "រូប​ទី ៧ ៖ រូប​ចម្លាក់​ព្រះ​នៃ​ម៉ាម៉ាក់រ៉ា",
                "រូប​ទី ៨ ៖ រូប​ចម្លាក់​ព្រះ​នៃ​កូរ៉ាស",
                "រូប​ទី ៩ ៖ រូប​ចម្លាក់​ព្រះ​នៃ​ផារ៉ោន",
                "រូប​ទី ១០ ៖ លោក​អ័ប្រាហាំ​នៅ​ស្រុក​អេស៊ីព្ទ",
                "រូប​ទី ១១ ៖ គូស​ជា​តំណាង​សសរ​នៃ​ផ្ទៃ​មេឃ ដូចដែល​បាន​យល់​ដោយ​ពួក​សាសន៍​អេស៊ីព្ទ",
                "រូប​ទី ១២ ៖ រ៉ាវគីយ៉ាង មាន​ន័យ​ថា ប្រឡោះ ឬ​ផ្ទៃ​មេឃ​ខាង​លើ​ក្បាល​យើង ប៉ុន្តែ​ក្នុង​ករណី​នេះ ដែល​ទាក់​ទង​ទៅ​នឹង​កម្មវត្ថុ​នេះ នោះ​ពួក​សាសន៍​អេស៊ីព្ទ​ឲ្យ​ន័យ​ថា សាវម៉ាវ ជាទី​ខ្ពស់ ឬ​ផ្ទៃ​មេឃ ដែល​មាន​ន័យ​ដូច​គ្នា​នឹង​ពាក្យ​ហេព្រើរ​ថា សាវម៉ាយីម។"
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "វត្ថុ​ចម្លង​តាម លេខ​ទី ២",
            "data_type": "figure",
            "book_title": "វត្ថុ​ចម្លង​តាម​ចេញ​ពី​គម្ពីរ​អ័ប្រាហាំ",
            "subtitle": [
                "លេខ ២"
            ],
            "text": [
                "ការ​ពន្យល់",
                "រូប​ទី ១ ៖ កូឡុប ជា​ការ​បង្ក​បង្កើត​ទី​មួយ គឺ​នៅ​ជិត​សេឡេស្ទាល ឬ​ទីលំនៅ​នៃ​ព្រះ​ជាងគេ។ ជាទី​ដំបូង​ក្នុង​ការ​គ្រប់​គ្រង​ចុង​ក្រោយ​បង្អស់​ចំពោះ​ការ​រាប់​ពេល​វេលា។ ការ​រាប់​ពេល​វេលា​ស្រប​តាម​ពេល​វេលា​នៃ​សេឡេស្ទាល ជា​ពេល​វេលា​នៃ​សេឡេស្ទាល ដែល​មាន​ន័យ​ថា មួយ​ថ្ងៃ​ស្មើ​មួយ​ហត្ថ។ មួយ​ថ្ងៃ​នៅ​កូឡុប គឺ​ស្មើ​នឹង​មួយ​ពាន់​ឆ្នាំ ស្រប​តាម​ការ​រាប់​ពេល​វេលា​នៃ​ផែនដី​នេះ ដែល​ត្រូវ​បាន​ហៅ​ដោយ​ពួក​សាសន៍​អេស៊ីព្ទ​ថា យ៉ា-អូ-អេ។",
                "រូប​ទី ២ ៖ ឈរ​នៅ​ក្បែរ​កូឡុប ត្រូវ​បាន​ហៅ​ដោយ​ពួក​សាសន៍​អេស៊ីព្ទ​ថា អូលិបលិស ដែល​ជា​ការ​បង្ក​បង្កើត​ដ៏​មហិមា​សម្រាប់​គ្រប់​គ្រង​តម​ក ដែល​នៅ​ជិត​សេឡេស្ទាល ឬ​កន្លែង​ដែល​ព្រះ​ទ្រង់​គង់នៅ ដោយ​កាន់​នូវ​កូន​សោ​នៃ​អំណាច ព្រម​ទាំង​ទាក់​ទង​ទៅ​នឹង​ភព​ផ្សេងៗ​ទៀត​ផង ដូចដែល​បាន​បើក​សម្ដែង​ប្រាប់​ពី​ព្រះ​ដល់​អ័ប្រាហាំ ក្នុង​កាល​លោក​បាន​ថ្វាយ​យញ្ញ​បូជា​នៅ​លើ​អាសនា ដែល​លោក​បាន​សង់​ថ្វាយ​ព្រះ​អម្ចាស់។",
                "រូប​ទី ៣ ៖ ធ្វើ​ឡើង​ជា​តំណាង​ព្រះ​គង់​នៅ​លើ​បល្ល័ង្ក​ទ្រង់ បំពាក់​ដោយ​ព្រះ​ចេស្ដា និង​សិទ្ធិ​អំណាច ជាមួយ​នឹង​មកុដ​នៃ​ពន្លឺ​ដ៏​នៅ​អស់​កល្ប​ជានិច្ច​នៅ​លើ​ព្រះ​សិរសា​ទ្រង់ ក៏​ជា​តំណាង​នូវ​ពាក្យ​សម្គាល់​ដ៏​ធំ​ទាំង​ឡាយ​នៃ​បព្វជិតភាព​បរិសុទ្ធ ដូចដែល​បាន​បើក​សម្ដែង​ប្រាប់ លោក​អ័ដាម នៅ​ក្នុង​សួនច្បារ​អេដែន ព្រម​ទាំង​សេត ណូអេ ម៉ិលគីស្សាដែក អ័ប្រាហាំ និង​អស់​ទាំង​ពួក​អ្នក​ដែល​ត្រូវ​បាន​បើក​សម្ដែង​ប្រាប់​ពី​បព្វជិតភាព។",
                "រូប​ទី ៤ ៖ ជា​ចម្លើយ​ទាំង​ឡាយ​ចំពោះ​ពាក្យ​ហេព្រើរ​ថា រ៉ាវគីយ៉ាង គឺ​មាន​ន័យ​ថា ប្រឡោះ ឬ​ផ្ទៃ​មេឃ ហើយ​ជា​រូប​ដែល​បាន​រាប់​ទុក​នៅ​ក្នុង​ភាសា​អេស៊ីព្ទ មាន​ន័យ​ថា មួយ​ពាន់ ជា​ចម្លើយ​ចំពោះ​ន័យ​អំពី​ពេល​វេលា​នៅ​អូលិបលិស ដែល​ស្មើ​នឹង​កូឡុប ចំពោះ​ការ​វិល​របស់​វា និង​ការ​រៀបរាប់​ពេល​វេលា​នៅ​ទី​នោះ។",
                "រូប​ទី ៖  បាន​ហៅ​ក្នុង​ភាសា​អេស៊ីព្ទ​ថា អេនិស-កូ-អូន-ដូស នេះ​គឺជា​ភព​មួយ​ដែល​ត្រួតត្រា ហើយ​ដែល​ហៅ​ដោយ​ពួក​អេស៊ីព្ទ​ថា ជា​ព្រះ​អាទិត្យ ហើយ​ដើម្បី​សុំ​ពន្លឺ​ខ្លួន​ពី​កូឡុប តាម​រយៈ​វត្ថុ កា-អេ-វ័នរ៉ាស ដែល​ជា​កូន​សោ​ធំ ឬ​ក៏​ម្យ៉ាង​ទៀត គឺជា​អំណាច​ត្រួតត្រា ដែល​ត្រួតត្រា​ភព ឬ​តារា​១៥​ដួង ដែល​នៅ​នឹងន ដូច​ជា ផ្លូ​អេ​សេ ឬ​ព្រះ​ចន្ទ ផែនដី និង​ព្រះ​អាទិត្យ​ផង នៅ​ក្នុង​ការ​វិល​របស់​ដួង​ទាំង​នេះ​រាល់​ឆ្នាំ។ ភព​នេះ​ទទួល​អំណាច​របស់​ខ្លួន​តាម​រយៈ​វត្ថុ គ្លី-ផ្លូ-អ៊ិស-អេស ឬ ហា-កូ-កាវ-ប៊ីម រីឯ​តារា​ទាំង​ឡាយ​ដែល​តំណាង​ដោយ​លេខ ២២ និង លេខ ២៣ នោះ​ទទួល​ពន្លឺ​របស់​ខ្លួន​ពី​ការ​វិល​នៃ​កូឡុប។",
                "រូប​ទី ៦ ៖ ជា​តំណាង​ផែនដី​នេះ តាម​ទិស​ទាំង​បួន។",
                "រូប​ទី ៧ ៖ ជា​តំណាង​ព្រះ​គង់​នៅ​លើ​បល្ល័ង្ក​ទ្រង់ ដោយ​បើក​សម្ដែង​តាម​ផ្ទៃ​មេឃ​ប្រាប់​ពី​ពាក្យ​សម្គាល់​ទាំង​ឡាយ​នៃ​បព្វជិតភាព ដូច​ជាសម្គាល់​ពី​ព្រះ​វិញ្ញាណ​បរិសុទ្ធ​ដល់​លោក​អ័ប្រាហាំ ក្នុង​រូប​ដូច​ជា​ព្រាបស។",
                "រូប​ទី ៨ ៖ មាន​ការ​និពន្ធ​ទាំង​ឡាយ ដែល​ពុំ​អាច​បើក​សម្ដែង​ប្រាប់​ដល់​ពិភពលោក​បាន​ឡើយ ប៉ុន្តែ​សម្រាប់​មាន​នៅ​ក្នុង​ព្រះ​វិហារ​បរិសុទ្ធ​នៃ​ព្រះ។",
                "រូប​ទី ៩ ៖ ពុំ​ចាំ​បាច់​បើក​សម្ដែង​ប្រាប់​នៅ​ពេល​បច្ចុប្បន្ន​នេះ​ទេ។",
                "រូប​ទី ១០ ៖ ក៏​ដូច្នោះ​ដែរ។",
                "រូប​ទី ១១ ៖ ក៏​ដូច្នោះ​ដែរ។ បើ​សិន​ជា​ពិភពលោក​អាច​រក​ឃើញ​ន័យ​នៃ​លេខ​ទាំង​នេះ ក៏​សូម​ធ្វើ​ទៅ​ចុះ។ អាម៉ែន។",
                "រូប​ទី ១២, ១៣, ១៤, ១៥, ១៦, ១៧, ១៨, ១៩, ២០, និង ២១ នោះ​នឹង​ត្រូវ​បាន​ប្រទាន​នៅ​ពេល​កំណត់​នៃ​ព្រះ​អម្ចាស់។",
                "ការ​បកប្រែ​ខាង​លើ​នេះ​ត្រូវ​បាន​ធ្វើ​ឡើង តាម​តែ​ដែល​យើង​មាន​សិទ្ធិ​បកប្រែ​នៅ​ពេល​បច្ចុប្បន្ន​នេះ​ប៉ុណ្ណោះ។"
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "វត្ថុ​ចម្លង​តាម លេខ​ទី ៣",
            "data_type": "figure",
            "book_title": "វត្ថុ​ចម្លង​តាម​ចេញ​ពី​គម្ពីរ​អ័ប្រាហាំ",
            "subtitle": [
                "លេខ ៣"
            ],
            "text": [
                "ការ​ពន្យល់",
                "រូប​ទី ១ ៖ លោក​អ័ប្រាហាំ​អង្គុយ​នៅ​លើ​បល្ល័ង្ក​របស់​ផារ៉ោន ដោយ​សារ​សំណូមពរ​របស់​ស្ដេច ដោយ​មាន​មកុដ​នៅ​លើ​ក្បាល​លោក ដែល​ជា​តំណាង​បព្វជិតភាព គឺជា​និមិត្តរូប​អំពី​គណៈប្រធាន​នៅ​ស្ថាន​សួគ៌ ទាំង​មាន​ដំបង​ពេជ្រ​នៃ​សេចក្ដី​យុត្តិធម៌ និង​សេចក្ដី​ជំនុំ​ជំរះ​នៅ​ដៃ​លោក​ផង។",
                "រូប​ទី ២ ៖ ស្ដេច​ផារ៉ោន ជា​នាម​ដែល​បាន​ប្រទាន​ឲ្យ​ដោយ​តួអក្សរ​នៅ​ខាង​លើ​ព្រះ​សិរសា​ទ្រង់។",
                "រូប​ទី ៣ ៖ ជា​លោក​អ័ប្រាហាំ​នៅ​ស្រុក​អេស៊ីព្ទ ដូច​ជា​បាន​ប្រាប់​នៅ​ក្នុង​រូប​ទី ១០ នៃ​វត្ថុ​ចម្លង​តាម​លេខ​ទី ១។",
                "រូប​ទី ៤ ៖ ស្ដេច​ផារ៉ោន ជា​ស្ដេច​នៃ​ស្រុក​អេស៊ីព្ទ ដូចដែល​បាន​សរសេរ​ទុក​នៅ​ខាង​លើ​ដៃ។",
                "រូប​ទី ៥ ៖ ស៊ូឡិម ជា​ខ្ញុំ​កំដរ​ឯក​របស់​ស្ដេច ដូច​ជា​តំណាង​ដោយ​តួអក្សរ​នៅ​ខាង​លើ​ដៃ​គាត់។",
                "រូប​ទី ៦ ៖ អូលិមឡា ជា​ខ្ញុំ​បម្រើ​របស់​ស្ដេច។",
                "លោក​អ័ប្រាហាំ​កំពុងតែ​អធិប្បាយ​ប្រាប់​ពី​គោលការណ៍​អំពី​តារាសាស្ត្រ​នៅ​ក្នុង​វាំង​ស្ដេច។"
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "យ៉ូសែប ស៊្មីធ—ម៉ាថាយ 1",
            "data_type": "chapter",
            "chapter_name": "ជំពូក​ទី ១",
            "chapter_summary": [
                "ព្រះ​យេស៊ូវ​ទ្រង់​ប្រាប់​ទុកជាមុន អំពី​ការ​បំផ្លិចបំផ្លាញ​ដែល​នឹង​កើត​ឡើង​ដល់​ក្រុង​យេរូសាឡិម — ទ្រង់​ព្រម​ទាំង​បរិយាយ​ប្រាប់​ពី​ការ​យាង​មក​លើក​ទី​ពីរ​របស់​កូន​មនុស្ស និង​ការ​បំផ្លិចបំផ្លាញ​ពួក​ទុច្ចរិត។"
            ],
            "book_title": "យ៉ូសែប ស៊្មីធ — ម៉ាថាយ",
            "verses": [
                {
                    "number": 1,
                    "text": "ត្បិត​ខ្ញុំ​ប្រាប់​អ្នក​រាល់​គ្នា​ថា អ្នក​រាល់​គ្នា​នឹង​លែង​ឃើញ​ខ្ញុំ​ទៀត​ហើយ​ពី​នេះ​ទៅ​មុខ ហើយ​នឹង​ដឹង​ថា ខ្ញុំ​នេះ​ហើយ​ជា​អ្នក​នោះ ដែល​ត្រូវ​សរសេរ​ទុក​ដោយ​ព្យាការី ដរាប​ដល់​អ្នក​រាល់​គ្នា​នឹង​និយាយ​ថា ៖ សូម​មាន​ព្រះ​ពរ​ដល់​ព្រះ​អង្គ​ដែល​យាង​﻿មក​ដោយ​នូវ​ព្រះ​នាម​ព្រះ​អម្ចាស់ មក​លើ​ពពក​នៅ​លើ​មេឃ មាន​ទាំង​ពួក​ទេវតា​បរិសុទ្ធ​ទាំង​អស់​គ្នា​មក​ជា​មួយ​ទ្រង់​ផង។ ខណៈ​នោះ ស្រាប់​តែ​ពួក​សិស្ស​ទ្រង់​យល់​ថា ព្រះ​អង្គ​នឹង​យាង​មក​លើ​ផែនដី​ម្ដង​ទៀត បន្ទាប់​ពី​ទ្រង់​បាន​ទទួល​ការ​រុងរឿង ហើយ​បាន​ពាក់​មកុដ​នៅ​ខាង​ស្ដាំ​ព្រះ​ហស្ត​នៃ​﻿ព្រះ។"
                },
                {
                    "number": 2,
                    "text": "ហើយ​ព្រះ​យេស៊ូវ​បាន​យាង​ចេញ​ពី​ព្រះ​វិហារ​ទៅ ហើយ​ពួក​សិស្ស​ទ្រង់​បាន​មក​រក​ទ្រង់​ដើម្បី​ស្ដាប់​ទ្រង់​ដោយ​ទូល​ថា ៖ លោកគ្រូ សូម​បង្ហាញ​ដល់​យើង​ខ្ញុំ​ពី​ការ​សាង​ព្រះ​វិហារ ដូចដែល​ព្រះ​អង្គ​បាន​មាន​ព្រះ​បន្ទូល​ថា — របស់​ទាំង​នោះ​នឹង​ត្រូវ​ទម្លាក់​ចុះ ហើយ​ចោល​ស្ងាត់​ទុក​ឲ្យ​អ្នក។"
                },
                {
                    "number": 3,
                    "text": "ហើយ​ព្រះ​យេស៊ូវ​ទ្រង់​មាន​ព្រះ​បន្ទូល​ទៅ​គេ​ថា ៖ តើ​អ្នក​រាល់​គ្នា​មើល​មិន​ឃើញ​ការណ៍​ទាំង​អស់​នេះ​ឬ​ទេ ហើយ​តើ​អ្នក​រាល់​គ្នា​មិន​យល់​ទេ​ឬ​អី? ខ្ញុំ​ប្រាប់​អ្នក​រាល់​គ្នា​ជា​ប្រាកដ​ថា នៅ​ទី​នេះ គឺ​នៅ​លើ​ព្រះ​វិហារ​នេះ​នឹង​គ្មាន​﻿ថ្ម​នៅ​ត្រួត​លើ​ថ្ម ដែល​មិន​ត្រូវ​ទម្លាក់​ចុះ​នោះ​ទេ។"
                },
                {
                    "number": 4,
                    "text": "ហើយ​ព្រះ​យេស៊ូវ​បាន​ចេញ​ពី​ពួក​គេ ហើយ​ទៅ​លើ​ភ្នំ​ដើម​អូលីវ។ ហើយ​កាល​ទ្រង់​គង់នៅ​លើ​﻿ភ្នំ​ដើម​អូលីវ នោះ​ពួក​សិស្ស​បាន​មក​ឯ​ទ្រង់​ដោយ​ឡែក ដោយ​ទូល​ថា ៖ សូម​ប្រាប់​យើង​ខ្ញុំ តើ​កាលណា​ការណ៍​ទាំង​នេះ​ដែល​ព្រះ​អង្គ​បាន​មាន​ព្រះ​បន្ទូល​ពី​ការ​បំផ្លិចបំផ្លាញ​ព្រះ​វិហារ និង​ពួក​សាសន៍​យូដា​នឹង​មក​ដល់ ហើយ​តើ​មាន​﻿ទី​សម្គាល់​ណា​ប្រាប់​ពី​﻿ការ​យាង​មក​របស់​ទ្រង់ និង​ពី​﻿ចុង​បំផុត​នៃ​ពិភពលោក ឬ​ការ​បំផ្លិចបំផ្លាញ​នៃ​﻿ពួក​ទុច្ចរិត ដែល​ជា​ចុង​បំផុត​នៃ​ពិភពលោក​នោះ?"
                },
                {
                    "number": 5,
                    "text": "ហើយ​ព្រះ​យេស៊ូវ​ទ្រង់​ឆ្លើយ ហើយ​មាន​ព្រះ​បន្ទូល​ទៅ​ពួក​គេ​ថា ៖ ចូរ​ប្រយ័ត្ន ដើម្បី​កុំ​ឲ្យ​អ្នក​ណា​បញ្ឆោត​អ្នក​ឡើយ"
                },
                {
                    "number": 6,
                    "text": "ត្បិត​នឹង​មាន​មនុស្ស​ជា​ច្រើន​មក​ដោយ​នូវ​ឈ្មោះ​ខ្ញុំ ដោយ​និយាយ​ថា — ខ្ញុំ​ជា​ព្រះ​គ្រីស្ទ — ហើយ​នឹង​បញ្ឆោត​មនុស្ស​ជា​ច្រើន"
                },
                {
                    "number": 7,
                    "text": "គ្រា​នោះ គេ​នឹង​បញ្ជូន​អ្នក​រាល់​គ្នា​ទៅ​ឲ្យ​មាន​﻿សេចក្ដី​វេទនា ហើយ​ព្រម​ទាំង​សម្លាប់​អ្នក​រាល់​គ្នា ហើយ​អ្នក​រាល់​គ្នា​នឹង​ត្រូវ​គ្រប់​ទាំង​សាសន៍​﻿ស្អប់ ដោយ​ព្រោះ​ឈ្មោះ​ខ្ញុំ"
                },
                {
                    "number": 8,
                    "text": "ហើយ​នៅ​គ្រា​នោះ មនុស្ស​ជា​ច្រើន​នឹង​រវាត​ចិត្ត​ចេញ ហើយ​នឹង​ក្បត់​គ្នា​ទៅ​វិញ​ទៅ​មក ហើយ​នឹង​ស្អប់​គ្នា​ទៅ​វិញ​ទៅ​មក"
                },
                {
                    "number": 9,
                    "text": "ហើយ​នឹង​មាន​ព្យាការី​ក្លែងក្លាយ​ជា​ច្រើន​កើត​ឡើង ហើយ​នឹង​បញ្ឆោត​មនុស្ស​ជា​ច្រើន​ដែរ"
                },
                {
                    "number": 10,
                    "text": "ហើយ​ពី​ព្រោះ​សេចក្ដី​ទុច្ចរិត​នឹង​ចម្រើន​ជា​ច្រើន​ឡើង បាន​ជា​﻿សេចក្ដី​ស្រឡាញ់​នៃ​មនុស្ស​ជា​ច្រើន​នឹង​រសាយ​អស់​ទៅ"
                },
                {
                    "number": 11,
                    "text": "ប៉ុន្តែ​អ្នក​ណា​ដែល​កាន់ខ្ជាប់ ហើយ​មិន​ព្រម​ចុះ​ចាញ់​ទេ អ្នក​នោះ​នឹង​បាន​សង្គ្រោះ។"
                },
                {
                    "number": 12,
                    "text": "ហេតុ​ដូច្នេះ​ហើយ កាលណា​អ្នក​រាល់​គ្នា​ឃើញ​﻿សេចក្ដី​ខ្ពើម​ឆ្អើម​នៃ​﻿ការ​បង្ខូច​បំផ្លាញ ដែល​បាន​ពោល​ដល់​ដោយ​ព្យាការី​ដានីយ៉ែល អំពី​សេចក្ដី​បំផ្លិចបំផ្លាញ​ក្រុង​﻿យេរូសាឡិម គ្រា​នោះ អ្នក​រាល់​គ្នា​នឹង​ឈរ​នៅ​ក្នុង​ទី​﻿បរិសុទ្ធ អ្នក​ណា​ដែល​អាន​មើល សូម​យល់​ចុះ។"
                },
                {
                    "number": 13,
                    "text": "គ្រា​នោះ ចូរ​ឲ្យ​ពួក​អ្នក​ដែល​នៅ​ស្រុក​យូដា​រត់​ចេញ​ទៅ​ឯ​﻿ភ្នំ​ទាំង​ឡាយ​ចុះ"
                },
                {
                    "number": 14,
                    "text": "ចូរ​ឲ្យ​អ្នក​ណា​ដែល​នៅ​លើ​ដំបូល​ផ្ទះ​រត់​ចេញ​ទៅ ហើយ​ចូរ​កុំ​ឲ្យ​ត្រឡប់​ទៅ​យក​របស់​អ្វី​ពី​ផ្ទះ​របស់​ខ្លួន​ឡើយ"
                },
                {
                    "number": 15,
                    "text": "ឬ​មិន​ឲ្យ​អ្នក​ណា​ដែល​នៅ​ស្រែ​ចម្ការ​ត្រឡប់​មក​វិញ ដើម្បី​នឹង​យក​សំលៀកបំពាក់​របស់​ខ្លួន​ឡើយ"
                },
                {
                    "number": 16,
                    "text": "ហើយ​នៅ​គ្រា​នោះ វេទនា​ហើយ ដល់​អស់​អ្នក​ណា​ដែល​មាន​﻿ផ្ទៃ​ពោះ ហើយ​ដល់​អស់​អ្នក​ណា​ដែល​បំបៅ​កូន"
                },
                {
                    "number": 17,
                    "text": "ហេតុ​ដូច្នេះ​ហើយ ចូរ​អ្នក​រាល់​គ្នា​អធិស្ឋាន​ដល់​ព្រះ​អម្ចាស់ សូម​កុំ​ឲ្យ​អ្នក​ត្រូវ​រត់​នៅ​រដូវរងា ឬ​នៅ​ថ្ងៃ​ឈប់​សម្រាក​ឡើយ"
                },
                {
                    "number": 18,
                    "text": "ត្បិត​នៅ​គ្រា​នោះ នឹង​មាន​សេចក្ដី​វេទនា​ជា​ខ្លាំង​ណាស់​ដល់​﻿ពួក​សាសន៍​យូដា និង​មក​លើ​បណ្ដាជន​នៅ​﻿ក្រុង​យេរូសាឡិម ដូច​មិនដែល​បាន​ចាត់​ពី​ព្រះ​មក​លើ​សាសន៍​អ៊ីស្រាអែល​ដល់​ម្ល៉េះ​ឡើយ តាំង​ពី​ដើម​កំណើត​នគរ​របស់​ពួក​គេ រហូត​មក​ដល់​សព្វ​ថ្ងៃ​នេះ ទេ មិនដែល​មាន​យ៉ាង​ដូច្នោះ​ឡើយ ហើយ​នឹង​មិន​ចាត់​មក​លើ​សាសន៍​អ៊ីស្រាអែល​ទៀត​ដែរ។"
                },
                {
                    "number": 19,
                    "text": "គ្រប់​ការណ៍​ទាំង​អស់​ដែល​ធ្លាក់​លើ​ពួក​គេ នោះ​គ្រាន់តែ​ជា​ការ​ចាប់​ផ្ដើម​នៃ​សេចក្ដី​ទុក្ខ​សោក ដែល​នឹង​ធ្លាក់​មក​លើ​គេ។"
                },
                {
                    "number": 20,
                    "text": "ហើយ​លើក​លែងតែ​បន្ថយ​គ្រា​នោះ​ឲ្យ​ខ្លី​ចុះ នោះ​គ្មាន​មនុស្ស​ណា​នឹង​បាន​សង្គ្រោះ​នៅ​ក្នុង​សាច់​ឈាម​ឡើយ ប៉ុន្តែ​ដោយ​ព្រោះ​យល់​ដល់​ពួក​រើស​តាំង ស្រប​តាម​សេចក្ដី​សញ្ញា ទើប​ថ្ងៃ​នោះ​នឹង​បាន​បន្ថយ​ឲ្យ​ខ្លី​ចុះ។"
                },
                {
                    "number": 21,
                    "text": "មើល​ចុះ ការណ៍​ទាំង​នេះ​ខ្ញុំ​បាន​ប្រាប់​ដល់​អ្នក​រាល់​គ្នា អំពី​ពួក​សាសន៍​យូដា ហើយ​ជា​ថ្មី​ទៀត បន្ទាប់​ពី​សេចក្ដី​វេទនា​នៅ​គ្រា​នោះ​នឹង​កើត​មក​លើ​ក្រុង​យេរូសាឡិម បើ​សិន​ជា​មាន​អ្នក​ណា​មួយ​ប្រាប់​អ្នក​រាល់​គ្នា​ថា មើល ព្រះ​គ្រីស្ទ​គង់នៅ​ទី​នេះ ឬ​នៅ​ទី​នោះ នោះ​កុំ​ឲ្យ​ជឿ​គេ​ឡើយ"
                },
                {
                    "number": 22,
                    "text": "ត្បិត​នៅ​គ្រា​នោះ​នឹង​មាន​ព្រះ​គ្រីស្ទ​ក្លែងក្លាយ ហើយ​ព្យាការី​ក្លែងក្លាយ​កើត​ឡើង ហើយ​នឹង​បង្ហាញ​ទី​សម្គាល់​យ៉ាង​ធំ និង​ការ​អស្ចារ្យ ដរាប​ដល់​ពួក​គេ​អាច​បញ្ឆោត​ទាំង​ពួក​រើស​តាំង ដែល​ជា​ពួក​រើស​តាំង ស្រប​តាម​សេចក្ដី​សញ្ញា បើ​សិន​ជា​ធ្វើ​ទៅ​បាន។"
                },
                {
                    "number": 23,
                    "text": "មើល​ចុះ ខ្ញុំ​និយាយ​ពី​ការណ៍​ទាំង​នេះ​ប្រាប់​ដល់​អ្នក​រាល់​គ្នា ដោយ​ព្រោះ​យល់​ដល់​﻿ពួក​រើស​តាំង ហើយ​អ្នក​រាល់​គ្នា​ក៏​នឹង​ឮ​អំពី​﻿សង្គ្រាម និង​ពាក្យ​ចចាម​អារាម​អំពី​សង្គ្រាម​ទាំង​ឡាយ ចូរ​មើល​ឲ្យ​ឃើញ​ថា​អ្នក​រាល់​គ្នា​កុំ​ខ្វល់​ឡើយ ត្បិត​គ្រប់​អ្វីៗ​ទាំង​អស់​ដែល​ខ្ញុំ និយាយ​ប្រាប់​អ្នក​រាល់​គ្នា នោះ​ច្បាស់​ជា​នឹង​បាន​សម្រេច ប៉ុន្តែ​ពុំ​ទាន់​ដល់​ចុង​បំផុត​នៅ​ឡើយ​ទេ។"
                },
                {
                    "number": 24,
                    "text": "មើល​ចុះ ខ្ញុំ​បាន​ប្រាប់​អ្នក​រាល់​គ្នា​ទុកជាមុន"
                },
                {
                    "number": 25,
                    "text": "ហេតុ​ដូច្នោះ​ហើយ បើ​ពួក​គេ​នឹង​ប្រាប់​អ្នក​រាល់​គ្នា​ថា ៖ មើល​ចុះ ទ្រង់​គង់នៅ​ទី​រហោស្ថាន ចូរ​កុំ​ឲ្យ​ទៅ​ឡើយ ៖ មើល​ចុះ ទ្រង់​គង់នៅ​ក្នុង​បន្ទប់​សម្ងាត់ ចូរ​កុំ​ឲ្យ​ជឿ​ឡើយ"
                },
                {
                    "number": 26,
                    "text": "ត្បិត​ដូច​ជា​ពន្លឺ​នៅ​ពេល​ព្រលឹម​ស្រាង កំពុងតែ​រះ​ឡើង​ពី​ទិស​﻿ខាង​កើត ហើយ​ភ្លឺ​ដល់​ទិស​ខាង​លិច ហើយ​គ្រប​ដណ្ដប់​មក​លើ​ផែនដី​ទាំង​មូល​ជា​យ៉ាង​ណា នោះ​ការ​យាង​មក​នៃ​កូន​មនុស្ស​ក៏​នឹង​ទៅ​ជា​យ៉ាង​ដូច្នោះ​ដែរ។"
                },
                {
                    "number": 27,
                    "text": "ហើយ​ឥឡូវ​នេះ ខ្ញុំ​បង្ហាញ​ដល់​អ្នក​រាល់​គ្នា​នូវ​ពាក្យ​ប្រៀប​ប្រដូច​មួយ។ មើល​ចុះ នៅ​កន្លែង​ណា​ដែល​មាន​ខ្មោច នោះ​ឥន្ទ្រី​នឹង​﻿ប្រជុំ​គ្នា​នៅ​កន្លែង​នោះ​ឯង ដំណើរ​នេះ​ក៏​បែប​ដូច្នោះ​ដែរ គឺ​ពួក​រើស​តាំង​របស់​យើង​នឹង​ប្រជុំ​គ្នា​ពី​ទិស​ទាំង​បួន​នៃ​ផែនដី។"
                },
                {
                    "number": 28,
                    "text": "ហើយ​ពួក​គេ​នឹង​ឮ​ពី​សង្គ្រាម និង​ពាក្យ​ចចាម​អារាម​អំពី​សង្គ្រាម​ទាំង​ឡាយ។"
                },
                {
                    "number": 29,
                    "text": "មើល​ចុះ ខ្ញុំ​និយាយ​ដោយ​យល់​ដល់​ពួក​រើស​តាំង​របស់​ខ្ញុំ ពី​ព្រោះ​សាសន៍​មួយ​នឹង​លើក​គ្នា​ទាស់​នឹង​សាសន៍​មួយ នគរ​មួយ​នឹង​ទាស់​នឹង​នគរ​មួយ នឹង​មាន​﻿អំណត់ និង​ជំងឺ​អាសន្នរោគ និង​ផែនដី​កក្រើក​នៅ​កន្លែង​ផ្សេងៗ។"
                },
                {
                    "number": 30,
                    "text": "ហើយ​ជា​ថ្មី​ទៀត ពី​ព្រោះ​សេចក្ដី​ទុច្ចរិត​នឹង​ចម្រើន​ជា​ច្រើន​ឡើង បាន​ជា​សេចក្ដី​ស្រឡាញ់​នៃ​មនុស្ស​នឹង​រសាយ​អស់​ទៅ ប៉ុន្តែ​អ្នក​ណា​ដែល​នឹង​មិន​ព្រម​ចុះ​ចាញ់​ទេ អ្នក​នោះ​នឹង​បាន​សង្គ្រោះ។"
                },
                {
                    "number": 31,
                    "text": "ហើយ​ជា​ថ្មី​ទៀត ដំណឹង​ល្អ​នៃ​នគរ​នេះ​នឹង​ត្រូវ​បាន​ផ្សាយ​នៅ​ពាស​ពេញ​﻿ពិភពលោក ទុក​ជាទី​បន្ទាល់​ដល់​គ្រប់​ទាំង​សាសន៍ ហើយ​នៅ​គ្រា​នោះ ទើប​ចុង​បំផុត​មក​ដល់ ឬ​សេចក្ដី​បំផ្លិចបំផ្លាញ​ដល់​ពួក​ទុច្ចរិត"
                },
                {
                    "number": 32,
                    "text": "ហើយ​ជា​ថ្មី​ទៀត សេចក្ដី​ខ្ពើម​ឆ្អើម​នៃ​ការ​បង្ខូច​បំផ្លាញ ដែល​បាន​ពោល​ដល់​ដោយ​ព្យាការី​ដានីយ៉ែល​នឹង​បាន​សម្រេច។"
                },
                {
                    "number": 33,
                    "text": "ហើយ​ក្រោយ​សេចក្ដី​វេទនា​របស់​﻿ថ្ងៃ​នោះ​មក ស្រាប់​តែ​ព្រះ​អាទិត្យ​នឹង​ទៅ​ជា​ងងឹត ហើយ​ព្រះ​ចន្ទ​នឹង​លែង​ភ្លឺ ហើយ​អស់​ទាំង​តារា​នឹង​ធ្លាក់​ចុះ​ពីលើ​មេឃ ហើយ​អំណាច​ទាំង​ឡាយ​នៅ​លើ​មេឃ​នឹង​ត្រូវ​កក្រើករំពើក។"
                },
                {
                    "number": 34,
                    "text": "ខ្ញុំ​ប្រាប់​អ្នក​រាល់​គ្នា​ជា​ប្រាកដ​ថា មនុស្ស​តំណ​នេះ ដែល​ការណ៍​ទាំង​នេះ​នឹង​ត្រូវ​បាន​បង្ហាញ​មក នោះ​នឹង​មិន​កន្លង​ហួស​បាត់​ទៅ​ឡើយ ទាល់​តែ​គ្រប់​ទាំង​អស់​ដែល​ខ្ញុំ​បាន​ប្រាប់​អ្នក​រាល់​គ្នា​នឹង​បាន​សម្រេច​សិន។"
                },
                {
                    "number": 35,
                    "text": "ទោះ​ជា​គ្រា​នោះ​នឹង​មក​ដល់​ក៏​ដោយ កាល​ផ្ទៃ​មេឃ ហើយ​ផែនដី​នឹង​កន្លង​បាត់​ទៅ គង់តែ​﻿ពាក្យ​ខ្ញុំ​មិនដែល​បាត់​ឡើយ ប៉ុន្តែ​គ្រប់​ទាំង​អស់​នឹង​បាន​សម្រេច​វិញ។"
                },
                {
                    "number": 36,
                    "text": "ហើយ​ដូច​ជា​ខ្ញុំ​បាន​ប្រាប់​អ្នក​រាល់​គ្នា​ពី​មុន​មក​ហើយ​ថា ក្រោយ​﻿សេចក្ដី​វេទនា​របស់​គ្រា​នោះ​មក ហើយ​អំណាច​ទាំង​ឡាយ​នៅ​លើ​មេឃ​នឹង​ត្រូវ​កក្រើករំពើក គ្រា​នោះ​ទើប​ទី​សម្គាល់​របស់​កូន​មនុស្ស​នឹង​លេច​មក​នៅ​លើ​មេឃ ហើយ​នៅ​គ្រា​នោះ គ្រប់​ពូជ​អំបូរ​មនុស្ស​នៅ​ផែនដី​នឹង​គក់​ទ្រូង​យំ ហើយ​ពួក​គេ​នឹង​ឃើញ​កូន​មនុស្ស​﻿មក​លើ​ពពក​នៅ​លើ​មេឃ មាន​ទាំង​ព្រះ​ចេស្ដា និង​សិរី​ល្អ​ជា​ខ្លាំង"
                },
                {
                    "number": 37,
                    "text": "ហើយ​អស់​អ្នក​ណា​ដែល​រក្សា​﻿ពាក្យ​ខ្ញុំ​ទុក នោះ​នឹង​មិន​ត្រូវ​បញ្ឆោត​ឡើយ ពី​ព្រោះ​កូន​មនុស្ស​នឹង​មក ហើយ​ទ្រង់​នឹង​ចាត់​﻿ពួក​ទេវតា​របស់ទ្រង់​ឲ្យ​មក​មុនទ្រង់ ដោយ​សូរ​ផ្លុំ​ត្រែ​ជា​ខ្លាំង ហើយ​ពួក​គេ​នឹង​﻿ប្រមូល​ពួក​រើស​តាំង​របស់​ទ្រង់ ដែល​នៅ​សល់​ទាំង​ប៉ុន្មាន​ពី​ទិស​ទាំង​បួន ចាប់​តាំង​ពី​ជើង​មេឃ​ម្ខាង រហូត​ដល់​ជើង​មេឃ​ម្ខាង។"
                },
                {
                    "number": 38,
                    "text": "ឥឡូវ​នេះ ចូរ​រៀន​សេចក្ដី​ប្រៀបប្រដូច​អំពី​﻿ដើម​ល្វា​ថា — កាលណា​មែក​វា​នៅ​ទន់​នៅ​ឡើយ ហើយ​វា​ចាប់​ផ្ដើម​ដុះ​ស្លឹក​ឡើង នោះ​អ្នក​រាល់​គ្នា​ដឹង​ថា រដូវ​ក្ដៅ​នៅ​ជិត​ដៃ​បង្កើយ"
                },
                {
                    "number": 39,
                    "text": "ដំណើរ​នេះ​ក៏​បែប​ដូច្នោះ​ដែរ គឺ​ពួក​រើស​តាំង​របស់​ខ្ញុំ កាលណា​ពួក​គេ​នឹង​ឃើញ​គ្រប់​ការណ៍​ទាំង​នេះ នោះ​ពួក​គេ​ក៏​នឹង​ដឹង​ថា លោក​ជិត​មក​ដល់​ហើយ ក៏​នៅ​មាត់ទ្វារ​ផង"
                },
                {
                    "number": 40,
                    "text": "ប៉ុន្តែ​ត្រង់​ថ្ងៃ​នោះ និង​ម៉ោង​នោះ គ្មាន​អ្នក​ណា​﻿ដឹង​ទេ ទេ ទោះ​ទាំង​ពួក​ទេវតា​នៃ​ព្រះ​ដែល​នៅ​លើ​ស្ថាន​សួគ៌​ក៏​មិន​ដឹង​ដែរ ប៉ុន្តែ​មាន​តែ​ព្រះ​វរបិតា​របស់​ខ្ញុំ​ប៉ុណ្ណោះ។"
                },
                {
                    "number": 41,
                    "text": "ប៉ុន្តែ​ដូច​ជា​នៅ​ជំនាន់​﻿លោក​ណូអេ​យ៉ាង​ណា នោះ​កូន​មនុស្ស​ក៏​នឹង​មក​ជា​យ៉ាង​ដូច្នោះ​ដែរ"
                },
                {
                    "number": 42,
                    "text": "ត្បិត​នឹង​កើត​ដល់​ពួក​គេ​ដូច​ជា​នៅ​គ្រា​មុន​﻿ទឹក​លិច​ដែរ ត្បិត​ដរាប​ដល់​ថ្ងៃ​ដែល​លោក​ណូអេ​ចូល​ទៅ​ក្នុង​ទូក​ធំ នោះ​ពួក​គេ​កំពុងតែ​ស៊ីផឹក ហើយ​រៀបការ​ប្ដី​ប្រពន្ធ"
                },
                {
                    "number": 43,
                    "text": "ហើយ​ឥត​បាន​ដឹង​ខ្លួន​ឡើយ ទាល់​តែ​ទឹក​ជន់​ឡើង ហើយ​យក​គេ​ទៅ​ទាំង​អស់​គ្នា នោះ​ដល់​កាល​កូន​មនុស្ស​មក ក៏​នឹង​មាន​ដូច្នោះ​ដែរ។"
                },
                {
                    "number": 44,
                    "text": "នៅ​គ្រា​នោះ អ្វីៗ​ដែល​បាន​សរសេរ​ទុក​នឹង​បាន​សម្រេច គឺ​នៅ​ថ្ងៃ​﻿ចុង​ក្រោយ​បង្អស់​នឹង​មាន​មនុស្ស​ពីរ​នាក់​នៅ​ចម្ការ ម្នាក់​នឹង​បាន​យក​ទៅ ហើយ​ម្នាក់​﻿ទុក​នៅ"
                },
                {
                    "number": 45,
                    "text": "មនុស្ស​ពីរ​នាក់​កំពុងតែ​កិន​ម្សៅ ម្នាក់​នឹង​បាន​យក​ទៅ ហើយ​ម្នាក់​ទុក​នៅ"
                },
                {
                    "number": 46,
                    "text": "ហើយ​អ្វី​ក៏​ដោយ​ដែល​ខ្ញុំ​ប្រាប់​ដល់​មនុស្ស​ម្នាក់ នោះ​ខ្ញុំ​ប្រាប់​ដល់​មនុស្ស​ទាំង​អស់ ដូច្នេះ​ហើយ ឲ្យ​﻿ចាំ​យាម ត្បិត​អ្នក​រាល់​គ្នា​មិន​ដឹង​ជា​ពេល​ណា ដែល​ព្រះ​អម្ចាស់​នៃ​អ្នក​រាល់​គ្នា​នឹង​យាង​មក​ទេ។"
                },
                {
                    "number": 47,
                    "text": "ប៉ុន្តែ​ចូរ​ដឹង​សេចក្ដី​នេះ​ចុះ បើ​សិន​ជា​ម្ចាស់​ផ្ទះ​ដែល​ល្អ​បាន​ដឹង​ថា​ចោរ​នឹង​មក​នៅ​យាម​ណា នោះ​គាត់​នឹង​បាន​ចាំ​យាម ហើយ​មិន​ទ្រាំ​ឲ្យ​ចោរ​ទំ​លុះ​ចូល​ផ្ទះ​គាត់​បាន​ទេ ប៉ុន្តែ​ច្បាស់​ជា​បាន​រង់ចាំ​ជាស្រេច។"
                },
                {
                    "number": 48,
                    "text": "ហេតុ​ដូច្នេះ​ហើយ ឲ្យ​អ្នក​រាល់​គ្នា​ប្រុងប្រៀប​ខ្លួន​ជាស្រេច​ដែរ ត្បិត​កូន​មនុស្ស​នឹង​មក​នៅ​វេលា​ដែល​អ្នក​រាល់​គ្នា​មិន​គិត។"
                },
                {
                    "number": 49,
                    "text": "ខណៈ​នោះ តើ​អ្នក​ណា​ជា​អ្នក​បម្រើ​﻿ស្មោះត្រង់ ហើយ​មាន​មារយាទ ដែល​ចៅហ្វាយ​បាន​តាំង​ឲ្យ​ត្រួត​លើ​ពួក​ផ្ទះ​លោក និង​ឲ្យ​អាហារ​គេ​បរិភោគ តាម​ត្រូវ​ពេល?"
                },
                {
                    "number": 50,
                    "text": "មាន​ពរ​ហើយ​ដល់​អ្នក​បម្រើ​នោះ ដែល​ចៅហ្វាយ​ខ្លួន​ឃើញ​ថា​កំពុងតែ​ធ្វើ​ការ ក្នុង​កាល​លោក​មក​ដល់ ហើយ​ខ្ញុំ​ប្រាប់​អ្នក​រាល់​គ្នា​ជា ប្រាកដ​ថា លោក​នឹង​តាំង​អ្នក​នោះ​ឡើង​ឲ្យ​ត្រួត​លើ​របស់​ទ្រព្យ​លោក​ទាំង​អស់។"
                },
                {
                    "number": 51,
                    "text": "ប៉ុន្តែ​បើ​សិន​ជា​អ្នក​បម្រើ​អាក្រក់​នោះ​នឹង​គិត​ក្នុង​ចិត្ត​ថា ចៅហ្វាយ​អញ​﻿ក្រ​មក"
                },
                {
                    "number": 52,
                    "text": "ហើយ​ក៏​តាំង​វាយ​ដំ​ពួក​គូកន​ខ្លួន ហើយ​ព្រម​ទាំង​ស៊ីផឹក​ជាមួយ​នឹង​ពួក​មនុស្ស​ប្រមឹក​ផង"
                },
                {
                    "number": 53,
                    "text": "ចៅហ្វាយ​នៃ​អ្នក​បម្រើ​នោះ​នឹង​មក​ដល់ នៅ​ថ្ងៃ​ណា​ដែល​វា​មិន​នៅ​ចាំ ជា​វេលា​ណា​ដែល​វា​មិន​ដឹង"
                },
                {
                    "number": 54,
                    "text": "ហើយ​នឹង​កាត់​វា​ជា​ដុំៗ ហើយ​នឹង​ឲ្យ​វា​មាន​ចំណែក​ជាមួយ​នឹង​ពួក​មនុស្ស​មាន​ពុត​ផង នៅ​ទី​នោះ​នឹង​យំ ហើយ​﻿សង្កៀត​ធ្មេញ។"
                },
                {
                    "number": 55,
                    "text": "ហើយ​ទើប​﻿ចុង​បំផុត​នៃ​ពួក​ទុច្ចរិត​មក​ដល់ ស្រប​តាម​ពាក្យ​ព្យាករណ៍​នៃ​លោក​ម៉ូសេ ដែល​ថា ៖ ពួក​គេ​នឹង​ត្រូវ​កាត់កាល់​ចេញ​ពី​ចំណោម​មនុស្ស ប៉ុន្តែ​ពុំ​ទាន់​ដល់​ចុង​បំផុត​នៃ​ផែនដី​នៅ​ឡើយ​ទេ ប៉ុន្តែ​ជា​ឆាប់ៗ ៕"
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "យ៉ូសែប ស៊្មីធ—ប្រវត្តិ 1",
            "data_type": "chapter",
            "chapter_name": "ជំពូក​ទី ១",
            "chapter_summary": [
                "យ៉ូសែប ស៊្មីធ ប្រាប់​ពី​ដូនតា​របស់​លោក សមាជិក​ក្នុង​គ្រួសារ និង​ពី​ទីលំនៅ​គេ​មុនៗ — ការ​រំភើប​ខុស​ប្រក្រតី​អំពី​សាសនា​ដែល​មាន​នៅ​រដ្ឋ​ញូវយ៉ក​ខាង​លិច — លោក​សម្រេច​ចិត្ត​នឹង​ស្វែងរក​ប្រាជ្ញា ដូចដែល​យ៉ាកុប​បាន​ដឹកនាំ — ព្រះ​វរបិតា និង​ព្រះ​រាជ​បុត្រា​លេច​មក ហើយ យ៉ូសែប​ត្រូវ​បាន​ហៅ​ឲ្យ​ធ្វើ​ការងារ​បម្រើ​របស់​លោក​ជា​ព្យាការី (ខ ១–២០)។"
            ],
            "book_title": "យ៉ូសែប ស៊្មីធ — ប្រវត្តិ",
            "subtitle": [
                "ជា​សេចក្ដី​ដកស្រង់​ចេញ​ពី​ប្រវត្តិ​នៃ​យ៉ូសែប ស៊្មីធ ជា​ព្យាការី​"
            ],
            "verses": [
                {
                    "number": 1,
                    "text": "មក​ពី​មាន​ការ​រាយការណ៍​ជា​ច្រើន ដែល​បាន​បោះពុម្ពផ្សាយ ដោយ​ពួក​ជន​ដែល​ប្រកប​ដោយ​ការ​អាក្រក់ និង​ឧបាយកល ដែល​ទាក់​ទង​ទៅ​នឹង​﻿កំណើត និង​ការ​ជឿន​លឿន​របស់​﻿សាសនាចក្រ​នៃ​ព្រះ​យេស៊ូវ​គ្រីស្ទ​នៃ​ពួក​បរិសុទ្ធ​ថ្ងៃ​ចុង​ក្រោយ អ្វីៗ​ទាំង​អស់​សុទ្ធ​តែ​បាន​ចែង ឡើង​ដោយ​ពួក​អ្នក​និពន្ធ​ការ​រាយការណ៍​នោះ ដើម្បី​ប្រយុទ្ធ​ប្រឆាំង​នឹង​កេរ្តិ៍​ឈ្មោះ​សាសនាចក្រ និង​ការ​ជឿន​លឿន​នៃ​សាសនាចក្រ​នៅ​ក្នុង​ពិភពលោក — នោះ​ខ្ញុំ​ត្រូវ​បាន​អន្ទោក​អន្ទោល​ឲ្យ​សរសេរ​ប្រវត្តិ​នេះ ដើម្បី​កែខៃ​គំនិត​មនុស្ស ហើយ​តម្រង់​មនុស្ស​ទាំង​អស់​ដែល​ស្វែងរក​សេចក្ដី​ពិត​ចំពោះ​ការ​ពិត​ត្រង់ តាម​ដែល​ការ​ណ៍នោះ​បាន​កើត​ឡើង ដែល​ទាក់​ទង​ទៅ​នឹង​រូប​ខ្ញុំ និង​សាសនាចក្រ ស្រប​តាម​ការ​ពិត​ដែល​ខ្ញុំ​មាន។"
                },
                {
                    "number": 2,
                    "text": "នៅ​ក្នុង​ប្រវត្តិ​នេះ ខ្ញុំ​នឹង​ថ្លែង​ប្រាប់​ពី​ហេតុការណ៍​នានា ដែល​ទាក់​ទង​ទៅ​នឹង​សាសនាចក្រ​នេះ​ដោយ​នូវ​សេចក្ដី​ពិត និង​សេចក្ដី​សុចរិត តាម​ដែល​ការណ៍​នោះ​បាន​កើត​ឡើង ឬ​ដូចដែល​មាន​នៅ​សព្វ​ថ្ងៃ​នេះ ឥឡូវ​នេះ [ ឆ្នាំ ១៨៣៨ ] ប្រាំបី​ឆ្នាំ​មក​ហើយ​ចាប់​តាំង​ពី​﻿បាន​រៀបចំ​សាសនាចក្រ​ដែល​បាន​ពោល​នោះ​មក។"
                },
                {
                    "number": 3,
                    "text": "﻿ខ្ញុំ​កើត​នៅ​ឆ្នាំ​នៃ​ព្រះ​អម្ចាស់​របស់​យើង គឺ​មួយ​ពាន់​ប្រាំបី​រយ​ប្រាំ នៅ​ថ្ងៃ​ទី ២៣ ក្នុង​ខែ​ធ្នូ នៅ​ឃុំ​សារ៉ុន ស្រុក​វិនស៊ើរ រដ្ឋ​វ័រម៉ន្ត។ … ឪពុក​ខ្ញុំ ជា​﻿យ៉ូសែប ស៊្មីធ ស៊ីញ្ញ័រ បាន​ចាក​ចេញ​ពី​រដ្ឋ​វ័រម៉ន្ត ហើយ​រើ​ទៅ​នៅ​ឃុំ​ប៉ាលម៉ៃរ៉ា ស្រុក​អុនតារីយ៉ូ (ឥឡូវ​នេះ វេញ) នៅ​រដ្ឋ​ញូវយ៉ក កាល​ខ្ញុំ​មាន​អាយុ ១០ ឆ្នាំ ឬ​ប្រហែល​ប៉ុណ្ណោះ។ ប្រហែលជា​បួន​ឆ្នាំ​បន្ទាប់​ពី​ឪពុក​ខ្ញុំ​មក​នៅ​ឃុំ​ប៉ាលម៉ៃរ៉ា នោះ​គាត់​រើ​ជាមួយ​គ្រួសារ​គាត់​ទៅ​នៅ​ឃុំ​ម៉ែនឆែស្ទើរ នៅស្រុក​អុនតារីយ៉ូ​ដដែល —"
                },
                {
                    "number": 4,
                    "text": "គ្រួសារ​គាត់​មាន​មនុស្ស​១១​នាក់ រាប់​តាម​ឈ្មោះ​គឺ ឪពុក​ខ្ញុំ គឺ ﻿យ៉ូសែប ស៊្មីធ ﻿ម្ដាយ​ខ្ញុំ គឺ លូស៊ី ស៊្មីធ (នាមត្រកូល​គាត់ កាល​មុន​រៀប​ការ គឺ ម៉ាក ជា​កូន​ស្រី​របស់​សាឡូម៉ូន ម៉ាក) ពួក​បង​ប្អូន​ប្រុស​ខ្ញុំ គឺ ﻿អាលវិន (ដែល​ស្លាប់​នៅ​ថ្ងៃ​ទី ១៩ ខែ​វិច្ឆិកា ឆ្នាំ​១៨២៣ ស្លាប់​កាល​គាត់​មាន​អាយុ​២៦​ឆ្នាំ), ﻿ហៃរុម, រូប​ខ្ញុំ, ﻿សាំយូអែល ហារីសុន, វិលលាម, ដន ខារឡូស និង​ពួក​បង​ប្អូន​ស្រី​ខ្ញុំ គឺ សូផ្រូនា, កាទេរិន និង លូស៊ី។"
                },
                {
                    "number": 5,
                    "text": "រវាង​ឆ្នាំ​ទី​ពីរ​បន្ទាប់​ពី​ពួក​យើង​ផ្លាស់​ទីលំនៅ​ទៅ​នៅ​ភូមិ​ម៉ែនឆែស្ទើរ នៅ​កន្លែង​ដែល​យើង​រស់នៅ នោះ​មាន​ការ​រំភើប​ខុស​ប្រក្រតី​អំពី​វិស័យ​សាសនា។ ការ​រំភើប​នោះ​បាន​ចាប់​ផ្ដើម​ឡើង នៅ​ក្នុង​បក្ស​ពួក​មែថូឌីស្ទ ប៉ុន្តែ​មិន​យូរប៉ុន្មាន​ក៏​ក្លាយ​ជា​ការ​រំភើប​ទូ​ទៅ រវាង​បក្ស​ពួក​ទាំង​អស់​នៅ​តំបន់​ស្រុក​នោះ។ ពិតមែន​ហើយ តំបន់​ស្រុក​ទាំង​មូល​ហាក់​ដូច​ជា​មាន​ការ​រំភើប ហើយ​ហ្វូង​មនុស្ស​ដ៏​ធំ​បាន រួម​គ្នា​ចូល​បក្ស​ពួក​សាសនា​ផ្សេងៗ​ពី​គ្នា ដែល​បណ្ដាល​ឲ្យ​មាន​ការ​រំជួល និង​ការ​បែកបាក់​ដ៏​មិន​តូច​ទេ នៅ​ក្នុង​ចំណោម​ប្រជាជន អ្នក​ខ្លះ​ស្រែក​ថា ៖ « ﻿មើល​ន៏ នៅ​ទី​នេះ! » ហើយ​អ្នក​ខ្លះ​ទៀត​ថា ៖ « មើល​ន៏ នៅ​ទី​នោះ! » អ្នក​ខ្លះ​កំពុងតែ​ប្រជែង​គ្នា​យក​សេចក្ដី​ជំនឿ​ខាង​ពួក​មែថូឌីស្ទ អ្នក​ខ្លះ​យក​ខាង​ពួក​ប្រែសប៊ីធារាន ហើយអ្នក​ខ្លះ​ទៀត​យក​ខាង​ពួក​បាទីស្ទ។"
                },
                {
                    "number": 6,
                    "text": "ត្បិត​ទោះ​ជា​ពួក​អ្នក​ប្រែ​ចិត្ត​ជឿ​ផ្សេងៗ​ទាំង​នេះ​បាន​សម្ដែង​សេចក្ដី​ស្រឡាញ់​ដ៏​ធំ នៅ​ពេល​ពួក​គេ​បាន​ប្រែ​ចិត្ត​ជឿ​ក្ដី ហើយ​ទោះ​ជា​ពួក​អាចារ្យ​នានា​បាន​សម្ដែង​សេចក្ដី​ឧស្សាហ៍​ដ៏​ធំ ដោយ​ខំ​ប្រឹង​ប្រែង​ខាង​ការ​ញ៉ាំង និង​ការ​ផ្សាយ​អំពី​ស្ថានការណ៍​ដ៏​អស្ចារ្យ​ខាង​វិស័យ​សាសនា ដើម្បី​ចង់​ឲ្យ​មនុស្ស​គ្រប់​រូប​ប្រែ​ចិត្ត​ជឿ ដូច​ជា​ពួក​គេ​ចូល​ចិត្ត​ហៅ​មនុស្ស​ដែល​ចូល​រួម ដោយ​បណ្ដោយ​ឲ្យ​គេ​ចូល​រួម​នឹង​បក្ស​ពួក​ណា​តាម​តែ​ចិត្ត​គេ​ក្ដី គង់តែ​កាលណា​ពួក​អ្នក​ប្រែ​ចិត្ត​ជឿ​បាន​ចាប់​ផ្ដើម​បែក​ចេញ អ្នក​ខ្លះ​ទៅ​បក្ស​មួយ អ្នក​ខ្លះ​ទៅ​មួយ​ទៀត នោះ​ឃើញ​ថា​ពួក​អាចារ្យ និង​ពួក​អ្នក​ប្រែ​ចិត្ត​ជឿ​ធ្វើ​ពុត​ជា​រាក់​ទាក់​នឹង​គ្នា ជាជាង​រាប់​អាន​គ្នា​ពិតប្រាកដ​វិញ ត្បិត​ចេះតែ​មាន​ការ​រំជួល និង​ការ​អាក់​អន់​ចិត្ត​ជា​ខ្លាំង​ឡើង — អាចារ្យ​ម្នាក់​ទាស់​នឹង​អាចារ្យ​ម្នាក់​ទៀត ហើយ​អ្នក​ប្រែ​ចិត្ត​ជឿ​ម្នាក់​ទាស់​នឹង​អ្នក​ប្រែ​ចិត្ត​ជឿ​ម្នាក់​ទៀត ទោះ​បី​ជា​ពួក​គេ​ធ្លាប់​មាន​ការ​រាប់​អាន​នឹង​គ្នា​ក៏​ដោយ គង់តែ​ការ​រាប់​អាន​នោះ​លែង​មាន​អស់​រលីង ដោយ​សារ​តែ​ពាក្យ​﻿ឈ្លោះប្រកែក និង​ការ​ប្រកួតប្រជែង​គ្នា​ខាង​គំនិត​ជឿ។"
                },
                {
                    "number": 7,
                    "text": "ពេល​នេះ ខ្ញុំ​នៅ​ក្នុង​វ័យ​១៥​ឆ្នាំ។ គ្រួសារ​របស់​ឪពុក​ខ្ញុំ​កំពុងតែ​ប្រែ​ចិត្ត​ជឿ​តាម​ជំនឿ​ខាង​ពួក​ប្រែសប៊ីធារាន ហើយ​មានចំនួន​បួន​នាក់ ដែល​បាន​ចូល​រួម​នឹង​សាសនាចក្រ​នោះ រាប់​តាម​ឈ្មោះ​គឺ ម្ដាយ​ខ្ញុំ គឺ លូស៊ី បង​ប្រុស​ខ្ញុំ គឺ ហៃរុម និង​ប្អូន​ប្រុស​ខ្ញុំ គឺ សាំយូអែល ហារីសុន និង​បង​ស្រី​ខ្ញុំ គឺ សូផ្រូនា។"
                },
                {
                    "number": 8,
                    "text": "នៅ​ក្នុង​គ្រា​ដែល​មាន​សេចក្ដី​រំភើប​ដ៏​ធំ​នេះ​ហើយ ដែល​ខ្ញុំ​មាន​គំនិត​គិតពិចារណា​ដ៏​ជ្រាលជ្រៅ ហើយ​មាន​ចិត្ត​ខ្វល់​ខ្វាយ​ជា​ខ្លាំង ប៉ុន្តែ​ទោះ​ជា​ខ្ញុំ​មាន​គំនិត​គិត​ដ៏​ជ្រាលជ្រៅ ហើយ​ជួនកាល​ដ៏​ខ្លាំង​ក្លា​ក្ដី គង់តែ​ខ្ញុំ​ទុក​ខ្លួន​ឲ្យ​នៅ​ឆ្ងាយ​ពី​បក្ស​ពួក​ទាំង​ឡាយ​នេះ​ដែរ ខ្ញុំ​បាន​ទៅ​ប្រជុំ​ជាមួយ​គេ​ច្រើន​ដង​ច្រើន​គ្រា តាម​តែ​ឱកាស​ដែល​អាច​ធ្វើ​ទៅ​បាន។ កំឡុង​ពេល​តម​ក នោះ​គំនិត​ខ្ញុំ​ប្រែ​ទៅជា​មាន​អារម្មណ៍​ទៅ​ខាង​បក្ស​ពួក​មែថូឌីស្ទ ហើយ​ខ្ញុំ​មាន​សេចក្ដី​ប៉ងប្រាថ្នា​ចង់​ចូល​រួម​នឹង​ពួក​គេ ប៉ុន្តែ​មាន​ការ​រំជួល និង​ការ​ឈ្លោះប្រកែក​គ្នា​ជា​ខ្លាំង​ក្នុង​ចំណោម​បក្ស​ពួក​ផ្សេងៗ ដល់​ម្ល៉េះ​បាន​ជា​ពិបាក​ដល់​ជន​ដូច​រូប​ខ្ញុំ ដែល​នៅ​វ័យ​ក្មេង ហើយ​មិនសូវ​ស្គាល់​មនុស្ស និង​ដឹង​ក្ដី ឲ្យ​ចេះ​សម្រេច​ចិត្ត​ថា​នរណា​មួយ​ត្រូវ ហើយ​នរណា​មួយ​ខុស​នោះ​ឡើយ។"
                },
                {
                    "number": 9,
                    "text": "ចិត្ត​របស់​ខ្ញុំ​នៅ​ពេល​នោះ​រំភើប​ជា​ខ្លាំង ដោយ​ព្រោះ​មាន​សម្រែក និង​ការ​ជ្រួលច្របល់​ដ៏​ធំ ហើយ​ឥត​ឈប់​ឈរ។ ពួក​ប្រែសប៊ីធារាន បាន​សម្រេច​ចិត្ត​ទាស់​នឹង​ពួក​បាទីស្ទ និង​ពួក​មែថូឌីស្ទ​ជា​ខ្លាំង ហើយ​បាន​ប្រើ​អំណាច​គ្រប់​យ៉ាង ទាំង​ខាង​វិចារណញ្ញាណ និង​ខាង​កលល្បិច​ផង ដើម្បី​បង្ហាញ​កំហុស​របស់​បក្ស​ពួក​ទាំ​ង​នោះ ឬ​យ៉ាង​ហោច ធ្វើ​ឲ្យ​ប្រជាជន​គិត​ថា​ខ្លួន​ខុស។ ផ្ទុយ​ទៅ​វិញ ពួក​បាទីស្ទ និង​ពួក​មែថូឌីស្ទ​ក៏​ខំ​ប្រឹង​ប្រែង​ដែរ ព្យាយាម​តាំង​លទ្ធិ​ខ្លួន ហើយ​បង្ហាញ​ថា​ពួក​អ្នក​ផ្សេង​សុទ្ធ​តែ​ខុស។"
                },
                {
                    "number": 10,
                    "text": "នៅ​កណ្ដាល​ចម្បាំង​ខាង​ពាក្យ​សំដី និង​ការ​ជ្រួលច្របល់​ខាង​គំនិត​ជឿ​នេះ ខ្ញុំ​តែងតែ​គិត​ក្នុង​ចិត្ត​ខ្ញុំ​ថា ៖ តើ​ត្រូវ​ធ្វើ​អ្វី​ហ្ន៎? តើ​បក្ស​ពួក​មួយ​ណា​ទៅ​ដែល​ត្រូវ ឬ​ក៏​គេ​សុទ្ធ​តែ​ខុស​ទាំង​អស់​គ្នា? បើ​សិន​ជា​មាន​បក្ស​ពួក​ណា​មួយ​ដែល​﻿ត្រូវ នោះ​តើ​មួយណា​ទៅ ហើយ​តើ​ខ្ញុំ​នឹង​ស្គាល់​តាម​របៀប​ណា​បាន?"
                },
                {
                    "number": 11,
                    "text": "នៅ​ពេល​ដែល​ខ្ញុំ​កំពុងតែ​គិតពិចារណា នៅ​ក្រោម​ការ​ពិបាក​ដ៏​សែន​ធ្ងន់ធ្ងរ ដែល​បាន​បណ្ដាល​ឡើង​មក​ពី​ការ​ប្រកួតប្រជែង​នៃ​ពួក​សាសនា នោះ​ថ្ងៃ​មួយ ខ្ញុំ​បាន​អាន​នៅ​ក្នុង​សំបុត្រ​យ៉ាកុប ជំពូក​ទី​១ ខ​ទី៥ ដែល​អាន​ថា ៖ « តែ​បើ​អ្នក​រាល់​គ្នា​ណា​មួយ​ខ្វះ​ប្រាជ្ញា មាន​តែ​សូម​ដល់​ព្រះ ដែល​ទ្រង់​ប្រទាន​ដល់​មនុស្ស​ទាំង​អស់​ដោយ​សទ្ធា ឥត​បន្ទោស​ផង នោះ​ទ្រង់​នឹង​ប្រទាន​ឲ្យ »។"
                },
                {
                    "number": 12,
                    "text": "ពុំ​ដែល​មាន​បទគម្ពីរ​ណា​មួយ ដែល​មាន​ប្រសិទ្ធភាព​ទៅ​លើ​ចិត្ត​មនុស្ស ដូច​ជា​បទគម្ពីរ​នេះ​មាន​ប្រសិទ្ធ​ភាព​មក​លើ​ចិត្ត​ខ្ញុំ​ឡើយ។ មើល​ទៅ​ហាក់​បី​ដូច​ជា​ចូល​មក​ពេញ​ដួង​ចិត្ត​ដោយ​ឥទ្ធិពល​ដ៏​មហិមា។ ខ្ញុំ​តែងតែ​ពិចារណា​គិត​អំពី​រឿង​នេះ​ម្ដង​ហើយ​ម្ដង​ទៀត ដោយ​ដឹង​ថា បើ​មាន​អ្នក​ណា​មួយ​ដែល​ត្រូវ​ការ​ប្រាជ្ញា​ពី​ព្រះ គឺជា​រូប​ខ្ញុំ​នេះ​ហើយ តែ​នឹង​ធ្វើ​យ៉ាង​ណា នោះ​ខ្ញុំ​មិន​ដឹង​ទេ ហើយ​លើក​លែងតែ​ខ្ញុំ អាច​បាន​ប្រាជ្ញា​លើស​ជាង​ដែល​ខ្ញុំ​មាន នោះ​ខ្ញុំ​នឹង​មិន​ដឹង​សោះ ត្បិត​ពួក​គ្រូបង្រៀន​សាសនា​ពី​បក្ស​ពួក​ផ្សេងៗ គេ​﻿យល់​បទគម្ពីរ​តែ​មួយ​ខុស​ឆ្ងាយ​ពី​គ្នា ធ្វើ​យ៉ាង​នេះ​ដូច​ជា​បំផ្លាញ​នូវ​ការ​ទុក​ចិត្ត​ទាំង​អស់ បើ​ចង់​បាន​ការ​ដោះ​ស្រាយ​នូវ​សំណួរ​នេះ ដោយ​ពឹង​ផ្អែក​ទៅ​លើ​﻿ព្រះ​គម្ពីរ​ប៊ីប។"
                },
                {
                    "number": 13,
                    "text": "ជា​យូរយារ​ក្រែល​មក ខ្ញុំ​បាន​សម្រេច​ចិត្ត​ថា តើ​ខ្ញុំ​ត្រូវ​នៅ​ក្នុង​សេចក្ដី​ងងឹតងងល់​ត​ទៅ ឬ​ក៏​ខ្ញុំ​ត្រូវ​ធ្វើ​តាម​ពាក្យ​ដែល​យ៉ាកុប​បាន​ដឹកនាំ គឺថា​ត្រូវ​សូម​ដល់​ព្រះ។ ជា​យូរយារ​ក្រែល​មក ខ្ញុំ​បាន​ប្ដេជ្ញា​ចិត្ត​ថា​នឹង « ﻿សូម​ដល់​ព្រះ » ដោយ​សម្រេច​ចិត្ត​ថា បើ​ទ្រង់​ប្រទាន​ប្រាជ្ញា​ដល់​ពួក​អ្នក ដែល​ខ្វះ​ប្រាជ្ញា ហើយ​នឹង​ប្រទាន​ឲ្យ​ដោយ​សទ្ធា​ឥត​បន្ទោស​ផង នោះ​ខ្ញុំ​នឹង​ប្រថុយ​ចិត្ត​ចុះ។"
                },
                {
                    "number": 14,
                    "text": "ម្ល៉ោះ​ហើយ ស្រប​តាម​បែប​នេះ គឺ​តាម​ការ​ប្ដេជ្ញា​ចិត្ត​របស់​ខ្ញុំ​ថា​នឹង​សូម​ដល់​ព្រះ ខ្ញុំ​បាន​ចូល​ទៅ​ក្នុង​ព្រៃ ដើម្បី​នឹង​បម្រុង​សូម នៅ​ពេល​ព្រលឹម​នៃ​ថ្ងៃ​ដ៏​ល្អ​ភ្លឺស្វាង គឺ​នៅ​ដើម​និទាឃៈរដូវ ក្នុង​ឆ្នាំ​មួយ​ពាន់​ប្រាំបី​រយ​ម្ភៃ គឺជា​ពេល​ដំបូង​បំផុត​នៅ​ក្នុង​ជីវិត​ខ្ញុំ ដែល​ខ្ញុំ​បាន​បម្រុង​ធ្វើ​យ៉ាង​នេះ ត្បិត​នៅ​កណ្ដាល​ការ​ថប់​បារម្ភ​របស់​ខ្ញុំ​ទាំង​អស់ នោះ​ខ្ញុំ​ពុំ​ដែល​បម្រុង​នឹង​﻿អធិស្ឋាន​ចេញ​សំឡេង​ឡើយ។"
                },
                {
                    "number": 15,
                    "text": "បន្ទាប់​ពី​ខ្ញុំ​បាន​ទៅ​ដល់​កន្លែង​ដែល​ខ្ញុំ​សម្រេច​ថា​នឹង​ទៅ ព្រម​ទាំង​បាន​សម្លឹង​មើល​ជុំវិញ​ខ្លួនហើយ ដោយ​បាន​ឃើញ​ថា ខ្ញុំ​នៅ​តែ​ម្នាក់​ឯង នោះ​ខ្ញុំ​ក៏​លុតជង្គង់​ចុះ ហើយ​បាន​ចាប់​ផ្ដើម​បួងសួង​ដល់​ព្រះ​ទូល​ប្រាប់​ពី​បំណង​នៃ​ដួង​ចិត្ត​របស់​ខ្ញុំ។ ខ្ញុំ​ទើប​តែ​ចាប់​ផ្ដើម​ធ្វើ នៅ​មួយ​រំពេច​នោះ ស្រាប់​តែ​ខ្ញុំ​ត្រូវ​បាន​គ្រប​សង្កត់​ដោយ​អំណាច​ណា​មួយ ដែលគ្រប​ពី​លើ​រូប​ខ្ញុំ​ទាំង​ស្រុង ហើយ​មាន​ឥទ្ធិពល​មក​លើ​រូប​ខ្ញុំ​យ៉ាង​អស្ចារ្យ ដែល​ចង​អណ្ដាត​ខ្ញុំ​ទុក ធ្វើ​ឲ្យ​ខ្ញុំ​មិន​អាច​និយាយ​បាន​ឡើយ ក៏​មាន​ភាព​ងងឹត​ហ៊ុមព័ទ្ធ​ជុំវិញ​ខ្ញុំ ហើយ​នៅ​ពេល​នោះ មើល​ទៅ​ហាក់​បី​ដូច​ជា​ខ្ញុំ​កំពុងតែ​ស្ថិតនៅ​ក្នុង​ការ​បំផ្លិចបំផ្លាញ​យ៉ាង​ឆាប់ៗ។"
                },
                {
                    "number": 16,
                    "text": "ប៉ុន្តែ​ដោយ​ខំ​ប្រឹង​ប្រែង​អស់​ពី​សមត្ថភាព​ដែល​ខ្ញុំ​មាន ដើម្បី​﻿អំពាវនាវ​ដល់​ព្រះ សូម​ឲ្យ​ដោះ​លែង​ខ្ញុំ​រួច​ពី​អំណាច​នៃ​ខ្មាំងសត្រូវ​នេះ ដែល​គ្រប​សង្កត់​មក​លើ​ខ្ញុំ ហើយ​នៅ​ខណៈ​នោះ កាល​ខ្ញុំ​ហៀប​នឹង​លិចលង់​ទៅ​ក្នុង​ការ​អស់​សង្ឃឹម ហើយ​បោះបង់​ខ្លួន​ទៅ​ក្នុង​ការ​បំផ្លិច បំផ្លាញ — ពុំ​មែន​ទៅ​ក្នុង​ការ​ហិនហោច​ដែល​ស្រមៃ​គិត​ឃើញ​នោះ​ទេ តែ​ទៅ​ក្នុង​អំណាច​នៃ​អ្នក​ណា​មួយ​ពិត ដែល​មក​ពី​ពិភព​មើល​មិន​ឃើញ ដែល​មាន​អំណាច​ដ៏​សែន​អស្ចារ្យ ដែល​ខ្ញុំ​ពុំ​ធ្លាប់​ឃើញ​អ្នក​ណា​មួយ​មាន​ពី​មុន​មក​ឡើយ — នៅ​ខណៈ​ការ​ភ្ញាក់​ផ្អើល​ដ៏​មហិមា​នេះ ស្រាប់​តែ​ខ្ញុំ​បាន​ឃើញ​បង្គោល​﻿ពន្លឺ​មួយ​នៅ​ចំ​លើ​ក្បាល​ខ្ញុំ មាន​រស្មី​ចែងចាំង​លើស​ជាង​﻿សុរិយា​ទៅ​ទៀត ដែល​ចុះ​សន្សឹមៗ​មក​ចំ​លើ​រូប​ខ្ញុំ។"
                },
                {
                    "number": 17,
                    "text": "នៅ​ពេល​រស្មី​នោះ​លេច​មក​មិន​យូរប៉ុន្មាន ស្រាប់​តែ​ខ្ញុំ​បាន​ឃើញ​ថា ខ្ញុំ​បាន​រួច​ពី​ខ្មាំងសត្រូវ​ដែល​បាន​ចង​ខ្ញុំ​ទុក។ កាល​ពន្លឺ​នោះ​ស្ថិត​ចំពី​លើ​រូប​ខ្ញុំ ខ្ញុំ​﻿បាន​ឃើញ​﻿តួអង្គ​ពីរ ដែល​មាន​រស្មី និង​﻿សិរី​រុងរឿង​ដែល​ពុំ​អាច​ពណ៌នា​បាន​ឡើយ ឈរ​នៅ​លើ​អាកាស​ពីលើ​រូប​ខ្ញុំ។ តួអង្គ​មួយ​មាន​ព្រះ​បន្ទូល​មក​ខ្ញុំ ដោយ​ហៅ​ខ្ញុំ​តាម​ឈ្មោះ ហើយ​ចង្អុល​ទៅ​តួអង្គ​មួយ​ទៀត ដោយ​មាន​ព្រះ​បន្ទូល​ថា — « នេះ​ជា​﻿ព្រះ​រាជ​បុត្រា​﻿ដ៏​ស្ងួនភ្ងា​របស់​យើង ចូរ​ស្ដាប់​តាម​ទ្រង់​ចុះ! »"
                },
                {
                    "number": 18,
                    "text": "គោលបំណង​របស់​ខ្ញុំ ក្នុង​ការ​ទៅ​﻿ទូល​ដល់​ព្រះ​អម្ចាស់ គឺ​ចង់​ដឹង​ថា​បក្ស​ពួក​ណា​មួយ​ទៅ​ដែល​ត្រូវ ដើម្បី​ឲ្យ​ខ្ញុំ​បាន​ដឹង​ថា ខ្ញុំ​ត្រូវ​ចូល​រួម​នឹង​បក្ស​ណា​មួយ។ ហេតុ​ដូច្នេះ​ហើយ មិន​យូរប៉ុន្មាន​ខ្ញុំក៏​បាន​ដឹង​ខ្លួន​វិញ ដែល​អាច​និយាយ​បាន ខ្ញុំ​បាន​ទូល​ដល់​តួអង្គ​ពីរ​នោះ ដែល​ឈរ​នៅ​ក្នុង​ពន្លឺ​ចំ​ពីលើ​រូប​ខ្ញុំ​ថា តើ​បក្ស​ពួក​ទាំង​អស់​ណា​មួយ​ត្រូវ (ត្បិត​នៅ​ពេល​នោះ ខ្ញុំ​មិនដែល​បាន​គិត​ក្នុង​ចិត្ត​ថា បក្ស​ពួក​ទាំង​នោះ​សុទ្ធ​តែ​ខុស​ទាំង​អស់​គ្នា​ឡើយ) — ហើយ​ថា តើ​ខ្ញុំ​គប្បី​ចូល​រួម​មួយ​ណាទៅ​។"
                },
                {
                    "number": 19,
                    "text": "ខ្ញុំ​បាន​ទទួល​ចម្លើយ​ថា ខ្ញុំ​មិន​ត្រូវ​ចូល​រួម​នឹង​បក្ស​ពួក​ណា​មួយ​ឡើយ ត្បិត​គេ​សុទ្ធ​តែ​﻿ខុស​ទាំង​អស់​គ្នា ហើយ​តួអង្គ​ដែល​មាន​ព្រះ​បន្ទូល​មក​ខ្ញុំ ក៏​មាន​ព្រះ​បន្ទូល​ថា អស់​ទាំង​គោល​ជំនឿ​របស់​គេ​សុទ្ធ​តែ​អំពើ​គួរ​ខ្ពើម​ឆ្អើម​ចំពោះ​ព្រះ​នេត្រ​របស់​ទ្រង់ ថា​ពួក​អ្នក​កាន់សាសនា​ទាំង​នោះ សុទ្ធ​តែ​ពុករលួយ ថា ៖ « គេ​﻿គោរព​ប្រតិបត្តិ​ដល់​យើង​តែ​បបូរមាត់​ទេ ឯ​﻿ចិត្ត​គេ​នោះ​នៅ​ឆ្ងាយ​ពី​យើង​ណាស់ គេ​បង្រៀន​សេចក្ដី​ដែល​ជា​﻿បញ្ញត្តិ​របស់​មនុស្ស​វិញ ដោយ​មាន​﻿ឫកពា​ជា​អ្នក​គោរព​ប្រតិបត្តិ​ដល់​ព្រះ ប៉ុន្តែ​មិន​ព្រម​ទទួល​ស្គាល់​ព្រះ​ចេស្ដា ដែល​មក​ដោយ​ការ​គោរព ប្រតិបត្តិ​នោះ​ទេ »។"
                },
                {
                    "number": 20,
                    "text": "សារ​ជា​ថ្មី​ទៀត ទ្រង់​បាន​ហាម​មិន​ឲ្យ​ខ្ញុំ​ចូល​រួម​នឹង​ពួក​គេ​ណា​មួយ​ឡើយ ហើយ​ទ្រង់​បាន​មាន​ព្រះ​បន្ទូល​ជា​ច្រើន​ការណ៍​ទៀត​ប្រាប់​ខ្ញុំ ដែល​ខ្ញុំ​ពុំ​អាច​យក​មក​សរសេរ​នៅ​ពេល​នេះ​បាន​ឡើយ។ កាល​ខ្ញុំ​បាន​ដឹង​ខ្លួន​ទៀត នោះ​ខ្ញុំ​បាន​ឃើញ​ថា ខ្ញុំ​ដេក​ផ្ងារ កំពុង​សម្លឹង​មើល​ទៅ​លើ​មេឃ។ កាល​ពន្លឺ​នោះ​បាន​ចេញ​ផុត​ទៅ ខ្ញុំ​គ្មាន​កម្លាំង​សោះ តែ​មិន​យូរប៉ុន្មាន ខ្ញុំ​មាន​កម្លាំង​បន្តិចបន្តួច​មក​វិញ ខ្ញុំ​ក៏​ទៅ​ផ្ទះ។ ហើយ​កាល​ខ្ញុំ​ផ្អែក​ទៅ​នឹង​ជើង​ក្រាន​កម្ដៅ​ផ្ទះ ម្ដាយ​ខ្ញុំ​បាន​សួរ​ថា​កើត​អីហ្នឹង។ ខ្ញុំ​បាន​ឆ្លើយ​ថា ៖ « កុំ​ភ័យ​អី ខ្ញុំ​ស្រួល​ទេតើ — ខ្ញុំ​ស្រួល​ខ្លួនទេ »។ រួច​ខ្ញុំ​និយាយ​ប្រាប់​ម្ដាយ​ខ្ញុំ​ថា ៖ « ខ្ញុំ​បាន​ចេះ​ដឹង​ដោយ​ផ្ទាល់​ខ្លួន​ខ្ញុំ​ថា ពួក​ប្រែសប៊ីធារាន​មិន​ពិត​ទេ »។ មើល​ទៅ​ហាក់​បី​ដូច​ជា​﻿មារ​សត្រូវ វា​ដឹង​ខ្លួន គឺ​ចាប់​តាំង​ពី​ពេល​ដំបូង​ក្នុង​ជីវិត​ខ្ញុំ​មក នោះ​ខ្ញុំ​ត្រូវ​បាន​រាប់​ថា​ជា​អ្នក​ឆាឆៅ និង​ជា​អ្នក​រំខាន​នគរ​របស់​វា បើ​ពុំ​នោះ​សោត​ទេ ហេតុ​អ្វី​បាន​ជា​អំណាច​ទាំង​ឡាយ​នៃ​សេចក្ដី​ងងឹត​រួបរួម​គ្នា​ប្រឆាំង​នឹង​ខ្ញុំ? ហេតុ​អ្វី​បាន​ជា​មាន​﻿ការ​ជំទាស់ និង​ការ​បៀតបៀន​កើត​ឡើង​ទាស់​នឹង​ខ្ញុំ តាំង​ពី​ខ្ញុំ​នៅ​វ័យ​ទារកមក​ម្ល៉េះដូច្នេះ?"
                },
                {
                    "number": 21,
                    "text": "ពីរ​បី​ថ្ងៃ​កន្លង​មក បន្ទាប់​ពី​ខ្ញុំ​បាន​ឃើញ​﻿ការ​និមិត្ត​នេះ នោះ​ខ្ញុំ​បាន​ជួប​អាចារ្យ​ម្នាក់​ពី​ពួក​មែថូឌីស្ទ ដែល​ជា​អ្នក​សកម្ម​ម្នាក់​ក្នុង​ការ រំភើប​ខាង​វិស័យ​សាសនា ដែល​បាន​រៀបរាប់​មក​ហើយ​នោះ ហើយ​ដោយ​បាន​និយាយ​ជាមួយ​គាត់​អំពី​រឿង​សាសនា នោះ​ខ្ញុំ​ក៏​ឆ្លៀត​យក​ឱកាស​ប្រាប់​គាត់​ពី​ដំណើរ​រឿង អំពី​ការ​និមិត្ត​ដែល​ខ្ញុំ​បាន​ឃើញ។ ខ្ញុំ​បាន​ភ្ញាក់​ផ្អើល​ជា​ខ្លាំង​ចំពោះ​អាកប្បកិរិយា​របស់​គាត់ គាត់​មិន​គ្រាន់តែ​រាប់​ថា​ពាក្យ​សំដី​ដែល​ខ្ញុំ​ជម្រាប​គាត់​នោះ​មិន​សំខាន់​ប៉ុណ្ណោះ​ទេ តែ​ថែម​ទាំង​ដោយ​ពាក្យ​មើល​ងាយ​ជា​ខ្លាំង​ថា ការ​និមិត្ត​នោះ​គឺ​សុទ្ធ​តែ​មក​ពី​អារក្ស​ទាំង​អស់ ថា​សព្វ​ថ្ងៃ​នេះ លែង​មាន​ការណ៍​អ្វី​ជា​﻿ការ​និមិត្ត ឬ​﻿វិវរណៈ​ហើយ ថា​ការណ៍​អស់​ទាំង​នោះ ព្រម​ទាំង​ពួក​សាវក​ផង នោះ​លែង​មាន​ហើយ ហើយ​ថា​នឹង​ពុំ​មាន​ការណ៍​អស់​ទាំង​នោះ​ទៀត​ឡើយ។"
                },
                {
                    "number": 22,
                    "text": "ប៉ុន្តែ​មិន​យូរប៉ុន្មាន ខ្ញុំ​បាន​ឃើញ​ថា ក្នុង​ការ​ប្រាប់​រឿង​នោះ បាន​រំជួល​ឲ្យ​មាន​ការ​ចោទ​ប្រកាន់​មក​លើ​រូប​ខ្ញុំ​ជា​ខ្លាំង​ក្នុង​ចំណោម​ពួក​កាន់សាសនា ហើយ​ជា​បុព្វហេតុ​នៃ​﻿ការ​បៀតបៀន​ដ៏​មហិមា ដែល​ចេះតែ​មាន​កាន់តែ​ច្រើន​ឡើង ទោះ​ជា​ខ្ញុំ​ជា​ក្មេង​ម្នាក់​ដែល​﻿មិនសូវ​មាន​គេឯង​ស្គាល់ គឺ​មាន​វ័យ​តែ ១៤ និង ១៥ ឆ្នាំ​ក្ដី ហើយ​ទោះ​ជា​កាលៈទេសៈ​ក្នុង​ជីវិត​ខ្ញុំ ដែល​បាន​ធ្វើ​ឲ្យ​យុវវ័យ​ម្នាក់​មិន​ជា​អ្វី​ឲ្យ​ពិភពលោក​អើពើ​ក៏​ដោយ គង់​តែ​មាន​មនុស្ស​ពី​ឋានៈ​ខ្ពង់​ខ្ពស់​បាន​អើពើ ល្មម​នឹង​ចាក់​រុក​មនុស្ស​ឲ្យ​មាន​គំនិត​ទាស់​នឹង​ខ្ញុំ ហើយ​បង្កើត​ឲ្យ​មាន​ការ​បៀតបៀន​ដ៏​ល្វីង​ជូរចត់​ដែរ ហើយ​ការណ៍​នេះ គឺ​មាន​ទូ​ទៅ​ក្នុង​បក្ស​ពួក​ទាំង​អស់ — គេ​ទាំង​អស់​គ្នា​បាន​ព្រួត​ដៃ​គ្នា​បៀតបៀន​លើ​រូប​ខ្ញុំ។"
                },
                {
                    "number": 23,
                    "text": "នៅ​ពេល​នោះ ការណ៍​នេះ​ធ្វើ​ឲ្យ​ខ្ញុំ​គិតពិចារណា​ជា​ខ្លាំង និង​ជា​ញឹកញាប់​ចាប់​តាំង​ពី​ពេល​នោះ​មក​ថា​ចម្លែកដល់​ម្ល៉េះ ហេតុ​អ្វី​ក៏​ក្មេង​ប្រុស​ម្នាក់​ដែល​មិនសូវ​មាន​គេឯង​ស្គាល់ អាយុ​១៤​ឆ្នាំ​ជាង ហើយ​ក៏​ជា​មនុស្ស​ម្នាក់​ដែល​ត្រូវ​ទ្រាំ​ធ្វើ​ការ​ជា​រៀង​រាល់​ថ្ងៃ ដើម្បី​ទ្រ​ទ្រង់​ជីវិត​តិចតួច ម្ដេច​ឡើយ​ក៏​គេ​ថា​ខ្ញុំ​ជា​មនុស្ស​គ្រាន់បើ ដល់​ទៅ​ធ្វើ​ឲ្យ​មនុស្ស​ធំដុំ​ពី​បក្ស​ពួក​ដ៏​ល្បីល្បាញ​នៅ​គ្រា​នោះ​អើពើ ហើយ​នៅ​តាម​របៀប​ណា​មួយ ដែល​ធ្វើ​ឲ្យ​គេ​មាន​ចិត្ត​បៀតបៀន និង​ប្រទេច​ផ្ដាសា​ដ៏​ល្វីង​ជូរចត់​ទៅ​វិញ។ ប៉ុន្តែ​ទោះ​ជា​ការណ៍​នេះ​ចម្លែក ឬ​អត់​ក៏​ដោយ គង់តែ​នេះ​ហើយ​ជា​ស្ថានការណ៍​ដែល​បាន​កើត​ឡើង ហើយ​ការណ៍​នេះ​តែងតែ​ជា​បុព្វហេតុ ដែល​ធ្វើ​ឲ្យ​ខ្ញុំ​មាន​ចិត្ត​សោកសៅ​ជា​អនេក។"
                },
                {
                    "number": 24,
                    "text": "ប៉ុន្តែ ទោះ​ជា​យ៉ាង​ណា​ក៏​ដោយ គង់តែ​ជា​ការ​ពិតមែន​ដែល​ខ្ញុំ​បាន​ឃើញ​ការ​និមិត្ត​នោះ។ ខ្ញុំ​បាន​គិត​តាំង​ពី​ពេល​នោះ​មក​ថា ខ្ញុំ​មាន​អារម្មណ៍​ដូច​﻿លោក​ប៉ុល​ដែរ ក្នុង​កាល​លោក​បាន​﻿ដោះ​សា​នៅ​ខាង​មុខ​ព្រះ​រាជា​អ័គ្រីប៉ា ហើយ​បាន​ប្រាប់​ពី​ដំណើរ​រឿង​នៃ​ការ​និមិត្ត ដែល​លោក​បាន​ឃើញ កាល​លោក​បាន​ឃើញ​ពន្លឺ ហើយ​បាន​ឮ​សំឡេង ប៉ុន្តែ​គង់តែ​មាន​មនុស្ស​តែ​បន្តិចបន្តួច​ប៉ុណ្ណោះ ដែល​បាន​ជឿ​លោក រីឯ​មនុស្ស​ខ្លះ​បាន​ថា​លោក​ជា​មនុស្ស​មិន​ទៀងត្រង់ ឯ​មនុស្ស​ផ្សេង​ទៀត​ថា​លោក​ជា​មនុស្ស​ឆ្កួត ហើយ​លោក​ត្រូវ​គេ​មើល​ងាយ ហើយ​ត្រូវ​គេ​ជេរ​ប្រទេច​ផ្ដាសា។ ប៉ុន្តែ​ការណ៍​អស់​ទាំង​នេះ​ពុំ​បាន​បំផ្លាញ​នូវ​ការ​ពិត អំពី​ការ​និមិត្ត​ដែល​លោក​បាន​ឃើញ​នោះ​ឡើយ។ លោក​បាន​ឃើញ​ការ​និមិត្ត លោក​ដឹង​ថា​លោក​បាន​ឃើញ​មែន ហើយ​អស់​ទាំង​ការ​បៀតបៀន​នៅ​ក្រោម​មេឃ​ទាំង​ឡាយ ក៏​មិន​អាច​កែ​ប្រែ​ការណ៍​នោះ​បាន​ដែរ ហើយ​ទោះ​ជា​គេ​នឹង​បៀតបៀន​លោក​ដល់​ស្លាប់​ក៏​ដោយ គង់តែ​លោក​ដឹង ហើយ​នឹង​ដឹង រហូត​ដល់​ដង្ហើម ចុង​ក្រោយ​បង្អស់​ថា លោក​បាន​ទាំង​ឃើញ ហើយ​ឮ​សំឡេង​និយាយ​មក​កាន់​លោក ហើយ​អស់​ទាំង​ពិភពលោក​ក៏​មិន​អាច​ធ្វើ​ឲ្យ​លោក​គិត ឬ​ជឿ​នូវ​អ្វី​ផ្សេង​ទៀត​ឡើយ។"
                },
                {
                    "number": 25,
                    "text": "ម្ល៉ោះ​ហើយ រឿង​នោះ​ក៏​ដូច​ជា​រឿង​ខ្ញុំ​ដែរ។ ខ្ញុំ​ពិតជា​បាន​ឃើញ​ពន្លឺ​មែន ហើយ​នៅ​កណ្ដាល​ពន្លឺ​នោះ ខ្ញុំ​បាន​ឃើញ​﻿តួអង្គ​ពីរ ហើយ​តួអង្គ​នោះ​បាន​មាន​ព្រះ​បន្ទូល​មក​ខ្ញុំ​ជា​ពិតប្រាកដ ហើយ​ទោះ​ជា​ខ្ញុំ​ត្រូវ​គេ​ស្អប់ ហើយ​បៀតបៀន​មក​ពី​ថា ខ្ញុំ​បាន​ឃើញ​ការ​និមិត្ត​ក្ដី គង់តែ​ការណ៍​នោះ​ពិត ហើយ​នៅ​ពេល​គេ​កំពុងតែ​បៀតបៀន​ខ្ញុំ ជេរ​ប្រទេច​ផ្ដាសា​ដល់​ខ្ញុំ ហើយ​និយាយ​បង្ខុស​នូវ​ពាក្យ​អាក្រក់​គ្រប់​បែប​យ៉ាង​ទាស់​នឹង​ខ្ញុំ មក​ពី​ខ្ញុំ​បាន​ថា​ដូច្នោះ​ក្ដី គង់តែ​ការណ៍​នោះ ធ្វើ​ឲ្យ​ខ្ញុំ​គិត​ក្នុង​ចិត្ត​ថា ៖ ហេតុ​ដូច​ម្ដេច​ក៏​បៀតបៀន​ខ្ញុំ ព្រោះ​តែ​ខ្ញុំ​បាន​ប្រាប់​ពី​ការ​ពិត? ខ្ញុំ​ពិតជា​បាន​ឃើញ​ការ​និមិត្ត​មែន ហើយ​តើ​ខ្ញុំ​ជា​អ្វី​ទៅ ដែល​អាច​ទាស់​នឹង​ព្រះ​បាន ហើយ​ចុះ​តើ​ហេតុ​អ្វី បាន​ជា​ពិភព​លោក​គិត​ចង់​ឲ្យ​ខ្ញុំ​បដិសេធ​អ្វី​ដែល​ខ្ញុំ​ពិតជា​បាន​ឃើញ​នោះដូច្នេះ? ត្បិត​ខ្ញុំ​បាន​ឃើញ​ការ​និមិត្ត ខ្ញុំ​ដឹង​ថា​ខ្ញុំ​បាន​ឃើញ​ការ​និមិត្ត ហើយ​ខ្ញុំ​ដឹង​ថា ព្រះ​ទ្រង់​ក៏​ដឹង​ថា​ខ្ញុំ​បាន​ឃើញ​ការ​និមិត្ត ហើយ​ខ្ញុំ​ពុំ​អាច​﻿បដិសេធ​រឿង​នេះ ឬ​ក៏​ហ៊ាន​ធ្វើ​យ៉ាង​ដូច្នោះ​បាន​ឡើយ យ៉ាង​ហោច ខ្ញុំ​បាន​ដឹង​ថា បើ​ខ្ញុំ​ធ្វើ​ដូច្នោះ នោះ​ខ្ញុំ​នឹង​ជំទាស់​ព្រះ ហើយ​នឹង​នៅ​ក្រោម​ការ​ជាប់​ទោស​ជាមិនខាន​ឡើយ។"
                },
                {
                    "number": 26,
                    "text": "ឥឡូវ​នេះ ខ្ញុំ​បាន​ស្កប់​ចិត្ត​ចំពោះ​ពិភពលោក អំពី​បក្ស​ពួក​ទាំង​ឡាយ​ហើយ — ថា​ពុំ​មែន​ជា​មុខងារ​របស់​ខ្ញុំ​ក្នុង​ការ​ចូល​រួម​នឹង​ពួក​គេ​ណា​មួយ​ឡើយ តែ​ត្រូវ​រង់ចាំ​ដរាប​ដល់​ខ្ញុំ​បាន​ទទួល​ការ​ដឹកនាំ​ត​ទៅ​ទៀត។ ខ្ញុំ​បាន​ឃើញ​ថា​﻿ទី​បន្ទាល់​របស់​ខ្ញុំ​អំពី​យ៉ាកុប​នោះ​ពិតមែន — ថា​មនុស្ស​ណា​មួយ​ដែល​ខ្វះ​ប្រាជ្ញា នោះ​អាច​សូម​ដល់​ព្រះ ហើយ​នឹង​បាន​ទទួល​ដោយ​ឥត​បន្ទោស​ផង។"
                },
                {
                    "number": 27,
                    "text": "ខ្ញុំ​ចេះតែ​ធ្វើ​ការ​តាម​ធម្មតា​ត​ទៅ​ក្នុង​ជីវិត រហូត​ដល់​ថ្ងៃ​ទី​២១ ខែ​កញ្ញា ឆ្នាំ​១៨២៣ ហើយ​នៅ​គ្រប់​ពេល​វេលា ខ្ញុំ​បាន​រង​ទុក្ខ​នូវ​ការ​បៀតបៀន​ដ៏​ធ្ងន់ធ្ងរ​ពី​ដៃ​នៃ​មនុស្ស​គ្រប់​ជាន់ថ្នាក់ ទាំង​សាសនិកជន និង​អសាសនិកជន​ផង ព្រោះ​តែ​ខ្ញុំ​នៅ​តែ​បញ្ជាក់​ថា​ខ្ញុំ​បាន​ឃើញ​ការ​និមិត្ត​នោះ។"
                },
                {
                    "number": 28,
                    "text": "ក្នុង​ចន្លោះ​ពេល​ដែល​ខ្ញុំ​បាន​ឃើញ​ការ​និមិត្ត​ទៅ​ទល់​នឹង​ឆ្នាំ ១៨២៣ — ដោយ​បាន​ហាមប្រាម​មិន​ឲ្យ​ចូល​រួម​នឹង​បក្ស​ពួក​សាសនា​ណា​មួយ​ឡើយ ហើយ​ដោយ​មាន​វ័យ​ក្មេង​ពេក ហើយ​បាន​ទទួល​ការ​បៀតបៀន​ពី​អស់​អ្នក​ទាំង​ឡាយ ដែល​គួរណា​តែ​រាប់​អាន​ខ្ញុំ​ជា​មិត្ត និង​រាក់​ទាក់​នឹង​ខ្ញុំ​ដោយ​ស្រួលបួល ហើយ​បើ​សិន​ជា​ពួក​គេ​បាន​សន្និដ្ឋាន​ថា ខ្ញុំ​មាន​ការ​ភាន់ច្រឡំ គួរណា​តែ​គេ​ខំ​ព្យាយាម​ទាញ​ខ្ញុំ​មក​វិញ ដោយ​មធ្យោបាយ​ដ៏​សមរម្យ និង​ដោយ​មេត្រីភាព —ខ្ញុំ​ត្រូវ​បាន​ទុក​ឲ្យ​ប្រទះ​﻿ការ​ល្បួង​គ្រប់​បែប​យ៉ាង ហើយ​សេពគប់​នឹង​មនុស្ស​គ្រប់​ប្រភេទ​ក្នុង​សង្គម ខ្ញុំ​តែងតែ​ធ្លាក់​ទៅ​ក្នុង​ការ​ខុសឆ្គង​ជា​ច្រើន ហើយ​បាន​សម្ដែង​នូវ​ការ​ទន់ខ្សោយ​នៃ​យុវវ័យ និង​ការ​ឆ្កួត​លីលា​នៃ​មនុស្ស​លោក ដែល​ខ្ញុំ​តូច​ចិត្ត​នឹង​និយាយ​ថា ការណ៍​ទាំង​នោះ​ហើយ​ដែល​បាន​នាំ​ខ្ញុំ​ឲ្យ​ធ្លាក់​ទៅ​ក្នុង​ការ​ល្បួង​ផ្សេងៗ ដែល​គួរ​ខ្ពើម​ឆ្អើម​ចំពោះ​ព្រះ​នេត្រ​នៃ​ព្រះ។ នៅ​ពេល​ខ្ញុំ​លន់តួ​សារភាព​នេះ ចូរ​កុំ​ឲ្យ​អ្នក​ណា​មួយ​សន្និដ្ឋាន​ថា ខ្ញុំ​មាន​ទោស​ដ៏​ធំ ឬ​មាន​បាប​ដ៏​ធ្ងន់​នោះ​ឡើយ។ ការ​ប្រព្រឹត្ត​បាប​បែប​នេះ ពុំ​ដែល​មាន​នៅ​ក្នុង​ចិត្ត​ខ្ញុំ​ឡើយ។ ប៉ុន្តែ​ខ្ញុំ​មាន​ទោស​ខាង​ការ​និយាយ​លេងសើច​មិន​ត្រឹម​ត្រូវ ហើយ​ជួនកាល បាន​សេពគប់​នឹង​គ្នី​គ្នា​ដែល​លេងសើច​មិន​ត្រឹម​ត្រូវ​ជាដើម ដែល​មិន​សមរម្យ​នឹង​ចរិយា​នៃ​អ្នក​ដែល​﻿បាន​ហៅ​ដោយ​ព្រះ ដូច​ជា​រូប​ខ្ញុំ​នោះ​ឡើយ។ ប៉ុន្តែ​ការណ៍​នេះ​មិន​ជា​ចម្លែក​ទេ ចំពោះ​អ្នក​ផង​ទាំង​ឡាយ​ណា​ដែល​នឹក​ចាំ​ពី​យុវវ័យ​របស់​ខ្ញុំ ហើយ​ដែល​បាន​ស្គាល់​ចរិយា​រួសរាយ​របស់​ខ្ញុំ។"
                },
                {
                    "number": 29,
                    "text": "ដោយ​សារ​ការណ៍​ទាំង​នេះ​ហើយ ដែល​ខ្ញុំ​តែងតែ​គិត​ថា​ខ្លួន​មាន​ទោស ដោយ​ព្រោះ​តែ​ភាព​ទន់ខ្សោយ និង​ភាព​មិន​ល្អ​ឥត​ខ្ចោះ​របស់​ខ្ញុំ នៅ​ពេល​វេលា​រាត្រី​នៃ​ពេល​ដែល​បាន​ពោល​ខាង​លើ​នេះ គឺ​ថ្ងៃ​ទី​២១ ខែ​កញ្ញា បន្ទាប់​ពី​ខ្ញុំ​បាន​ចូល​ទៅ​កាន់​ដំណេក​ខ្ញុំ​នៅ​យប់​នោះ នោះ​ខ្ញុំ​បាន​ចាប់​ផ្ដើម​﻿អធិស្ឋាន ហើយ​ទូល​អង្វរ​ដល់​ព្រះ​ដ៏​មាន​មហិទ្ធិឫទ្ធិ សូម​ក្ដី​អភ័យទោស​ចំពោះ​អស់​ទាំង​អំពើ​បាប និង​អំពើ​ឆ្កួត​លីលា​របស់​ខ្ញុំ ហើយ​សូម​ការ​សម្ដែង​ប្រាប់​ដល់​ខ្ញុំ ដើម្បី​ឲ្យ​ខ្ញុំ​អាច​ដឹង​អំពី​ស្ថានភាព និង​ជំហរ​របស់​ខ្ញុំ​ចំពោះ​ទ្រង់ ត្បិត​ខ្ញុំ​ជឿជាក់​ថា​នឹង​បាន​ទទួល​ការ​សម្ដែង​ពី​ព្រះ ដូច​ខ្ញុំ​បាន​ទទួល​កាលពី​លើក​មុន​នោះ។"
                },
                {
                    "number": 30,
                    "text": "នៅ​ពេល​ដែល​ខ្ញុំ​កំពុងតែ​អំពាវនាវ​ដល់​ព្រះ នោះ​ស្រាប់​តែ​ខ្ញុំ​ប្រទះ​ឃើញ​មាន​ពន្លឺ​មួយ​រះ​ឡើង​នៅ​ក្នុង​បន្ទប់​ខ្ញុំ ឯ​ពន្លឺ​នោះ​ចេះតែ​ភ្លឺ​ខ្លាំង​ឡើងៗ រហូត​ដល់​បន្ទប់​ទាំង​មូល​ភ្លឺ​ជាង​ពន្លឺ​ថ្ងៃ​ត្រង់​ទៅ​ទៀត នៅ​មួយ​រំពេច​នោះ មាន​﻿រូប​មនុស្ស​មួយ​បាន​លេច​មក​នៅ​ក្បែរ​គ្រែ​ខ្ញុំ ឈរ​នៅ លើ​អាកាស ពី​ព្រោះ​ជើង​លោក​ពុំ​បាន​ប៉ះ​ក្ដារ​ឡើយ។"
                },
                {
                    "number": 31,
                    "text": "លោក​ពាក់​អាវ​រលុង ដែល​មាន​﻿ពណ៌​ដ៏​ស​អស្ចារ្យ គឺជា​ភាព​ស​ជាង​អ្វីៗ​នៅ​លើ​លោកិយ ដែល​ខ្ញុំ​ធ្លាប់​ប្រទះ​ឃើញ​មក ហើយ​ខ្ញុំ​ថែម​ទាំង​មិន​ជឿ​ថា មាន​អ្វី​មួយ​នៅ​ក្នុង​លោកិយ​នេះ​នឹង​ត្រូវ​ធ្វើ​ឲ្យ​ឃើញ​ស​ក្រៃលែង ហើយ​ចែងចាំង​ដូច្នោះ​ឡើយ ដៃ​របស់​លោក​នៅ​ទទេ​ត្រឹម​ខាង​លើ​កដៃ​បន្តិច ក៏​ដូច​ជា​ជើង​លោក​នៅ​ទទេ ត្រឹម​ខាង​លើ​ក​ជើង​បន្តិច ឯ​ក្បាល និង​ក​លោក​ក៏​នៅ​ទទេ​ដែរ ខ្ញុំ​បាន​ឃើញ​ថា លោក​មិន​បាន​ស្លៀក​ពាក់​អ្វី​ក្រៅ​ពី​អាវ​នោះ​ឡើយ នៅ​ពេល​អាវ​នោះ​ចំហ ធ្វើ​ឲ្យ​ខ្ញុំ​ឃើញ​ទ្រូង​លោក។"
                },
                {
                    "number": 32,
                    "text": "មិន​ត្រឹមតែ​អាវ​លោក​ដែល​ស​ក្រៃលែង​ប៉ុណ្ណោះ​ឡើយ តែ​ថែម​ទាំង​រូប​កាយ​លោក ក៏​﻿ឧត្ដម​រុងរឿង​ជាង​ដែល​អាច​អធិប្បាយ​បាន ឯមុខ​របស់​លោក នោះ​ពិតជា​ដូច​﻿ផ្លេកបន្ទោរ បន្ទប់​ខ្ញុំ​ភ្លឺ​ក្រៃលែង តែ​ភ្លឺ​មិន​ជា​ប៉ុន្មាន ដូច​ជា​នៅ​ជុំវិញ​រាងកាយ​លោក​ទេ កាល​ខ្ញុំ​បាន​មើល​ឃើញ​លោក​មុនដំបូង​បង្អស់​នោះ ខ្ញុំ​ខ្លាច ប៉ុន្តែ​មិន​យូរប៉ុន្មាន​សេចក្ដី​﻿ខ្លាច​ក៏​បាត់​ពី​ខ្ញុំ​ទៅ។"
                },
                {
                    "number": 33,
                    "text": "លោក​បាន​ហៅ​ខ្ញុំ​ដោយ​﻿ឈ្មោះ ហើយ​ពោល​មក​កាន់​ខ្ញុំ​ថា​លោក​ជា​ទូត ដែល​បាន​ចាត់​មក​ពី​វត្ត​មាន​នៃ​ព្រះ​ឲ្យ​មក​រក​ខ្ញុំ ហើយ​ថា ឈ្មោះ​លោក គឺ​មរ៉ូណៃ ថា​ព្រះ​ទ្រង់​មាន​កិច្ចការ​ឲ្យ​ខ្ញុំ​ធ្វើ ហើយ​ថា​ឈ្មោះ​របស់​ខ្ញុំ នឹង​មាន​ដើម្បី​សេចក្ដី​ល្អ និង​សេចក្ដី​អាក្រក់ ក្នុង​គ្រប់​ទាំង​សាសន៍ គ្រប់​ពូជ​មនុស្ស ហើយ​គ្រប់​ទាំង​ភាសា ឬ​ថា​ឈ្មោះ​ខ្ញុំ​នឹង​ត្រូវ​និយាយ​ដល់​ទាំង​សេចក្ដី​ល្អ និង​សេចក្ដី​អាក្រក់​នៅ​ក្នុង​ចំណោម​បណ្ដាជន​ទាំង​អស់។"
                },
                {
                    "number": 34,
                    "text": "លោក​មាន​ប្រសាសន៍​ថា មាន​﻿គម្ពីរ​មួយ​កប់​ទុក ដែល​ឆ្លាក់​នៅ​លើ​﻿ផ្ទាំង​មាស ដែល​ចែង​អំពី​ប្រវត្តិ​របស់​ប្រជាជន ដែល​បាន​រស់​នៅ​លើ​ទ្វីប​នេះ កាលពី​ជំនាន់​ដើម ហើយ​អំពី​ទី​កំណើត ដែល​ពួក​គេ​លេច​មក លោក​មាន​ប្រសាសន៍​ទៀត​ថា ﻿ភាព​ពោរ​ពេញ​នៃ​ដំណឹង​ល្អ​ដ៏​អស់​កល្ប​ជានិច្ច​មាន​នៅ​ក្នុង​គម្ពីរ​នេះ ដូច​ជា​ព្រះ​អង្គ​សង្គ្រោះ​ទ្រង់​បាន​ប្រទាន​ឲ្យ​ប្រជាជន​ជំនាន់​ដើម។"
                },
                {
                    "number": 35,
                    "text": "លោក​ប្រាប់​ទៀត​ថា មាន​ត្បូង​ពីរ​ដុំ​នៅ​ក្នុង​ស៊ុម​ប្រាក់ ហើយ​ត្បូង​ទាំង​ពីរ​នេះ​ភ្ជាប់​ជាមួយ​នឹង​﻿ប្រដាប់​បាំង​ទ្រូង ជា​របស់​ដែល​ហៅថា ﻿យូរីម​និង ធូមីម កប់​នៅ​ជាមួយ​នឹង​ផ្ទាំង​ទាំង​ឡាយ ហើយ​ការ​ធ្វើ​ជា​ម្ចាស់ និង​ការ​ប្រើ​ត្បូង​ទាំង​នេះ គឺ​ការ​ដែល​ធ្វើ​ឲ្យ​អ្នក​នោះ​ជា​﻿អ្នក​មើល​ឆុត នៅ​ជំនាន់​បុរាណ ឬ​ជំនាន់​ដើម ហើយ​ថា​ព្រះ​ទ្រង់​បាន​រៀប​ត្បូង​នោះ​ទុក ដើម្បី​ជា​ប្រយោជន៍​នៃ​ការ​បកប្រែ​គម្ពីរ​នេះ​ឯង។"
                },
                {
                    "number": 36,
                    "text": "បន្ទាប់​ពី​បាន​ប្រាប់​ខ្ញុំ​ពី​ការណ៍​ទាំង​នេះ​ហើយ នោះ​លោក​បាន​ចាប់​ផ្ដើម​ស្រង់​ពាក្យ​ព្យាករណ៍​ទាំង​ឡាយ​ចេញ​ពី​﻿ព្រះ​គម្ពីរ​សញ្ញា​ចាស់។ មុនដំបូង លោក​បាន​ស្រង់​ភាគ​ខ្លះ​ចេញ​ពី​ជំពូក​ទី៣ ក្នុង​﻿គម្ពីរ​ម៉ាឡាគី ហើយ​លោក​ក៏​ស្រង់​ជំពូក​ទី៤ ឬ​ជំពូក​ចុង​ក្រោយ​បង្អស់​នូវ​ពាក្យ​ព្យាករណ៍​ដដែល តែ​ខុស​គ្នា​តែ​បន្តិចបន្តួច​ពី​ពាក្យ​ដែល​បាន​សរសេរ​ទុក​នៅ​ក្នុង​ព្រះ​គម្ពីរ​ប៊ីប​របស់​យើង។ ជំនួស​ការ​ដកស្រង់ ខ​ទី​១ ដូចដែល​បាន​សរសេរ​ទុក​នៅ​ក្នុង​គម្ពីរ​យើង នោះ​លោក​បាន​ស្រង់​តាម​បែប​នេះ​ថា ៖"
                },
                {
                    "number": 37,
                    "text": "ត្បិត​មើល​ចុះ ﻿ថ្ងៃ​នោះ​កំពុងតែ​មក​ដល់ ថ្ងៃ​នោះ​﻿ឆេះ​ធ្លោ ដូច​ជា​គុក​ភ្លើង នោះ​អស់​ពួក​អ្នក​ឆ្មើងឆ្មៃ មែន​ហើយ ហើយ​នឹង​អស់​អ្នក​ដែល​ប្រព្រឹត្ត​អំពើ​ទុច្ចរិត គេ​នឹង​ឆេះ​ដូច​ជា​﻿ជញ្ជ្រាំង ត្បិត​ពួក​គេ​ដែល​មក គេ​នឹង​បញ្ឆេះ​បន្សុស​ពួក​គេ​ទៅ ឥត​ទុក​ឲ្យ​គេ​មាន​ឫស ឬ​មែក​នៅ​សល់ ឡើយ នេះ​ហើយ​ជា​ព្រះ​បន្ទូល​នៃ​ព្រះ​អម្ចាស់​នៃ​ពួក​ពល​បរិវារ។"
                },
                {
                    "number": 38,
                    "text": "ហើយ​ម្ដង​ទៀត លោក​បាន​ស្រង់​ពាក្យ​ពី​ខ​ទី​៥​ផង ដែល​ថា ៖ មើល​ចុះ យើង​នឹង​បើក​សម្ដែង​ដល់​អ្នក​រាល់​គ្នា​នូវ​﻿បព្វជិតភាព​ដោយ​ដៃ​នៃ​﻿អេលីយ៉ា ដែល​ជា​ព្យាការី មុន​ដែល​ថ្ងៃ​ដ៏​ធំ ហើយ​គួរ​ស្ញែង​ខ្លាច​នៃ​ព្រះ​អម្ចាស់​បាន​មក​ដល់។"
                },
                {
                    "number": 39,
                    "text": "លោក​ក៏​ស្រង់​ពាក្យ​ពី​ខ​បន្ទាប់​នោះ​ផ្សេង​គ្នា​ដែរ ដែល​ថា ៖ ហើយ​លោក​នឹង​ដាក់​នៅ​ក្នុង​ចិត្ត​នៃ​កូន​ចៅ​នូវ​﻿សេចក្ដី​សន្យា ដែល​បាន​ធ្វើ​ដល់​ពួក​ឪពុក ហើយ​ចិត្ត​នៃ​កូន​ចៅ​នឹង​បាន​﻿បង្វែរ​មក​រក​ពួក​ឪពុក​របស់​ពួក​គេ​វិញ។ បើ​សិន​ជា​មិនមែន​ដូច្នោះ​ទេ នោះ​ផែនដី​ទាំង​មូល​នឹង​ត្រូវ​កម្ទេច​ចោល​សូន្យឈឹង​ក្នុង​កាល​ទ្រង់​យាង​មក។"
                },
                {
                    "number": 40,
                    "text": "បន្ថែម​ទៅ​នឹង​ពាក្យ​ព្យាករណ៍​ទាំង​នេះ លោក​បាន​ស្រង់​ពាក្យ​ពី​ជំពូក​ទី​១១ ក្នុង​គម្ពីរ​អេសាយ ថា​ពាក្យ​ព្យាករណ៍​នេះ​ជិត​នឹង​បាន​សម្រេច​ហើយ។ លោក​ក៏​ស្រង់​ពាក្យ​ពី​ជំពូក​ទី៣ ក្នុង​គម្ពីរ​កិច្ចការ ខ​ទី​២២ និង​២៣ ដូចដែល​មាន​នៅ​ក្នុង​ព្រះ​គម្ពីរ​សញ្ញា​ថ្មី​របស់​យើង​បេះបិទ។ លោក​បាន​ប្រាប់​ថា ﻿ព្យាការី​នោះ គឺជា​ព្រះ​គ្រីស្ទ ប៉ុន្តែ​ថ្ងៃ​នោះ​មិនទាន់​មក​ដល់​ទេ ក្នុង​កាល « អស់​អ្នក​ណា​ដែល​មិន​ព្រម​ស្ដាប់​តាម​ព្យាការី​នោះ​ទេ នោះ​នឹង​ត្រូវ​﻿កាត់កាល់​ចេញ​ពី​ចំណោម​មនុស្ស » ប៉ុន្តែ​នឹង​មក​ដល់​ជា​យ៉ាង​ឆាប់ៗ។"
                },
                {
                    "number": 41,
                    "text": "លោក​ក៏​ស្រង់​ពាក្យ​ពី​ជំពូក​ទី​២ ក្នុង​﻿គម្ពីរ​យ៉ូអែល ពី​ខ​ទី​២៨ ដល់​ចប់។ លោក​បាន​ប្រាប់​ដែរ​ថា ពាក្យ​ព្យាករណ៍​នេះ​ពុំ​ទាន់​បាន​សម្រេច​នៅ​ឡើយ​ទេ ប៉ុន្តែ​នឹង​បាន​សម្រេច​នៅ​ពេល​ឆាប់ៗ។ ហើយ​លោក​បាន​ថ្លែង​ប្រាប់​ត​ទៅ​ទៀត​ថា ភាព​ពោរ​ពេញ​នៃ​﻿ពួក​សាសន៍​ដទៃ​នឹង​កើត​ឡើង​ជា​ឆាប់ៗ។ លោក​បាន​ស្រង់​វគ្គ​គម្ពីរ​ផ្សេងៗ​ជា​ច្រើន ហើយ​បាន​ផ្ដល់​ពាក្យ​ពន្យល់​ជា​ច្រើន ដែល​ពុំ​អាច​យក​មក​ប្រាប់​បាន​នៅ​ទី​នេះ។"
                },
                {
                    "number": 42,
                    "text": "ម្ដង​ទៀត លោក​បាន​ប្រាប់​ខ្ញុំ​ថា កាលណា​ខ្ញុំ​បាន​ទទួល​យក​ផ្ទាំង​ទាំង​ឡាយ ដែល​លោក​បាន​ថ្លែង​ដល់​នោះ — ត្បិត​មិនទាន់​ដល់​ពេល​ដែល​ខ្ញុំ​ត្រូវ​ទទួល​ផ្ទាំង​ទាំង​នោះ​ទេ — ខ្ញុំ​មិន​ត្រូវ​បង្ហាញ​ដល់​អ្នក​ណា​ទេ សូម្បីតែ​ប្រដាប់​បាំង​ទ្រូង ព្រម​ទាំង​យូរីម និង​ធូមីម​ផង ខ្ញុំ​អាច​បង្ហាញ​តែ​ត្រឹម​ជន​ណា ដែល​ព្រះ​ទ្រង់​បញ្ជា​ឲ្យ​បង្ហាញ​ដល់​ប៉ុណ្ណោះ បើ​ខ្ញុំ​បង្ហាញ​ឲ្យ​អ្នក​ផ្សេង​ឃើញ នោះ​ខ្ញុំ​នឹង​ត្រូវ​បំផ្លាញ​ចោល។ នៅ​ពេល​ដែល​លោក​កំពុងតែ​សន្ទនា​ជាមួយ​នឹង​ខ្ញុំ​អំពី​ផ្ទាំង​ចារិក​នោះ ការ​និមិត្ត​បាន​បើក​សម្ដែង​នៅ​ក្នុង​﻿គំនិត​ខ្ញុំ លុះ​ត្រា​ខ្ញុំ​បាន​មើល​ឃើញ​ទី​កន្លែង ដែល​មាន​ផ្ទាំង​ទាំង​នោះ​កប់​ទុក ហើយ​ការ​និមិត្ត​នោះ​ច្បាស់លាស់ រហូត​ដល់​ខ្ញុំ​ស្គាល់​កន្លែង​នោះ​បាន នៅ​ពេល​ដែល​ខ្ញុំ​ទៅ​កាន់​កន្លែង​នោះ​ក្រោយ​មក។"
                },
                {
                    "number": 43,
                    "text": "ក្រោយ​ពី​ការ​សន្ទនា​នេះ​ហើយ ខ្ញុំ​ឃើញ​ថា​ពន្លឺ​នៅ​ក្នុង​បន្ទប់​ចាប់​ផ្ដើម​ប្រមូល​រួម​ជុំវិញ​កាយ លោក​ដែល​មាន​បន្ទូល​មក​កាន់​ខ្ញុំ ហើយ​នៅ​ដូច្នោះ​ត​ទៅ លុះ​ត្រា​បន្ទប់​ត្រឡប់​ទៅ​ជា​ងងឹត​ម្ដង​ទៀត លើក​លែងតែ​នៅ​ជុំវិញ​លោក​ប៉ុណ្ណោះ មួយ​រំពេច​នោះ ខ្ញុំ​ឃើញ​ហាក់​ដូច​ជា​មាន​ផ្លូវ​មួយ​ចំហ​ត្រង់​ឡើង​ទៅ​ដល់​ស្ថាន​សួគ៌ ហើយ​លោក​ក៏​ត្រឡប់​ឡើង​ទៅ រហូត​ដល់​មើល​លែង​ឃើញ ក្រោយ​មក បន្ទប់​ខ្ញុំ​ក៏​ត្រឡប់​ទៅ​ក្នុង​សភាព​ដើម​វិញ ដូច​កាល​មុន​ដែល​ពន្លឺ​នៃ​ស្ថាន​សួគ៌​នេះ​បាន​លេច​មក។"
                },
                {
                    "number": 44,
                    "text": "ខ្ញុំ​ដេក​សញ្ជឹង​គិត​ដល់​សេចក្ដី​ប្លែក​នៃ​ហេតុការណ៍ ហើយ​នឹក​ឆ្ងល់​ជា​ខ្លាំង​ដល់​រឿង​ដែល​ទូត​ដ៏​ពិសេស​នេះ​បាន​ប្រាប់​ខ្ញុំ នៅ​ពេល​ដែល​ខ្ញុំ​កំពុងតែ​﻿គិត​នោះ ខ្ញុំ​ក៏​ឃើញ​ថា​បន្ទប់​ខ្ញុំ ចាប់​ផ្ដើម​ភ្លឺ​ឡើង​ម្ដង​ទៀត ហើយ​នៅ​មួយ​រំពេច​នោះ ទូត​ពី​ស្ថាន​សួគ៌​ដដែល​នោះ​ក៏​មក​ឈរ​នៅ​ក្បែរ​គ្រែ​ខ្ញុំ​ម្ដង​ទៀត។"
                },
                {
                    "number": 45,
                    "text": "លោក​ក៏​ចាប់​ផ្ដើម ហើយ​និយាយ​ពី​រឿង​ដដែល​នោះ​ទៀត ដែល​លោក​បាន​ធ្វើ​ហើយ​កាល​លោក​បាន​មក​មុនដំបូង ដោយ​មិន​ប្រែ​ប្រួល​ឡើយ នៅ​ពេល​ចប់​ហើយ នោះ​លោក​បាន​ប្រាប់​ខ្ញុំ អំពី​សេចក្ដី​ជំនុំ​ជំរះ​ដ៏​មហិមា ដែល​នឹង​កើត​ឡើង​នៅ​លើ​ផែនដី​នេះ ព្រម​ទាំង​សេចក្ដី​ហិន​វិនាស​ដ៏​ខ្លាំង ដោយ​អំណត់​អត់ ដោយ​ដាវ និង​ជំងឺ​អាសន្នរោគ ហើយ​ថា​សេចក្ដី​ជំនុំ​ជំរះ​ដ៏​ធ្ងន់ធ្ងរ​ទាំង​ឡាយ​នេះ​នឹង​កើត​មាន​នៅ​លើ​ផែនដី​ក្នុង​ជំនាន់​នេះ​ឯង។ កាល​បាន​ថ្លែង​ពី​រឿង​ទាំង​អស់​នេះ​ហើយ នោះ​លោក​ក៏​ត្រឡប់​ឡើង​ទៅ​វិញ​ម្ដង​ទៀត ដូចដែល​លោក​បាន​ធ្វើ​ពេល​មុន​ដែរ។"
                },
                {
                    "number": 46,
                    "text": "នៅ​វេលា​នេះ ហេតុការណ៍​ដែល​បាន​យល់​នៅ​ក្នុង​ចិត្ត​របស់​ខ្ញុំ គឺ​ជ្រាលជ្រៅ​ណាស់ ដែល​ពុំ​អាច​ដេក​បាន ហើយ​ខ្ញុំ​ដេក​ភ្លឹក​ភ្លាំង​នៅ​ក្នុង​ការណ៍​អស្ចារ្យ ដែល​ខ្ញុំ​បាន​ទាំង​ឃើញ ហើយ​បាន​ឮ​មក។ ប៉ុន្តែ​ជា​សេចក្ដី​ប្លែក​ចិត្ត​របស់​ខ្ញុំ​អ្វី​ម្ល៉េះ កាល​ឃើញ​ទូត​ដដែល​នៅ​ក្បែរ​គ្រែ​ខ្ញុំ​ម្ដង​ទៀត ហើយ​បាន​ឮ​ទូត​រៀបរាប់ ឬ​ថ្លែង​មក​ខ្ញុំ​ម្ដង​ទៀត​ពី​រឿង​ដដែល​ដូច​ពេល​មុន​នោះ ហើយ​ព្រម​ទាំង​ឲ្យ​ពាក្យ​ដាស់តឿន​ដល់​ខ្ញុំ ដោយ​ប្រាប់​ខ្ញុំ​ថា​﻿អារក្ស​សាតាំង​នឹង​ព្យាយាម​﻿ល្បួង​ខ្ញុំ (ពី​ព្រោះ​មក​ពី​សភាព​ក្រខ្សត់​របស់​គ្រួសារ​ឪពុក​ខ្ញុំ) ឲ្យ​ទៅ​យក​ផ្ទាំង​ទាំង​ឡាយ ដើម្បី​នឹង​កសាង​ខ្លួន​ជា​អ្នក​មាន។ រឿង​នេះ​លោក​ឃាត់​ខ្ញុំ ដោយ​មាន​ប្រសាសន៍​ថា ខ្ញុំ​មិន​ត្រូវ​មាន​គោលបំណង​ផ្សេង​ទៀត​ក្នុង​សេចក្ដី​នឹកគិត​ក្នុង​ការ​បាន​ផ្ទាំង​ទាំង​ឡាយ​មកឡើយ ក្រៅ​ពី​ដើម្បី​សរសើរ​តម្កើង​ព្រះ ហើយ​មិន​ត្រូវ​ធ្លាក់​ទៅ​ក្នុង​ឥទ្ធិពល​នៃ​﻿មូល​ហេតុ​អ្វី​ផ្សេង​ទៀត​ឡើយ ក្រៅ​ពី​ការ​កសាង​នគរ​នៃ​ព្រះ​ប៉ុណ្ណោះ បើ​មិន​ដូច្នោះ​សោត​ទេ ខ្ញុំ​មិន​អាច​នឹង​យក​ផ្ទាំង​ទាំង​ឡាយ​មក​បាន​ឡើយ។"
                },
                {
                    "number": 47,
                    "text": "ក្រោយ​ពី​បាន​មក​ជួប​ខ្ញុំ​ជា​លើក​ទី​បី នោះ​លោក​ក៏​ត្រឡប់​ឡើង​ទៅ​ស្ថាន​សួគ៌​វិញ ដូច​លើក​មុន ហើយ​ខ្ញុំ​ត្រូវ​ទុក​ឲ្យ​រំពឹងគិត​ទៀត​ចំពោះ​សេចក្ដី​ប្លែក​នៃ​ហេតុការណ៍ ដែល​ខ្ញុំ​ទើប​តែ​បាន​ជួបប្រទះ​មក នៅ​មួយ​រំពេច​ក្រោយ​ដែល​ទូត​ស្ថាន​សួគ៌​បាន​ត្រឡប់​ឡើង ចេញ​ពី​ខ្ញុំ​ទៅ​វិញ​ជា​លើក​ទី​បី នោះ​មាន់​ក៏​រងាវ ហើយ​ខ្ញុំ​ក៏​ដឹង​ថា ជិត​ភ្លឺ​ហើយ ដូច្នោះ​ការ​សន្ទនា​របស់​យើង​ច្បាស់​ជា​បាន​ប្រព្រឹត្ត​ទៅ​អស់​ពេល​ពេញ​មួយ​យប់​តែ​ម្ដង។"
                },
                {
                    "number": 48,
                    "text": "មួយ​សន្ទុះ​ក្រោយ​មក ខ្ញុំ​ក្រោក​ពី​ដំណេក ហើយ​ទៅ​ធ្វើ​ការ​ដូចដែល​ត្រូវ​ធ្វើ​តាម​ធម្មតា​រាល់ៗ​ថ្ងៃ ប៉ុន្តែ​ក្នុង​ការ​ព្យាយាម​ធ្វើ​ការ​ដូច​ពេល​ផ្សេងៗ ខ្ញុំ​ហាក់​បី​ដូច​ជា​អស់​កម្លាំង​ជា​ខ្លាំង រហូត​ដល់​ធ្វើ​អ្វី​លែងកើត ឪពុក​ខ្ញុំ​ដែល​កំពុងតែ​ធ្វើ​ការ​នៅ​ក្បែរ​ខ្ញុំ​នោះ ឃើញ​ថា​មាន​អ្វី​ខុស​ពី​ធម្មតា​ចំពោះ​ខ្ញុំ ហើយ​បាន​ប្រាប់​ឲ្យ​ខ្ញុំ​ត្រឡប់​ទៅ​ផ្ទះ​វិញ។ ខ្ញុំ​ចេញ​ទៅ​ដោយ​សេចក្ដី​តាំង​ចិត្ត​ថា​នឹង​ត្រឡប់​ទៅ​ផ្ទះ ប៉ុន្តែ​ក្នុង​ការ​ព្យាយាម​ឆ្លង​របង​ចេញ​ពី​ចម្ការ នោះ​ខ្ញុំ​អស់​កម្លាំង​រលីង​ពី​ខ្លួន ហើយ​ខ្ញុំ​ដួល​ស្ដូកស្ដឹង​នៅ​លើ​ដី ហើយ​សន្លប់​អស់​មួយ​សន្ទុះ​ទៅ។"
                },
                {
                    "number": 49,
                    "text": "រឿង​ដំបូង​ដែល​ខ្ញុំ​ចាំ​បាន គឺ​មាន​សំឡេង​មួយ​និយាយ​មក​កាន់​ខ្ញុំ ហៅ​ខ្ញុំ​ដោយ​ឈ្មោះ។ ខ្ញុំ​មើល​ទៅ​លើ ហើយ​ឃើញ​ទូត​ដដែល​ឈរ​នៅ​លើ​ក្បាល​ខ្ញុំ ហ៊ុមព័ទ្ធ​ជុំវិញ​ដោយ​រស្មី​ដូច​ពី​លើក​មុន​ដែរ។ ហើយ​លោក​ថ្លែង​ពី​រឿង​ទាំង​អស់​មក​ខ្ញុំ​ម្ដង​ទៀត ដែល​លោក​បាន​ប្រាប់​ខ្ញុំ​កាល​ពី​យប់​មិញ ហើយ​លោក​បញ្ជា​ខ្ញុំ​ឲ្យ​ទៅ​រក​﻿ឪពុក​ខ្ញុំ ហើយ​ប្រាប់​គាត់​ពី​ការ​និមិត្ត និង​បញ្ញត្តិ​ទាំង​ឡាយ​ដែល​ខ្ញុំ​បាន​ទទួល។"
                },
                {
                    "number": 50,
                    "text": "ខ្ញុំ​ធ្វើ​តាម ខ្ញុំ​ត្រឡប់​ទៅ​រក​ឪពុក​ខ្ញុំ​នៅ​ក្នុង​ចម្ការ ហើយ​បាន​រៀបរាប់​រឿង​សព្វ​គ្រប់​ជម្រាប​គាត់។ គាត់​ឆ្លើយតប​មក​ខ្ញុំ​ថា ជា​រឿង​មក​ពី​ព្រះ ហើយ​គាត់​បាន​ប្រាប់​ឲ្យ​ខ្ញុំ​ទៅ ហើយ​ធ្វើ​ដូចដែល​ទូត​បាន​បញ្ជា​ចុះ។ ខ្ញុំ​បាន​ចេញ​ពី​ចម្ការ ហើយ​ទៅ​កាន់​ទី​កន្លែង​ដែល​ទូត​បាន​ប្រាប់​ខ្ញុំ​ថា មាន​ផ្ទាំង​ទាំង​ឡាយ​កប់​ទុក ហើយ​មក​ពី​សេចក្ដី​ច្បាស់លាស់​នៃ​ការ​និមិត្ត​ដែល​ខ្ញុំ​បាន​ឃើញ​មក នោះ​ខ្ញុំ​ស្គាល់​កន្លែង​នោះ​ភ្លាម នៅ​ពេល​ខ្ញុំ​ទៅ​ដល់​ទី​នោះ។"
                },
                {
                    "number": 51,
                    "text": "នៅ​ជិត​ភូមិ​ម៉ែនឆែស្ទើរ ស្រុក​អុនតារីយ៉ូ រដ្ឋ​ញូវយ៉ក មាន​﻿ភ្នំ​មួយ​ធំ ហើយ​ខ្ពស់​បំផុត​នៅ​ក្នុង​តំបន់។ នៅ​ខាង​លិច​ភ្នំ​នេះ មិន​ជា​ឆ្ងាយ​ប៉ុន្មាន​ពី​កំពូល ហើយ​នៅ​ក្រោម​ដុំ​ថ្ម​មួយ​ដ៏​ធំ មាន​ផ្ទាំង​ទាំង​ឡាយ​ដាក់​ទុក​នៅ​ក្នុង​ហិប​ថ្ម។ ដុំ​ថ្ម​នេះ​ក្រាស់ ហើយ​នៅ​ចំ​កណ្ដាល ផ្នែក​ខាង​លើ​មាន​រាង​មូល ហើយ​ស្ដើង​បន្តិច​ខាង​គែមៗ ហើយ​ចំ​កណ្ដាល​វា​ផុស​ចេញ​ពី​ដី ប៉ុន្តែ​គែម​ជុំវិញ​ត្រូវ​ដី​កប់​ជិត​អស់។"
                },
                {
                    "number": 52,
                    "text": "កាល​បាន​កាយ​ដី​ចេញ​ហើយ ខ្ញុំ​បានយក​ដង​គំនាស់​មួយ ដែល​ខ្ញុំដាក់​ស៊ក​ក្រោម​គែម​ថ្មនោះ ហើយ​ដោយ​ប្រើ​កម្លាំង​បន្តិចបន្តួច ក៏​គាស់​ថ្ម​នោះ​របើក​ឡើង​បាន។ ខ្ញុំ​មើល​ទៅ​ខាង​ក្នុង​ហើយ​ពិតជា​ទី​នោះ​មែន ខ្ញុំ​ឃើញ​ទាំង​﻿ផ្ទាំង​ទាំង​ឡាយ ﻿យូរីម​និង​ធូមីម ហើយ​ព្រម​ទាំង​﻿ប្រដាប់​បាំង​ទ្រូង ដូចដែល​ទូត​មាន​ប្រសាសន៍​មក។ ហិប​ដែល​ដាក់​របស់​ទាំង​នេះ បាន​ធ្វើ​ឡើង​ដោយ​ការ​ដាក់​ថ្ម​ភ្ជាប់​គ្នា​ពី​ជាតិ​ស៊ីម៉ងត៍​ម្យ៉ាង។ នៅ​បាត​ហិប​មាន​ថ្ម​ពីរ​ដុំ​ដាក់​ទុក​ទទឹង​ហិប ហើយ​នៅ​ពីលើ​ថ្ម​ពីរ​ដុំ​នេះ មាន​ផ្ទាំង​ទាំង​ឡាយ ព្រម​ទាំង​វត្ថុ​ផ្សេងៗ​ដាក់​ទុក​ជាមួយ​គ្នា​ផង។"
                },
                {
                    "number": 53,
                    "text": "ខ្ញុំ​ព្យាយាម​យក​របស់​ទាំង​នោះ​ចេញ​មក ប៉ុន្តែ​ត្រូវ​ទូត​ហាមឃាត់ ហើយ​ប្រាប់​ម្ដង​ទៀត​ថា ពេល​ដែល​ត្រូវ​នាំ​យក​របស់​ទាំង​នោះ​ចេញ​មក​ពុំ​ទាន់​មក​ដល់​នៅ​ឡើយ គឺ​មិនទាន់​ដល់​ពេល​ទេ។ លុះ​ត្រា​គម្រប់​បួន​ឆ្នាំ​ចាប់​ពី​ឆ្នាំ​នេះ​ទៅ ប៉ុន្តែ​លោក​មាន​ប្រសាសន៍​ប្រាប់​ខ្ញុំ​ថា ចាប់​ពី​ថ្ងៃ​នេះ ទៅ​រហូត​ដល់​កំណត់​មួយ​ឆ្នាំ ខ្ញុំ​ត្រូវ​ត្រឡប់​មក​កាន់​កន្លែង​នេះ​វិញ ហើយ​លោក​នឹង​មក​ជួប​ខ្ញុំ​នៅ​ទី​នោះ ហើយ​ថា ខ្ញុំ​ត្រូវ​ធ្វើ​ដូច្នោះ​ត​ទៅ លុះ​ត្រា​ដល់​ពេល​ដែល​នឹង​បាន​ទទួល​ផ្ទាំង​ទាំង​ឡាយ​នោះ​មក។"
                },
                {
                    "number": 54,
                    "text": "ម្ល៉ោះ​ហើយ ដូចដែល​ខ្ញុំ​ត្រូវ​បាន​បញ្ជា​មក ខ្ញុំ​ក៏​ទៅ​នៅ​ពេល​គ្រប់​កំណត់​មួយ​ឆ្នាំ​ម្ដងៗ ហើយ​ជា​រៀង​រាល់​ដង ខ្ញុំ​បាន​ជួប​ទូត​ដដែល​នៅ​ទី​នោះ ហើយ​បាន​ទទួល​ការ​បង្គាប់ និង​ប្រាជ្ញា​ពី​លោក គ្រប់​ពេល​ដែល​យើង​សន្ទនា​គ្នា អំពី​រឿង​ដែល​ព្រះ​អម្ចាស់​ទ្រង់​នឹង​ធ្វើ ហើយ​តើ​ដោយ​របៀប​ណា និង​ដោយ​នូវ​អ្វី​ដែល​﻿នគរ​ព្រះ​នឹង​ត្រូវ​ចាត់ចែង​នៅ​គ្រា​ក្រោយ​បង្អស់។"
                },
                {
                    "number": 55,
                    "text": "ពី​ព្រោះ​តែ​ស្ថានភាព​ខាង​សេដ្ឋកិច្ច​របស់​ឪពុក​ខ្ញុំ​មិនសូវ​បរិបូរ នោះ​យើង​ត្រូវ​ធ្វើ​ការ​ដោយ​ដៃ​របស់​យើង ស៊ីឈ្នួល​គេ​នៅ​ពេល​ថ្ងៃ និង​ការ​ផ្សេងៗ​ទៀត ដែល​យើង​អាច​មាន​ឱកាស​ធ្វើ​បាន។ ជួនកាល យើង​នៅ​ផ្ទះ ហើយ​ជួនកាល យើង​នៅ​ឆ្ងាយ​ពី​ផ្ទះ ហើយ​ដោយ​ធ្វើ​ការងារ​ជា​រៀង​រហូត​ទៅ ទើប​អាច​ទ្រ​ទ្រង់​ជីវិត​ឲ្យ​បាន​គ្រាន់បើ។"
                },
                {
                    "number": 56,
                    "text": "នៅ​ឆ្នាំ ១៨២៣ គ្រួសារ​ឪពុក​ខ្ញុំ​បាន​ជួបប្រទះ​ការ​ទុក្ខ​លំបាក​មួយ​ដ៏​ធំ ដោយ​ការ​ស្លាប់​របស់​បង​ប្រុស​បង្អស់​របស់​ខ្ញុំ គឺ ﻿អាលវិន។ នៅ​ខែ​តុលា ឆ្នាំ ១៨២៥ ខ្ញុំ​បាន​ស៊ីឈ្នួលឲ្យ​លោកតា​ម្នាក់​ឈ្មោះ យ៉ូសៀស ស្តោ​ល ដែល​រស់នៅ​ស្រុក​ឈីណាំងកូ រដ្ឋ​ញូវយ៉ក។ គាត់​បាន​ឮ​ពាក្យ​ចចាម​អារាម​ពី​អណ្ដូង​ប្រាក់ ដែល​បាន​ជីក​ដោយ​ពួក​អេស្ប៉ាញ៉ុល​នៅ​ភូមិ​ហាម៉ូនី ស្រុក​សុសគ្វីហាណា រដ្ឋ​ផែនសិលវេញ៉ា ហើយ​មុន​គាត់​ជួល​ខ្ញុំ នោះ​គាត់​ធ្លាប់​បាន​ជីក បើ​សិន​ជា​អាច​ធ្វើ​បាន ដើម្បី​រក​អណ្ដូង​ប្រាក់​នោះ​ដែរ។ បន្ទាប់​ពី​ខ្ញុំ​បាន​ទៅ​ស្នាក់​នៅ​ជា​មួយ​គាត់ នោះ​គាត់​បាន​នាំ​ខ្ញុំ និង​កូន​ឈ្នួល​គាត់​ផ្សេងៗ​ទៀត​ទៅ​ជីក​រក​អណ្ដូង​ប្រាក់ ដែល​ខ្ញុំ​បាន​ធ្វើ​ការ​ត​ទៅ​អស់​រយៈ​ពេល​ជិត​មួយ​ខែ ដោយ​គ្មាន​បាន​ជោគជ័យ​អ្វី​សោះ​ចំពោះ​ការ​ព្យាយាម​របស់​យើង ហើយ​នៅ​ទី​បញ្ចប់ ខ្ញុំ​បាន​បបួល​លោក​តា​នោះ​ឲ្យ​ឈប់​ជីក​រក​អណ្ដូង​ប្រាក់។ ម្ល៉ោះ​ហើយ ទើប​មាន​រឿងប្រឌិត​ឡើង​ទូ​ទៅ​ថា ខ្ញុំ​ជា​អ្នក​ជីក​រក​ប្រាក់។"
                },
                {
                    "number": 57,
                    "text": "ក្នុង​រយៈ​ពេល​ខ្ញុំ​ធ្វើ​ការ​នោះ ខ្ញុំ​ត្រូវ​បាន​ដាក់​ឲ្យ​ស្នាក់​នៅ​ជាមួយ​លោក អ៊ីសាក ហេល នៅ​ភូមិ​ហាម៉ូនី។ នៅ​ទី​នោះ​ហើយ​ដែល ខ្ញុំ​បាន​ឃើញ​ប្រពន្ធ​ខ្ញុំ គឺ​﻿អិមម៉ា ហេល (កូន​ស្រី​លោក) មុនដំបូង​បង្អស់។ នៅ​ថ្ងៃ​ទី​១៨ ខែ​មក​រា ឆ្នាំ​១៨២៧ យើង​បាន​រៀបការ​នឹង​គ្នា កាល​ខ្ញុំ​នៅ​ធ្វើ​ការ​ជូន​លោក​ស្តោ​ល។"
                },
                {
                    "number": 58,
                    "text": "មក​ពី​ខ្ញុំ​ចេះតែ​និយាយ​ថា​ខ្ញុំ​បាន​ឃើញ​ការ​និមិត្ត នោះ​﻿ការ​បៀតបៀន​ចេះតែ​មក​តាម​ខ្ញុំ ហើយ​គ្រួសារ​របស់​ឪពុក​ខាង​ប្រពន្ធ​ខ្ញុំ បាន​ជំទាស់​នឹង​អាពាហ៍ពិពាហ៍​របស់​យើង។ ហេតុ​ដូច្នេះ​ហើយ ខ្ញុំ​ត្រូវ​នាំ​នាង​ទៅ​កន្លែង​ផ្សេង ម្ល៉ោះ​ហើយ យើង​បាន​ទៅ​រៀបការ​នៅ​ផ្ទះ​របស់​ចៅក្រម តារបិល នៅ​ភូមិ​បេនប៊្រិច​ខាង​ត្បូង ស្រុក​ឈីណាំងកូ រដ្ឋ​ញូវយ៉ក។ បន្ទាប់​ពី​អាពាហ៍ពិពាហ៍​ភ្លាម នោះ​ខ្ញុំ​បាន​ចេញ​ពី​មុខងារ​ស៊ីឈ្នួល​លោក​ស្តោ​ល ហើយ​បាន​ទៅ​ផ្ទះ​ឪពុក​ខ្ញុំ ហើយ​បាន​ធ្វើ​ស្រែ​ជាមួយ​គាត់​នៅ​រដូវ​នោះ។"
                },
                {
                    "number": 59,
                    "text": "នៅ​ទី​បញ្ចប់ ក៏​ដល់​ពេល​ដែល​នឹង​បាន​ទទួល​ទាំង​ផ្ទាំង​ទាំង​ឡាយ យូរីម និង​ធូមីម ហើយ​ព្រម​ទាំង​ប្រដាប់​បាំង​ទ្រូង​ផង។ នៅ​ថ្ងៃ​ទី ២២ ខែ​កញ្ញា ឆ្នាំ​១៨២៧ ខ្ញុំ​បាន​ត្រឡប់​ទៅ​កាន់​កន្លែង ដែល​មាន​វត្ថុ​ទាំង​នេះ​កប់​ទុក​តាម​ធម្មតា នៅ​ពេល​គ្រប់​កំណត់​មួយ​ឆ្នាំ​ទៀត ទូត​ស្ថាន​សួគ៌​ដដែល​ក៏​បាន​ប្រគល់​វត្ថុ​ទាំង​នោះ​ដល់​ខ្ញុំ ទាំង​ថា ៖ ខ្ញុំ​ត្រូវ​ទទួល​ការ​ខុសត្រូវ​ចំពោះ​វត្ថុ​ទាំង​នោះ ហើយ​ថាបើ​ខ្ញុំ​បណ្ដោយ​ឲ្យ​របស់​ទាំង​នោះ​ខូចខាត​ទៅ ដោយ​មិន​យក​ចិត្ត​ទុកដាក់ ឬ​ក៏​ដោយ​﻿ការ​ធ្វេសប្រហែស​ណា​មួយ​របស់​ខ្ញុំ នោះ​ខ្ញុំ​នឹង​ត្រូវ​កាត់​ចេញ ប៉ុន្តែ​បើ​ខ្ញុំ​ខំ​ប្រើ​សេចក្ដី​ព្យាយាម​ដ៏​អស់​ពី​ចិត្ត​ខ្ញុំ ដើម្បី​នឹង​﻿រក្សា​វត្ថុ​ទាំង​នោះ​ទុក លុះ​ត្រា​ដល់​លោក ជា​ទូត​នឹង​ហៅ​យក​របស់​ទាំង​នោះ​វិញ នោះ​វត្ថុ​ទាំង​នោះ​នឹង​បាន​ទទួល​ការពារ​ឲ្យ​គង់វង្ស​នៅ។"
                },
                {
                    "number": 60,
                    "text": "នៅ​មិន​យូរប៉ុន្មាន ខ្ញុំ​ក៏​ដឹង​ហេតុផល​ដែល​ខ្ញុំ​ត្រូវ​បាន​ទទួល​បម្រាម​យ៉ាង​តឹង​រឹង​ដូច្នោះ ដើម្បី​ឲ្យ​ថែរក្សា​របស់​ទាំង​នោះ​ទុក​ឲ្យ​ផុត​អន្តរាយ ហើយ​ហេតុ​ដែល​ទូត​បាន​ពោល​ទុក​ថា កាលណា​ខ្ញុំ​បាន​សម្រេច​នូវ​អ្វី​ដែល​ត្រូវ​ការ​ពី​ដៃ​របស់​ខ្ញុំ​ហើយ នោះ​លោក​នឹង​ហៅ​យក​របស់​ទាំង​នោះ​វិញ។ ត្បិត​នៅ​មិន​យូរប៉ុន្មាន ដែល​អ្នក​ផ្សេង​ទាំង​ពួង​ដឹង​ថា​ខ្ញុំ​មាន​របស់​ទាំង​នោះ នោះ​គេ​បាន​ខិតខំ​ព្យាយាម​ធ្វើ​អំពើ​អាស្រូវ​បំផុត ដើម្បី​នឹង​ដណ្ដើមយក​របស់​ទាំង​នោះ​ពី​ខ្ញុំ​ទៅ។ មធ្យោបាយ​គ្រប់​បែប ដែល​អាច​គិត​ឃើញ​បាន​មក ក៏​ធ្វើ​ដើម្បី​ប្រ​យោជន៍​នោះ។ សេចក្ដី​បៀតបៀន​មក​លើ​រូប​ខ្ញុំ មាន​ទម្ងន់​ធ្ងន់​ល្វីង​ជូរចត់​ជាង​ពេល​ណាៗ​ទាំង​អស់ ហើយ​មនុស្ស​ទាំង​ហ្វូង​យាម​ចាំ​គ្រប់​ពេល​វេលា ដើម្បី​នឹង​ដណ្ដើមយក​របស់​ទាំង​នោះ​ពី​ខ្ញុំ​ទៅ ប្រសិន​បើ​គេ​អាច​ធ្វើ​បាន។ ប៉ុន្តែ​ដោយ​សារ​ប្រាជ្ញា​របស់​ព្រះ របស់​ទាំង​នោះ​បាន​នៅ​ក្នុង​កណ្ដាប់​ដៃ​របស់​ខ្ញុំ​ផុត​អន្តរាយ លុះ​ត្រា​ខ្ញុំ​បាន​សម្រេច​ភារកិច្ច​ដោយ​វត្ថុ​នោះ ដែល​ត្រូវ​ការ​ធ្វើ​ពី​ដៃ​របស់​ខ្ញុំ។ នៅ​ពេល ដែល​ទូត​តម្រូវ​យក​វត្ថុ​ទាំង​នោះ​វិញ ដូចដែល​បាន​គ្រោង​ទុក នោះ​ខ្ញុំ​បាន​ប្រគល់​វត្ថុ​ទាំង​នោះ​ទៅ​លោក​វិញ ហើយ​លោក​មាន​វត្ថុ​ទាំង​នោះ​នៅ​ក្នុង​សេចក្ដី​ថែរក្សា​នៃ​លោក​រហូត​ដល់​ថ្ងៃ​នេះ គឺ​ថ្ងៃ​ទី​២ ខែ​ឧសភា ឆ្នាំ​១៨៣៨។"
                },
                {
                    "number": 61,
                    "text": "ប៉ុន្តែ​ការ​រំភើប​ចេះតែ​មាន​ត​ទៅ ហើយ​ពាក្យ​ចចាម​អារាម ព្រម​ទាំងមាន​អណ្ដាត​រាប់​ពាន់​ធ្វើ​ការ​គ្រប់​ពេល​វេលា ក្នុង​ការ​និយាយ​ផ្សាយ​មួលបង្កាច់​អំពី​គ្រួសារ​របស់​ឪពុក​ខ្ញុំ និង​អំពី​រូប​ខ្ញុំ។ បើ​សិន​ជា​ខ្ញុំ​យក​ពាក្យ​ទាំង​នោះ​មក​ប្រាប់​តែ​១​ភាគ​១០០០ នោះ​នឹង​បាន​ទៅ​ជា​សៀវភៅ​រាប់​ក្បាល។ ប៉ុន្តែ​ការ​បៀតបៀន​បាន​ក្លាយ​ទៅ​ខ្លាំង​ពេក ដែល​ខ្ញុំ​ពុំ​អាច​ទ្រាំ​បាន​ឡើយ បាន​ជា​ខ្ញុំ​ត្រូវ​ចាក​ចេញ​ពី​ភូមិ​ម៉ែនឆែស្ទើរ ហើយ​ខ្ញុំ និង​ប្រពន្ធ​ខ្ញុំ​ទៅ​ឯ​ស្រុក​សុសគ្វីហាណា នៅ​រដ្ឋ​ផែនសិលវេញ៉ា។ កាល​កំពុងតែ​ត្រៀម​នឹង​ចេញ​ទៅ — ដោយ​មក​ពីសេចក្ដី​ក្រ​ពន់ពេក ហើយ​ការ​បៀតបៀន​មាន​សភាព​ធ្ងន់ធ្ងរ​ជា​ខ្លាំង​មក​លើ​ពួក​យើង នោះ​យើងគ្មាន​លទ្ធភាព​ធ្វើ​អ្វី​ផ្សេង​ទៀត​ឡើយ — នៅ​កណ្ដាល​សេចក្ដី​ទុក្ខ​វេទនា​របស់​យើង យើង​បាន​ជួប​បុរស​ជា​សម្លាញ់ ឈ្មោះ​ថា ﻿ម៉ាទិន ហារី​ស ដែល​បាន​មក​រក​យើង ហើយ​ឲ្យ​ខ្ញុំ ៥០ ដុល្លារ ដើម្បី​ជួយ​យើង​ធ្វើ​ដំណើរ។ លោក​ហារី​ស​ជា​អ្នក​ស្រុក​ពី​ភូមិ​ប៉ាលម៉ៃរ៉ា ស្រុក​វេញ នៅ​រដ្ឋ​ញូវយ៉ក ហើយ​ជា​កសិករ​ម្នាក់​ដែល​មាន​កេរ្តិ៍​ឈ្មោះ។"
                },
                {
                    "number": 62,
                    "text": "ដោយ​សារ​ជំនួយ​ដែល​បាន​ទទួល​ទាន់​ពេល​វេលា ខ្ញុំ​អាច​ទៅ​ដល់​ទីដៅ​របស់​ខ្ញុំ នៅ​រដ្ឋ​ផែនសិលវេញ៉ា ហើយ​បន្ទាប់​ពី​ខ្ញុំ​បាន​ទៅ​ដល់​ទី​នោះ​ភ្លាម ខ្ញុំ​ក៏​ចាប់​ផ្ដើម​ចម្លង​អក្សរ​ចេញ​ពី​ផ្ទាំង​ទាំង​ឡាយ។ ខ្ញុំ​បាន​ចម្លង​អក្សរ​ភាគ​ច្រើន​ដែរ ហើយ​ដោយ​សារ​﻿យូរីម​និង​ធូមីម ខ្ញុំ​បាន​បកប្រែ​ពាក្យ​ខ្លះៗ ដែល​ខ្ញុំ​បាន​ធ្វើ​ការ​នោះ នៅ​ចន្លោះ​ខែ​ធ្នូ និង​ខែ​កុម្ភៈ បន្ទាប់​ពី​ខ្ញុំ​បាន​មក​ដល់​ផ្ទះ​នៃ​ឪពុក​ខាង​ប្រពន្ធ​ខ្ញុំ។"
                },
                {
                    "number": 63,
                    "text": "នៅ​ក្នុង​ខែ​កុម្ភៈ​នេះ លោក​ម៉ាទិន ហារី​ស ដែល​បាន​ពោល​ប្រាប់​ពី​មុន​នេះ នោះ​លោក​បាន​មក​ឯ​កន្លែង​យើង​យក​អក្សរ​ទាំង​ឡាយ ដែល​ខ្ញុំ​បាន​ចម្លង​ចេញ​ពី​ផ្ទាំង​ទាំង​ឡាយ ហើយ​បាន​យក​អក្សរ​ទាំង​នោះ​ទៅ​តាម​ខ្លួន​ទៅ​ទី​ក្រុង​ញូវយ៉ក។ រីឯ​អ្វី​ដែល​បាន​កើត​ឡើង​ដល់​គាត់ និង​អក្សរ​ទាំង​នោះ នោះ​ខ្ញុំ​សូម​ប្រាប់​ពី​ដំណើរ​រឿង​គាត់​ផ្ទាល់​អំពី​ហេតុការណ៍​នោះ ដូចដែល​គាត់​បាន​រៀបរាប់​ប្រាប់​ខ្ញុំ បន្ទាប់​ពី​គាត់​បាន​វិល​មក​វិញ ដែល​មាន​ដូច​ត​ទៅ ៖"
                },
                {
                    "number": 64,
                    "text": "« ខ្ញុំ​បាន​ទៅ​ដល់​ទី​ក្រុង​ញូវយ៉ក ហើយ​បាន​បង្ហាញ​អក្សរ​ដែល​បាន​ចម្លង ព្រម​ទាំង​ពាក្យ​ដែល​បាន​បកប្រែ​មក​ដល់​សាស្ត្រាចារ្យ ឆាល្ស អ័នថុន ជា​បុរស​ម្នាក់​ដែល​មាន​ឈ្មោះ​ល្បីល្បាញ​ខាង​អក្សរសាស្ត្រ។ សាស្ត្រាចារ្យ អ័នថុន បាន​មាន​ប្រសាសន៍​ថា សេចក្ដី​បក​ប្រែ​នោះ​ត្រូវ​ហើយ គឺ​ត្រូវ​ជាង​សេចក្ដី​បកប្រែ​ពី​ភាសា​អេស៊ីព្ទ​ទាំង​អស់ ដែល​គាត់​ធ្លាប់​បាន​ឃើញ​ពី​មុន​មក។ បន្ទាប់​មក ខ្ញុំ​បាន​បង្ហាញ​គាត់​នូវ​អក្សរ​ទាំង​ឡាយ​នោះ ដែល​ពុំ​ទាន់​បាន​បកប្រែ​នៅ​ឡើយ ហើយ​គាត់​មាន​ប្រសាសន៍​ថា អក្សរ​ទាំង​នោះ​គឺជា​អក្សរ​អេស៊ីព្ទ អក្សរ​ខាល់ដេ អក្សរ​អាសស៊ើរ និង​អក្សរ​អារ៉ាប់ ហើយ​គាត់​មាន​ប្រសាសន៍​ថា អក្សរ​ទាំង​នោះ​ជា​តួអក្សរ​ពិត។ លោក​បាន​ចេញ​លិខិត​បញ្ជាក់​ឲ្យ​ខ្ញុំ ដោយ​បញ្ជាក់​ប្រាប់​ប្រជាជន​នៅ​ប៉ាលម៉ៃរ៉ា​ថា អក្សរ​ទាំង​ឡាយ​នោះ​គឺជា​តួអក្សរ​ពិត ហើយ​ថា​សេចក្ដី​បកប្រែ​ទាំង​នោះ ក៏​បាន​បកប្រែ​ត្រឹម​ត្រូវ​ដែរ។ ខ្ញុំ​ក៏​យក​លិខិត​នោះ ហើយ​ដាក់​ក្នុង​ហោប៉ៅ​ខ្ញុំ ហើយ​កាល​ខ្ញុំ​រៀបចំ​នឹង​ចេញ​ពី​ផ្ទះ​ទៅ នោះ​លោក​អ័នថុន បាន​ហៅ​ខ្ញុំ​មក​វិញ ហើយ​បាន​សួរ​ខ្ញុំ​ថា ម្ដេច​ក៏​យុវជន​នោះ​ដឹង​ថា​មាន​ផ្ទាំង​មាស​កប់​នៅ​កន្លែង ដែល​គាត់​រក​ឃើញ។ ខ្ញុំ​បាន​ឆ្លើយ​ថា មាន​ទេវតា​របស់​ព្រះ​មួយ​រូប​បាន​បើក​សម្ដែង​ប្រាប់​កន្លែង​នោះ​ដល់​គាត់។"
                },
                {
                    "number": 65,
                    "text": "« រួច​គាត់​មាន​ប្រសាសន៍​ថា ៖ « ខ្ញុំ​សូម​មើល​លិខិត​បញ្ជាក់​នោះ​សិន »។ ខ្ញុំ​ក៏​ដក​យក​លិខិត​ចេញ​ពី​ហោប៉ៅ​ខ្ញុំ ហើយ​ហុច​ទៅ​គាត់ កាល​គាត់​ឈោង​យក​ទៅ​ហើយ ក៏​ហែក​ចោល ដោយ​មាន​ប្រសាសន៍​ថា សព្វ​ថ្ងៃ​នេះ វា​គ្មាន​រឿង​ខាង​ការ​បម្រើ​របស់​﻿ពួក​ទេវតា​ទៀត​ទេ ហើយ​ថា​បើ​សិន​ជា​ខ្ញុំ​យក​ផ្ទាំង​ទាំង​ឡាយ​មក​ឲ្យ​គាត់ នោះ​គាត់​នឹង​បកប្រែ។ ខ្ញុំ​បាន​ជម្រាប​គាត់​ថា ផ្ទាំង​ភាគ​ខ្លះ​ត្រូវ​﻿បិទ ហើយ​ថា​ខ្ញុំ​ត្រូវ​បាន​ហាមប្រាម​មិន​ឲ្យ​យក​មក​ទេ។ គាត់​ក៏​ឆ្លើយ​ថា ៖ «ខ្ញុំ​មិន​អាច​អាន​គម្ពីរ​ដែល​បិទ​បាន​ទេ»។ ខ្ញុំ​បាន​ចាក​ចេញ​ពី​គាត់​ទៅ ហើយ​បាន​ទៅ​ជួប​បណ្ឌិត មិច​ឆែ​ល ដែល​បញ្ជាក់​ប្រាប់​នូវ​អ្វីៗ​ដូច​ជា​សាស្ត្រាចារ្យ អ័នថុន បាន​ប្រាប់​ពី​តួអក្សរ និង​ពី​សេចក្ដី​បកប្រែ​ដែរ »។"
                },
                {
                    "number": 66,
                    "text": "នៅ​ថ្ងៃ​ទី ៥ ខែ​មេសា ឆ្នាំ​១៨២៩ នោះ​﻿អូលីវើរ ខៅឌើរី បាន​មក​ឯ​ផ្ទះ​ខ្ញុំ ខ្ញុំ​មិនដែល​ឃើញ​គាត់​សោះ​លុះ​ដល់​ពេល​នោះ។ គាត់​បាន​ថ្លែង​ប្រាប់​ខ្ញុំ​ថា គាត់​បាន​បង្រៀន​ឯ​សាលារៀន​នៅ​ក្បែរ​ភូមិ ដែល​ឪពុក​ខ្ញុំ​អាស្រ័យ​នៅ ហើយ​មក​ពី​ឪពុក​ខ្ញុំ​បាន​បញ្ជូន​កូន​ចៅ​ទៅ​សាលារៀន​នោះ ម្ល៉ោះ​ហើយ​បាន​ជា​គាត់​ទៅ​ស្នាក់​នៅ​ផ្ទះ​របស់​ឪពុក​ខ្ញុំ​អស់​មួយ​រដូវ ហើយ​កាល​នៅ​ទី​នោះ នោះ​គ្រួសារ​ឪពុក​ខ្ញុំ​បាន​ប្រាប់​គាត់​ពី​រឿង​ដែល​ខ្ញុំ​បាន​ទទួល​ផ្ទាំង​ទាំង​ឡាយ ម្ល៉ោះ​ហើយ បាន​ជា​គាត់​មក​ស៊ើប​សួររក​ខ្ញុំ។"
                },
                {
                    "number": 67,
                    "text": "កាល​លោក​ខៅឌើរី​មក​ដល់​បាន​ពីរ​ថ្ងៃ (គឺ​ថ្ងៃ​ទី៧ ក្នុង​ខែ​មេសា) នោះ​ខ្ញុំ​បាន​ចាប់​ផ្ដើម​បកប្រែ​ព្រះ​គម្ពីរ​មរមន ហើយ​គាត់​បាន​ចាប់​ផ្ដើម​កត់​ឲ្យ​ខ្ញុំ។"
                },
                {
                    "number": 68,
                    "text": "យើង​ចេះតែ​បន្ត​ការ​បកប្រែ​រហូត​ដល់​ខែ​ក្រោយ (ខែ​ឧសភា ឆ្នាំ​១៨២៩) កាល​នៅ​ថ្ងៃ​មួយ យើង​បាន​ចូល​ទៅ​ក្នុង​ព្រៃ ទៅ​អធិស្ឋាន ហើយ​សូម​ដល់​ព្រះ​អម្ចាស់ ﻿អំពី​បុណ្យ​ជ្រមុជ​ទឹក សម្រាប់​﻿ការ​ផ្ដាច់​បាប ដែល​យើង​បាន​ឃើញ​ពោល​ដល់​នៅ​ក្នុង​ការ​បកប្រែ​ផ្ទាំង​ទាំង​ឡាយ នោះ។ នៅ​ពេល​យើង​កំពុងតែ​ធ្វើ​ការ​អធិស្ឋាន និង​អំពាវនាវ​ដល់​ព្រះ​អម្ចាស់ ស្រាប់​តែ​មាន​﻿ទូត​ម្នាក់​មក​ពី​ស្ថាន​សួគ៌​ចុះ​មក​នៅ​លើ​﻿ពពក​នៃ​ពន្លឺ ហើយ​កាល​បាន​ដាក់​﻿ដៃ​លើ​យើង នោះ​លោក​﻿បាន​តែងតាំង​យើង​ដោយ​និយាយ​ថា ៖"
                },
                {
                    "number": 69,
                    "text": "នៅ​លើ​អ្នក ជា​ពួក​អ្នក​បម្រើ​ដូច​រូប​ខ្ញុំ​អើយ ដោយ​នូវ​ព្រះ​នាម​នៃ​ព្រះ​មែស៊ី ខ្ញុំ​សូម​ប្រគល់​﻿បព្វជិតភាព​អើរ៉ុន​ដែល​កាន់​កូន​សោ​ទាំង​ឡាយ អំពី​ការ​បម្រើ​នៃ​ពួក​ទេវតា និង​អំពី​ដំណឹង​ល្អ​នៃ​ការ​ប្រែ​ចិត្ត និង​អំពី​បុណ្យ​ជ្រមុជ​ទឹក​ដោយ​ការ​ពន្លិច​សម្រាប់​ការ​ផ្ដាច់​បាប ហើយ​បព្វជិតភាព​នេះ​នឹង​មិន​ត្រូវ​បាន​ដក​ចេញ​ពី​ផែនដី​ទៀត​ឡើយ រហូត​ដល់​ពេល​កូន​ប្រុស​ទាំង​ឡាយ​នៃ​លោក​﻿លេវី​ថ្វាយ​ដង្វាយ​ម្ដង​ទៀត​ដល់​ព្រះ​អម្ចាស់ ដោយ​សេចក្ដី​សុចរិត។"
                },
                {
                    "number": 70,
                    "text": "លោក​បាន​ប្រាប់​ថា បព្វជិតភាព​អើរ៉ុន ពុំ​មាន​អំណាច​ខាង​ការ​ដាក់​ដៃ​លើ​សម្រាប់​﻿អំណោយទាន​ជា​ព្រះ​វិញ្ញាណ​បរិសុទ្ធ​ទេ ប៉ុន្តែ​ថា​បព្វជិតភាព​នោះ នឹង​ត្រូវ​បាន​ប្រទាន​ដល់​យើង​នៅ​ពេល​ក្រោយ ហើយ​លោក​បាន​បញ្ជា​ឲ្យ​យើង​ទៅ ហើយ​ទទួល​បុណ្យ​ជ្រមុជ​ទឹក ហើយ​បាន​បង្គាប់​យើង ថា​ខ្ញុំ​ត្រូវ​ធ្វើ​បុណ្យ​ជ្រមុជ​ទឹក​ជូន​អូលីវើរ ខៅឌើរី ហើយ​បន្ទាប់​មក អូលីវើរ​ត្រូវ​ធ្វើ​បុណ្យ​ជ្រមុជ​ទឹក​ជូន​ខ្ញុំ​វិញ។"
                },
                {
                    "number": 71,
                    "text": "ម្ល៉ោះ​ហើយ យើង​បាន​ទៅ ហើយ​បាន​ទទួល​បុណ្យ​ជ្រមុជ​ទឹក។ មុនដំបូង ខ្ញុំ​បាន​ធ្វើ​បុណ្យ​ជ្រមុជ​ទឹក​ជូន​អូលីវើរ ហើយ​បន្ទាប់​មក អូលីវើរ​បាន​ធ្វើ​បុណ្យ​ជ្រមុជ​ទឹក​ជូន​ខ្ញុំ​វិញ — ក្រោយ​មក ខ្ញុំ​បាន​ដាក់​ដៃ​លើ​ក្បាល​គាត់ ហើយ​បាន​តែងតាំង​គាត់​ចំពោះ​បព្វជិតភាព​អើរ៉ុន ហើយ​បន្ទាប់​មក គាត់​បាន​ដាក់​ដៃ​លើ​ក្បាល​ខ្ញុំ ហើយ​បាន​តែងតាំង​ខ្ញុំ​ចំពោះ​បព្វជិតភាព​នោះ​ដែរ — ព្រោះ​យើង​ត្រូវ​បាន​បញ្ជា​ឲ្យ​ធ្វើ​ការ​នោះ *"
                },
                {
                    "number": 72,
                    "text": "ទូត​ដែល​មក​ឯ​យើង​ពេល​នោះ ហើយ​ដែល​បាន​ប្រគល់​បព្វជិតភាព​ដល់​យើង បាន​ប្រាប់​ថា ឈ្មោះ​លោក​គឺ យ៉ូហាន ជា​បុគ្គល​ដដែល ដែល​ហៅថា ﻿យ៉ូហាន​បាទីស្ទ នៅ​ក្នុង​ព្រះ​គម្ពីរ​សញ្ញា​ថ្មី ហើយ​ថា​លោក​បាន​ធ្វើ​ការ​នៅ​ក្រោម​ការ​ដឹកនាំ​ពី​﻿ពេត្រុស ﻿យ៉ាកុប និង​﻿យ៉ូហាន ដែល​កាន់​﻿កូន​សោ​ទាំង​ឡាយ​នៃ​បព្វជិតភាព​﻿ម៉ិលគីស្សាដែក គឺជា​បព្វជិតភាព​ដែល​លោក​ប្រាប់​ថា​នឹង​បាន​ប្រគល់​ដល់​យើង នៅ​ពេល​កំណត់ទុក ហើយ​ថា​ខ្ញុំ​នឹង​ត្រូវ​ហៅថា​ជា​﻿អែលឌើរ​ទី​មួយ​ក្នុង​សាសនាចក្រ ហើយ​គាត់ (អូលីវើរ ខៅឌើរី) ជាទី​ពីរ។ នៅ​ថ្ងៃ​ទី​១៥ ខែ​ឧសភា ឆ្នាំ​១៨២៩ នោះ​យើង​ត្រូវ​បាន​តែងតាំង​ឡើង​នៅ​ក្រោម​ដៃ​នៃ​ទូត​នេះ ហើយ​បាន​ទទួល​បុណ្យ​ជ្រមុជ​ទឹក​ផង។"
                },
                {
                    "number": 73,
                    "text": "កាល​យើង​ងើប​ឡើង​ពី​ទឹក​មក​ភ្លាម បន្ទាប់​ពី​យើង​បាន​ទទួល​បុណ្យ​ជ្រមុជ​ទឹក​ហើយ នោះ​យើង​បាន​ស្គាល់​នូវ​ព្រះ​ពរ​ដ៏​មហិមា និង​រុង​រឿង​ពី​ព្រះ​វរបិតា​សួគ៌​របស់​យើង។ មិន​យូរប៉ុន្មាន បន្ទាប់​ពី​ខ្ញុំ​ធ្វើ​បុណ្យ​ជ្រមុជ​ទឹក​ជូន​អូលីវើរ ខៅឌើរី​ហើយ ស្រាប់​តែ​﻿ព្រះ​វិញ្ញាណ​បរិសុទ្ធ​បាន​យាង​មក​សណ្ឋិត​លើ​គាត់ ហើយ​គាត់​ក្រោក​ឈរ​ឡើង ហើយ​បាន​﻿ព្យាករ​អំពី​ការណ៍​ជា​ច្រើន ដែល​នឹង​កើត​ឡើង​នៅ​ពេល​ឆាប់ៗ​នេះ។ ហើយ​ជា​ថ្មី​ទៀត មិន​យូរប៉ុន្មាន បន្ទាប់​ពី​ខ្ញុំ​បាន​ទទួល​បុណ្យ​ជ្រមុជ​ទឹក​ពី​គាត់​ហើយ នោះ​ខ្ញុំ​ក៏​មាន​វិញ្ញាណ​ខាង​ការ​ព្យាករណ៍​ដែរ គឺ​កាល​កំពុងតែ​ក្រោក​ឈរ​ឡើង នោះ​ខ្ញុំ​បាន​ព្យាករ​អំពី​ការ​លូតលាស់​ឡើង​នៃ​សាសនាចក្រ​នេះ ព្រម​ទាំង​ការណ៍​ផ្សេងៗ​ទៀត ដែល​ទាក់​ទង​ទៅ​នឹង​សាសនាចក្រ និង​កូន​ចៅ​មនុស្ស​នៅ​តំណ​នេះ។ យើង​បាន​ពោរ​ពេញ​ទៅ​ដោយ​ព្រះ​វិញ្ញាណ​បរិសុទ្ធ ហើយ​ត្រេកអរ​នៅ​ក្នុង​ព្រះ​នៃ​សេចក្ដី​សង្គ្រោះ​របស់​យើង។"
                },
                {
                    "number": 74,
                    "text": "ឥឡូវ​នេះ មក​ពី​គំនិត​យើង​បាន​ទទួល​ការ​បំភ្លឺ នោះ​យើង​ចាប់​ផ្ដើម​﻿យល់​នូវ​បទគម្ពីរ​ទាំង​ឡាយ ដែល​﻿បាន​លាតត្រដាង​នៅ​ចំពោះ​យើង ហើយ​អត្ថន័យ និង​គោលបំណង​នៃ​វគ្គ​ដ៏​អាថ៌កំបាំង​ទាំង​ឡាយ​នោះ ក៏​បាន​បើក​សម្ដែង​ដល់​យើង តាម​របៀប​ដែល​យើង​ពុំ​ដែល​បាន​ទទួល​ពី​មុន ឬ​គិត​ពី​មុន​មក​សោះ។ ក្នុង​ពេល​នោះ យើង​ត្រូវ​បាន​ហាមប្រាម​ឲ្យ​ទុក​ដោយ​សម្ងាត់ អំពី​ការ​ដែល​បាន​ទទួល​បព្វជិតភាព និង​បុណ្យ​ជ្រមុជ​ទឹក​ដែល​យើង​បាន​ទទួល​មក​នោះ ដោយ​ព្រោះ​វិញ្ញាណ​ខាង​ការ​បៀតបៀន ដែល​កើត​ឡើង​ពាស​ពេញ​ភូមិ​ទៅ​ហើយ​នោះ។"
                },
                {
                    "number": 75,
                    "text": "យើង​បាន​ទទួល​ការ​គំរាមកំហែង​ពី​ពួក​មនុស្ស​កំណាច​ជា​ច្រើន​លើក​ច្រើន​គ្រា ហើយ​ពួក​នេះ​ក៏​ជា​ពួក​កាន់សាសនា​ដែរ។ ហើយ​គោលបំណង​របស់​ពួក​មនុស្ស​កំណាច​ដែល​ចង់​ធ្វើ​ទុក្ខ​ដល់​យើង នោះ​ត្រូវ​បាន​រារាំង​ដោយ​សារ​តែ​ឥទ្ធិពល​ពី​គ្រួសារ​នៃ​ឪពុក​ខាង​ប្រពន្ធ​ខ្ញុំ​ទេ (នៅ​ក្រោម​ទិព្វញ្ញាណ​នៃ​ព្រះ​) គ្រួសារ​នេះ​បាន​ក្លាយ​ជា​ស្និទ្ធ​ស្នាល​នឹង​ខ្ញុំ​ណាស់ ហើយ​បាន​ប្រឆាំង​នឹង​ពួក​មនុស្ស​កំណាច ហើយ​ថែម​ទាំង​យល់​ព្រម​ឲ្យ​ខ្ញុំ​ធ្វើ​ការ​បកប្រែ​ត​ទៅ​ដោយ​គ្មាន​ការ​រអាក់រអួល ហើយ​ដូច្នេះ​ទើប​បាន​ធានា ហើយ​សន្យា​ថា​នឹង​ការពារ​យើង​ពី​អំពើ​ទទឹង​ច្បាប់​គ្រប់​យ៉ាង ដែល​ពួក​គេ​អាច​ធ្វើ​ទៅ​បាន ៕"
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "មាត្រា​នៃ​សេចក្ដី​ជំនឿ 1",
            "data_type": "chapter",
            "chapter_name": "ជំពូក​ទី ១",
            "book_title": "មាត្រា​នៃ​សេចក្ដី​ជំនឿ នៃ​សាសនាចក្រ​នៃ​ព្រះ​យេស៊ូវ​គ្រីស្ទ​នៃ​ពួក​បរិសុទ្ធ​ថ្ងៃ​ចុង​ក្រោយ​",
            "verses": [
                {
                    "number": 1,
                    "text": "យើង​ខ្ញុំ​﻿ជឿ​ដល់​ព្រះ គឺ​﻿ព្រះ​វរបិតា​ដ៏​គង់នៅ​អស់​កល្ប​ជានិច្ច និង​ដល់​﻿ព្រះ​រាជ​បុត្រា​ទ្រង់ គឺ​ព្រះ​យេស៊ូវ​គ្រីស្ទ ហើយ​ដល់​﻿ព្រះ​វិញ្ញាណ​បរិសុទ្ធ។"
                },
                {
                    "number": 2,
                    "text": "យើង​ខ្ញុំ​ជឿ​ថា មនុស្ស​ទាំង​អស់​នឹង​ត្រូវ​ទទួល​ទោស​ចំពោះ​អំពើ​បាប​របស់​ខ្លួន​﻿ផ្ទាល់ គឺ​មិនមែន​ចំពោះ​﻿អំពើ​រំលង​របស់​លោក​អ័ដាម​ទេ។"
                },
                {
                    "number": 3,
                    "text": "យើង​ខ្ញុំ​ជឿ​ថា តាម​រយៈ​﻿ដង្វាយ​ធួន​នៃ​ព្រះ​គ្រីស្ទ នោះ​មនុស្ស​លោក​ទាំង​អស់​អាច​បាន​﻿សង្គ្រោះ ដោយ​សារ​﻿ការ​គោរព​តាម​﻿ក្រឹត្យ​វិន័យ និង​﻿ពិធីបរិសុទ្ធ​ទាំង​ឡាយ​នៃ​ដំណឹង​ល្អ។"
                },
                {
                    "number": 4,
                    "text": "យើង​ខ្ញុំ​ជឿ​ថា គោលការណ៍​ទី​មួយ និង​﻿ពិធីបរិសុទ្ធ​ទាំង​ឡាយ​នៃ​ដំណឹង​ល្អ​គឺ ៖ ទី​មួយ ﻿សេចក្ដី​ជំនឿ​ជឿ​ដល់​ព្រះ​អម្ចាស់​យេស៊ូវ​គ្រីស្ទ ទី​ពីរ ﻿ការ​ប្រែ​ចិត្ត ទី​បី ﻿បុណ្យ​ជ្រមុជ​ទឹក ដោយ​﻿ការ​ពន្លិច​សម្រាប់​ការ​ផ្ដាច់​បាប ទី​បួន ការ​ដាក់​﻿ដៃ​លើ​សម្រាប់​﻿អំណោយទាន​ជា​ព្រះ​វិញ្ញាណ​បរិសុទ្ធ។"
                },
                {
                    "number": 5,
                    "text": "យើង​ខ្ញុំ​ជឿ​ថា មនុស្ស​ត្រូវ​តែ​បាន​﻿ហៅ​ពី​ព្រះ ដោយ​﻿ការ​ព្យាករណ៍ និង​ដោយ​ការ​ដាក់​﻿ដៃ​លើ ដោយ​អស់​អ្នក​ណា​ដែល​មាន​﻿សិទ្ធិ​អំណាច ដើម្បី​នឹង​﻿ផ្សាយដំណឹង​ល្អ ហើយ​ប្រព្រឹត្ត​﻿ពិធីបរិសុទ្ធ​ទាំង​ឡាយ​នៃ​ដំណឹង​ល្អ។"
                },
                {
                    "number": 6,
                    "text": "យើង​ខ្ញុំ​ជឿ​ចំពោះ​﻿ការ​រៀបចំ​ដូច​គ្នា ដូចដែល​មាន​នៅ​ក្នុង​សាសនាចក្រ​ពី​អតីតកាល ដូច​ជា ﻿ពួក​សាវក ﻿ពួក​ព្យាការី ﻿ពួក​គ្រូ គង្វាល ពួក​គ្រូ ﻿ពួក​គ្រូ​ផ្សាយដំណឹង​ល្អ​ជាដើម។"
                },
                {
                    "number": 7,
                    "text": "យើង​ខ្ញុំ​ជឿ​ដល់​﻿អំណោយទាន​ខាង​﻿ភាសា ﻿ការ​ព្យាករណ៍ ﻿វិវរណៈ ﻿ការ​និមិត្ត ﻿ការ​ប្រោស​ឲ្យ​ជា ﻿ការ​បកប្រែ​ភាសា​ជាដើម។"
                },
                {
                    "number": 8,
                    "text": "យើង​ខ្ញុំ​ជឿ​ថា ﻿ព្រះ​គម្ពីរ​ប៊ីប គឺជា​﻿ព្រះ​បន្ទូល​នៃ​ព្រះ បើ​សិន​ជា​បាន​បកប្រែ​﻿ត្រឹម​ត្រូវ យើង​ខ្ញុំ​ក៏​ជឿ​ដែរ​ថា ﻿ព្រះ​គម្ពីរ​មរមន​ជា​ព្រះ​បន្ទូល​នៃ​ព្រះ។"
                },
                {
                    "number": 9,
                    "text": "យើង​ខ្ញុំ​ជឿ​ចំពោះ​ការណ៍​ទាំង​អស់ ដែល​ទ្រង់​បាន​﻿បើក​សម្ដែង​មក និង​ការណ៍​ទាំង​អស់ ដែល​ទ្រង់​បើក​សម្ដែង​នៅ​ពេល​ឥឡូវ​នេះ ហើយ​យើង​ខ្ញុំ​ជឿ​ថា ទ្រង់​នឹង​﻿បើក​សម្ដែង​នូវ​ការណ៍​ដ៏​ធំ និង​សំខាន់ៗ​ជា​ច្រើន ដែល​ទាក់​ទង​ទៅ​នឹង​នគរ​នៃ​ព្រះ។"
                },
                {
                    "number": 10,
                    "text": "យើង​ខ្ញុំ​ជឿ​ចំពោះ​﻿ការ​ប្រមូល​ដ៏​ពិតប្រាកដ​នៃ​សាសន៍​អ៊ីស្រាអែល និង​ចំពោះ​ការ​សាង​ឡើង​វិញ​នូវ​ពូជ​ទាំង​﻿១០ អំបូរ ថា​﻿ក្រុង​ស៊ីយ៉ូន (ក្រុង​យេរូសាឡិម​ថ្មី) នឹង​ត្រូវ​បាន​ស្ថាបនា​នៅ​លើ​ទ្វីប​អាមេរិក ថា​ព្រះ​គ្រីស្ទ​នឹង​﻿គ្រង​រាជ្យ​នៅ​លើ​ផែនដី​ផ្ទាល់ ហើយ​ថា​ផែនដី​នឹង​បាន​﻿ផ្លាស់​ប្ដូរ​សារ​ជា​ថ្មី ហើយ​នឹង​ទទួល​﻿សិរី​ល្អ​ដ៏​ប្រកប​ដោយ​ភាព​﻿បរមសុខ។"
                },
                {
                    "number": 11,
                    "text": "យើង​ខ្ញុំ​សូម​អះអាង​យក​﻿សិទ្ធិ​ក្នុង​ការ​ថ្វាយ​បង្គំ​ព្រះ​ដ៏​មាន​មហិទ្ធិឫទ្ធិ ស្រប​តាម​﻿ការ​ណែនាំ​នៃ​﻿សម្បជញ្ញៈ​របស់​យើង​ខ្ញុំ ហើយ​សូម​បណ្ដោយ​ឲ្យ​មនុស្ស​ទាំង​អស់​មាន​សិទ្ធិ​ដូច​គ្នា ចូរ​ឲ្យ​គេ​﻿ថ្វាយ​បង្គំ​តាម​របៀប​ណា នៅ​ទីណា ឬ​អ្វី​ក៏​ដោយ​ដែល​គេ​ប្រាថ្នា។"
                },
                {
                    "number": 12,
                    "text": "យើង​ខ្ញុំ​ជឿ​ចំពោះ​ការ​នៅ​ក្រោម​អំណាច​ស្ដេច ប្រធានាធិបតី អ្នក​គ្រប់​គ្រង និង​ចៅក្រម​ទាំង​ឡាយ ក្នុង​ការ​គោរព ការ​ប្រតិបត្តិ និង​ការ​គាំទ្រ​﻿ច្បាប់។"
                },
                {
                    "number": 13,
                    "text": "យើង​ខ្ញុំ​ជឿ​លើ​ការ​ប្រព្រឹត្ត​ដោយ​﻿ទៀងត្រង់ ត្រឹម​ត្រូវ ﻿បរិសុទ្ធ សប្បុរស គុណធម៌ ហើយ​លើ​ការ​﻿ធ្វើ​ល្អ​ដល់​មនុស្ស​ទាំង​អស់ ពិតមែន​ហើយ យើង​ខ្ញុំ​អាច​និយាយ​បាន​ថា យើង​ខ្ញុំ​ដើរ​តាម​﻿សេចក្ដី​ដាស់តឿន​របស់​ប៉ុល — យើង​ខ្ញុំ​ជឿ​ដល់​អ្វីៗ​ទាំង​អស់ យើង​ខ្ញុំ​﻿សង្ឃឹម​ដល់​អ្វីៗ​ទាំង​អស់ យើង​ខ្ញុំ​បាន​﻿ទ្រាំទ្រ​អ្វីៗ​ជា​ច្រើន ហើយ​សង្ឃឹម​ថា​នឹង​អាច​ទ្រាំទ្រ​អ្វីៗ​ទាំង​អស់​បាន​ដែរ។ ហើយ​បើ​សិន​ជា​មាន​អ្វី​ណា​មួយ ដែល​ប្រកប​ដោយ​﻿គុណធម៌ គួរ​ស្រឡាញ់ ឬ​ឈ្មោះ​ល្អ ឬ​ក៏​គួរ​ឲ្យ​សរសើរ នោះ​យើង​ខ្ញុំ​ស្វែងរក​របស់​ផង​ទាំង​នេះ​ហើយ។"
                }
            ]
        }
    }
}