{
    "title": "Kallisarvoinen helmi",
    "uri": "/study/scriptures/pgp",
    "structure": [
        {
            "type": "content",
            "title": "Nimisivu",
            "uri": "/study/scriptures/pgp/title-page"
        },
        {
            "type": "content",
            "title": "Johdanto",
            "uri": "/study/scriptures/pgp/introduction"
        },
        {
            "type": "section",
            "title": "Mooses",
            "entries": [
                {
                    "type": "content",
                    "title": "Mooses 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "Mooses 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "Mooses 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "Mooses 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "Mooses 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "Mooses 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "Mooses 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "Mooses 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "Abraham",
            "entries": [
                {
                    "type": "content",
                    "title": "Abraham 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "Abraham 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "Abraham 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "Abraham 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "Abraham 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "Kuvajäljennös&nbsp;1",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "Kuvajäljennös&nbsp;2",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "Kuvajäljennös&nbsp;3",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "Joseph Smith&nbsp;–&nbsp;Matteus 1",
            "uri": "/study/scriptures/pgp/js-m/1"
        },
        {
            "type": "content",
            "title": "Joseph Smith&nbsp;–&nbsp;historia 1",
            "uri": "/study/scriptures/pgp/js-h/1"
        },
        {
            "type": "content",
            "title": "Uskonkappaleet 1",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "Nimisivu",
            "data_type": "chapter",
            "book_title": "Kallisarvoinen helmi",
            "subtitle": [
                "Valikoima Joseph Smithin, Myöhempien Aikojen Pyhien Jeesuksen Kristuksen Kirkon ensimmäisen profeetan, näkijän ja ilmoituksensaajan, ilmoituksia ja käännöksiä sekä hänen sanelemiaan kirjoituksia"
            ],
            "text": [
                "Myöhempien Aikojen Pyhien Jeesuksen Kristuksen Kirkko",
                "Salt Lake City, Utah, USA",
                "© 2018 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "Johdanto",
            "data_type": "chapter",
            "book_title": "Johdanto",
            "text": [
                "Kallisarvoinen helmi on valikoima oivallista aineistoa, joka koskettelee monia merkittäviä Myöhempien Aikojen Pyhien Jeesuksen Kristuksen Kirkon uskon ja opin puolia. Nämä osat ovat profeetta Joseph Smithin kääntämiä ja tuottamia, ja useimmat niistä julkaistiin kirkon aikakauslehdissä hänen aikanaan.",
                "Ensimmäisen aineistokokoelman, jolla oli nimenä Kallisarvoinen helmi, laati vuonna 1851 vanhin Franklin D. Richards, joka oli silloin kahdentoista neuvoston jäsen ja Britannian lähetyskentän johtaja. Kirjan tarkoituksena oli saattaa helpommin tavoitettaviksi eräitä tärkeitä artikkeleita, joiden leviäminen oli ollut vähäistä Joseph Smithin aikana. Kun kirkon jäsenmäärä kasvoi Euroopassa ja Amerikassa, syntyi tarve tuoda tämä aineisto saataville. Kallisarvoista helmeä käytettiin laajalti, ja myöhemmin siitä tuli kirkon pyhä kirja ensimmäisen presidenttikunnan ja yleiskonferenssin päätöksellä Salt Lake Cityssä 10. lokakuuta 1880.",
                "Kirjan kokoonpano on muuttunut useita kertoja kirkon tarpeiden mukaan. Vuonna 1878 lisättiin Mooseksen kirjan osia, joita ei ollut ensimmäisessä laitoksessa. Vuonna 1902 Kallisarvoisesta helmestä poistettiin eräitä osia, jotka oli julkaistu myös Opissa ja liitoissa. Jako lukuihin ja jakeisiin alaviitteineen tehtiin vuonna 1902. Ensimmäinen kaksipalstainen painos, jossa oli hakemisto, julkaistiin vuonna 1921. Muita muutoksia ei tehty ennen huhtikuuta 1976, jolloin lisättiin kaksi ilmoitusta. Vuonna 1979 nuo kaksi ilmoitusta siirrettiin Kallisarvoisesta helmestä Oppiin ja liittoihin, jossa ne ovat nyt lukuina 137 ja 138. Nykyiseen laitokseen on tehty joitakin muutoksia tekstin saattamiseksi yhdenmukaiseksi varhaisempien asiakirjojen kanssa.",
                "Seuraavassa on lyhyt johdanto nykyiseen sisältöön:",
                "Valittuja kohtia Mooseksen kirjasta. Ote Joseph Smithin kesäkuussa 1830 aloittaman raamatunkäännöksen Ensimmäisestä Mooseksen kirjasta.",
                "Abrahamin kirja. Innoitettu käännös Abrahamin kirjoituksista. Joseph Smith aloitti kääntämisen vuonna 1835 saatuaan eräitä egyptiläisiä papyruksia. Käännös julkaistiin sarjana Times and Seasons -lehdessä Nauvoossa Illinoisissa 1. maaliskuuta 1842 alkaen.",
                "Joseph Smith – Matteus. Ote Joseph Smithin raamatunkäännöksessä olevasta Matteuksen todistuksesta (ks. jakeista Oppi ja liitot 45:60–61 jumalallista kehotusta aloittaa Uuden testamentin kääntäminen).",
                "Joseph Smith – historia. Otteita Joseph Smithin virallisesta todistuksesta ja historiasta. Joseph Smith kirjureineen laati historian vuosina 1838–1839, ja se julkaistiin sarjana Times and Seasons -lehdessä Nauvoossa Illinoisissa 15. maaliskuuta 1842 alkaen.",
                "Myöhempien Aikojen Pyhien Jeesuksen Kristuksen Kirkon uskonkappaleet. Joseph Smithin lausunto, joka julkaistiin Times and Seasons -lehdessä 1. maaliskuuta 1842 kirkon lyhyen historian mukana, josta käytettiin yleisesti nimitystä Wentworth-kirje."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "Mooses 1",
            "data_type": "chapter",
            "chapter_name": "Luku 1",
            "chapter_summary": [
                "Jumala ilmoittaa itsensä Moosekselle. Mooses kirkastetaan. Hän kohtaa Saatanan. Mooses näkee monia asuttuja maailmoja. Poika loi maailmoja luvutta. Jumalan työ ja kirkkaus on ihmisen kuolemattomuuden ja iankaikkisen elämän toteuttaminen."
            ],
            "book_title": "Valittuja kohtia Mooseksen kirjasta",
            "subtitle": [
                "(Kesäkuu 1830)"
            ],
            "verses": [
                {
                    "number": 1,
                    "text": "Jumalan sanat, jotka hän puhui Moosekselle aikana, jolloin Mooses temmattiin sangen korkealle vuorelle,"
                },
                {
                    "number": 2,
                    "text": "ja hän näki Jumalan kasvoista kasvoihin ja hän puhui hänen kanssansa, ja Jumalan kirkkaus oli Mooseksen päällä; sen tähden Mooses saattoi kestää hänen kirkkautensa."
                },
                {
                    "number": 3,
                    "text": "Ja Jumala puhui Moosekselle sanoen: Katso, minä olen Herra Jumala Kaikkivaltias, ja Loputon on minun nimeni, sillä minä olen vailla päivien alkua ja vuosien loppua; ja eikö tämä ole loputonta?"
                },
                {
                    "number": 4,
                    "text": "Ja katso, sinä olet minun poikani; ja nyt, katso, niin minä näytän sinulle kätteni teon, mutta en kaikkea, sillä minun teoillani ei ole loppua, ei myöskään sanoillani, sillä ne eivät milloinkaan lakkaa."
                },
                {
                    "number": 5,
                    "text": "Ja nyt, ei kukaan ihminen voi nähdä kaikkia minun tekojani, ellei hän näe kaikkea minun kirkkauttani; eikä kukaan ihminen voi nähdä kaikkea minun kirkkauttani ja jäädä sen jälkeen lihaan maan päälle."
                },
                {
                    "number": 6,
                    "text": "Ja minulla on työ sinulle, Mooses, poikani; ja sinä olet minun Ainosyntyiseni kaltainen; ja minun Ainosyntyiseni on ja on oleva Vapahtaja, sillä hän on täynnä armoa ja totuutta; mutta minun rinnallani ei ole muuta Jumalaa, ja kaikki on minun edessäni, sillä minä tunnen sen kaiken."
                },
                {
                    "number": 7,
                    "text": "Ja nyt, katso, tämän yhden asian minä näytän sinulle, Mooses, poikani; sillä sinä olet maailmassa, ja nyt minä näytän sen sinulle."
                },
                {
                    "number": 8,
                    "text": "Ja tapahtui, että Mooses katsoi ja näki maailman, jonka päälle hänet oli luotu; ja Mooses näki maailman ja sen ääret ja kaikki ihmislapset, jotka ovat ja jotka oli luotu; sitä hän ihmetteli ja kummasteli suuresti."
                },
                {
                    "number": 9,
                    "text": "Ja Jumala vetäytyi pois Mooseksen luota, niin ettei hänen kirkkautensa ollut Mooseksen päällä; ja Mooses jäi itsekseen. Ja itsekseen jäätyään hän kaatui maahan."
                },
                {
                    "number": 10,
                    "text": "Ja tapahtui, että kului monen tunnin aika, ennen kuin Mooses jälleen sai luonnolliset ihmisvoimansa; ja hän sanoi itsekseen: Nyt, tästä syystä minä tiedän, ettei ihminen ole mitään, jota asiaa en ollut koskaan ajatellut."
                },
                {
                    "number": 11,
                    "text": "Mutta nyt minun omat silmäni ovat nähneet Jumalan; mutta eivät luonnolliset vaan hengelliset silmäni, sillä luonnolliset silmäni eivät olisi voineet nähdä; sillä minä olisin kuivettunut ja kuollut hänen edessään; mutta hänen kirkkautensa oli päälläni; ja minä näin hänen kasvonsa, sillä minut kirkastettiin hänen edessänsä."
                },
                {
                    "number": 12,
                    "text": "Ja tapahtui, että kun Mooses oli sanonut nämä sanat, katso, Saatana tuli kiusaamaan häntä ja sanoi: Mooses, ihmisen poika, palvele minua."
                },
                {
                    "number": 13,
                    "text": "Ja tapahtui, että Mooses katsoi Saatanaa ja sanoi: Kuka sinä olet? Sillä katso, minä olen Jumalan poika, hänen Ainosyntyisensä kaltainen; mutta missä on sinun kirkkautesi, että sinua palvelisin?"
                },
                {
                    "number": 14,
                    "text": "Sillä katso, minä en voinut katsoa Jumalaa ilman että hänen kirkkautensa tuli päälleni ja minut kirkastettiin hänen edessänsä. Mutta sinua minä voin katsella luonnollisena ihmisenä. Eikö näin tosiaan ole?"
                },
                {
                    "number": 15,
                    "text": "Siunattu olkoon minun Jumalani nimi, sillä hänen Henkensä ei ole kokonaan vetäytynyt minusta; vai missä on sinun kirkkautesi, sillä minulle se on pimeyttä? Ja minä osaan tehdä eron sinun ja Jumalan välillä, sillä Jumala sanoi minulle: Palvele Jumalaa, sillä ainoastaan häntä sinun tulee palvella."
                },
                {
                    "number": 16,
                    "text": "Mene pois, Saatana; älä petä minua; sillä Jumala sanoi minulle: Sinä olet minun Ainosyntyiseni kaltainen."
                },
                {
                    "number": 17,
                    "text": "Ja hän antoi minulle myös käskyjä, kun hän huusi minulle palavasta pensaasta sanoen: Huuda avuksi Jumalaa minun Ainosyntyiseni nimessä ja palvele minua."
                },
                {
                    "number": 18,
                    "text": "Ja vielä Mooses sanoi: Minä en lakkaa huutamasta avuksi Jumalaa; minulla on muutakin kysyttävää häneltä, sillä hänen kirkkautensa on ollut minun päälläni; sen vuoksi minä osaan tehdä eron hänen ja sinun välillä. Poistu täältä, Saatana."
                },
                {
                    "number": 19,
                    "text": "Ja nyt, kun Mooses oli sanonut nämä sanat, Saatana huusi kovalla äänellä ja raivosi maan päällä ja käski sanoen: Minä olen Ainosyntyinen, palvele minua."
                },
                {
                    "number": 20,
                    "text": "Ja tapahtui, että Mooses alkoi pelätä suuresti; ja kun hän alkoi pelätä, hän näki helvetin katkeruuden. Kuitenkin Jumalaa avuksi huutamalla hän sai voimaa, ja hän käski sanoen: Poistu luotani, Saatana, sillä vain tätä yhtä Jumalaa, joka on kirkkauden Jumala, minä palvelen."
                },
                {
                    "number": 21,
                    "text": "Ja nyt Saatana alkoi vapista, ja maa järisi; ja Mooses sai voimaa ja huusi avuksi Jumalaa ja sanoi: Ainosyntyisen nimessä, poistu täältä, Saatana."
                },
                {
                    "number": 22,
                    "text": "Ja tapahtui, että Saatana huusi kovalla äänellä itkien ja valittaen ja hampaitaan kiristellen; ja hän poistui sieltä, nimittäin Mooseksen luota, niin ettei hän nähnyt häntä."
                },
                {
                    "number": 23,
                    "text": "Ja nyt tästä asiasta Mooses todisti; mutta jumalattomuuden tähden sitä ei ole ihmislasten keskuudessa."
                },
                {
                    "number": 24,
                    "text": "Ja tapahtui, että kun Saatana oli poistunut Mooseksen luota, että Mooses kohotti silmänsä taivaaseen ollen täynnä Pyhää Henkeä, joka todistaa Isästä ja Pojasta;"
                },
                {
                    "number": 25,
                    "text": "ja hän huusi avuksi Jumalan nimeä ja näki taas hänen kirkkautensa, sillä se oli hänen päällänsä; ja hän kuuli äänen, joka sanoi: Siunattu olet sinä, Mooses, sillä minä, Kaikkivaltias, olen valinnut sinut, ja sinut tehdään suuria vesiä voimakkaammaksi; sillä ne tottelevat sinun käskyäsi ikään kuin olisit Jumala."
                },
                {
                    "number": 26,
                    "text": "Ja katso, minä olen sinun kanssasi aina päiviesi loppuun asti; sillä sinun tulee vapauttaa minun kansani orjuudesta, nimittäin Israel, valittuni."
                },
                {
                    "number": 27,
                    "text": "Ja tapahtui äänen vielä puhuessa, että Mooses loi katseensa ja näki maan, niin, vieläpä kaiken siitä; eikä ollut hiukkastakaan, jota hän ei siitä nähnyt, ja hän havaitsi sen Jumalan Hengen avulla."
                },
                {
                    "number": 28,
                    "text": "Ja hän näki myös sen asukkaat, eikä ollut sieluakaan, jota hän ei nähnyt; ja hän havaitsi ne Jumalan Hengen avulla; ja niiden lukumäärä oli suuri, vieläpä lukemattomampi kuin hiekka meren rannalla."
                },
                {
                    "number": 29,
                    "text": "Ja hän näki monia maailmoja; ja kutakin maailmaa kutsuttiin maaksi, ja niiden pinnalla oli asukkaita."
                },
                {
                    "number": 30,
                    "text": "Ja tapahtui, että Mooses huusi avuksi Jumalaa sanoen: Sano minulle, rukoilen sinua, miksi nämä ovat siten ja millä sinä teit ne?"
                },
                {
                    "number": 31,
                    "text": "Ja katso, Herran kirkkaus oli Mooseksen päällä, niin että Mooses seisoi Jumalan edessä ja puhui hänen kanssansa kasvoista kasvoihin. Ja Herra Jumala sanoi Moosekselle: Omaa tarkoitustani varten minä olen tehnyt nämä. Tämä on viisautta, ja se pysyy minussa."
                },
                {
                    "number": 32,
                    "text": "Ja minä olen luonut ne voimani sanalla, joka on minun ainosyntyinen Poikani, joka on täynnä armoa ja totuutta."
                },
                {
                    "number": 33,
                    "text": "Ja maailmoja luvutta olen minä luonut; ja nekin minä loin omaa tarkoitustani varten; ja minä loin ne Pojan kautta, joka on minun Ainosyntyiseni."
                },
                {
                    "number": 34,
                    "text": "Ja ensimmäiselle kaikista ihmisistä minä annoin nimeksi Aadam, mikä on monta."
                },
                {
                    "number": 35,
                    "text": "Mutta ainoastaan tästä maasta ja sen asukkaista minä kerron sinulle, sillä katso, on paljon maailmoja, jotka ovat kadonneet minun voimani sanasta. Ja monia on nyt olemassa, ja lukemattomat ne ovat ihmiselle; mutta kaikki on luettu minulle, sillä ne ovat minun ja minä tunnen ne."
                },
                {
                    "number": 36,
                    "text": "Ja tapahtui, että Mooses puhui Herralle sanoen: Ole armollinen palvelijallesi, oi Jumala, ja kerro minulle tästä maasta ja sen asukkaista sekä taivaista, niin silloin palvelijasi on tyytyväinen."
                },
                {
                    "number": 37,
                    "text": "Ja Herra Jumala puhui Moosekselle sanoen: Taivaat, niitä on monia, eikä niitä voida lukea ihmiselle, mutta minulle ne ovat luetut, sillä ne ovat minun."
                },
                {
                    "number": 38,
                    "text": "Ja niin kuin yksi maa katoaa ja sen taivaat, niin tulee toinen, eikä minun teoillani ole loppua, eikä sanoillani."
                },
                {
                    "number": 39,
                    "text": "Sillä katso, tämä on minun työni ja kirkkauteni – ihmisen kuolemattomuuden ja iankaikkisen elämän toteuttaminen."
                },
                {
                    "number": 40,
                    "text": "Ja nyt, Mooses, poikani, minä puhun sinulle tästä maasta, jolla seisot; ja sinun tulee kirjoittaa ne asiat, jotka minä puhun."
                },
                {
                    "number": 41,
                    "text": "Ja aikana, jolloin ihmislapset pitävät minun sanojani tyhjän arvoisina ja ottavat monia niistä siitä kirjasta, jonka sinä kirjoitat, katso, minä nostan toisen, sinun kaltaisesi; ja ne ovat jälleen ihmislasten keskuudessa – kaikkien niiden keskuudessa, jotka uskovat."
                },
                {
                    "number": 42,
                    "text": "(Nämä sanat puhuttiin Moosekselle vuorella, jonka nimeä ei tulla tuntemaan ihmislasten keskuudessa. Ja nyt ne on puhuttu sinulle. Älä näytä niitä kenellekään, paitsi niille, jotka uskovat. Aivan niin. Aamen.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "Mooses 2",
            "data_type": "chapter",
            "chapter_name": "Luku 2",
            "chapter_summary": [
                "Jumala luo taivaat ja maan. Kaikki elämänmuodot luodaan. Jumala luo ihmisen ja antaa kaiken muun hänen valtaansa."
            ],
            "subtitle": [
                "(Kesäkuu–lokakuu 1830)"
            ],
            "verses": [
                {
                    "number": 1,
                    "text": "Ja tapahtui, että Herra puhui Moosekselle sanoen: Katso, minä ilmoitan sinulle tästä taivaasta ja tästä maasta; kirjoita sanat, jotka minä puhun. Minä olen Alku ja Loppu, kaikkivaltias Jumala; Ainosyntyiseni kautta minä loin nämä; niin, alussa minä loin taivaan ja maan, jonka päällä sinä seisot."
                },
                {
                    "number": 2,
                    "text": "Ja maa oli vailla muotoa ja tyhjä; ja minä saatoin pimeyden nousemaan syvyyden päälle, ja minun Henkeni liikkui veden yllä; sillä minä olen Jumala."
                },
                {
                    "number": 3,
                    "text": "Ja minä, Jumala, sanoin: Tulkoon valo; ja valo tuli."
                },
                {
                    "number": 4,
                    "text": "Ja minä, Jumala, näin valon; ja tuo valo oli hyvä. Ja minä, Jumala, erotin valon pimeydestä."
                },
                {
                    "number": 5,
                    "text": "Ja minä, Jumala, nimitin valon päiväksi, ja pimeyden minä nimitin yöksi; ja tämän minä tein voimani sanalla; ja tapahtui niin kuin olin puhunut; ja tuli ilta ja aamu, ensimmäinen päivä."
                },
                {
                    "number": 6,
                    "text": "Ja vielä minä, Jumala, sanoin: Tulkoon taivaankansi keskelle vettä, ja tapahtui niin, aivan niin kuin olin puhunut; ja minä sanoin: Erottakoon se vedet vesistä; ja niin tapahtui;"
                },
                {
                    "number": 7,
                    "text": "ja minä, Jumala, tein taivaankannen ja erotin vedet, niin, suuret vedet taivaankannen alla, vesistä, jotka olivat taivaankannen päällä, ja tapahtui niin, aivan niin kuin olin puhunut."
                },
                {
                    "number": 8,
                    "text": "Ja minä, Jumala, nimitin kannen taivaaksi; ja tuli ilta ja aamu, toinen päivä."
                },
                {
                    "number": 9,
                    "text": "Ja minä, Jumala, sanoin: Kokoontukoot vedet yhteen taivaan alla yhteen paikkaan, ja niin tapahtui; ja minä, Jumala, sanoin: Tulkoon kuivaa maata; ja niin tapahtui."
                },
                {
                    "number": 10,
                    "text": "Ja minä, Jumala, nimitin kuivan kamaran maaksi, ja yhteen kokoontuneet vedet minä nimitin mereksi. Ja minä, Jumala, näin, että kaikki, mitä olin tehnyt, oli hyvää."
                },
                {
                    "number": 11,
                    "text": "Ja minä, Jumala, sanoin: Kasvakoon maa ruohoa, kasveja, jotka tuottavat siementä, hedelmäpuita, jotka tuottavat hedelmää lajinsa mukaan, ja puita, jotka tuottavat hedelmää, jossa on siementä itsessään maan päällä, ja tapahtui niin, aivan niin kuin olin puhunut."
                },
                {
                    "number": 12,
                    "text": "Ja maa kasvoi ruohoa, jokainen kasvi tuotti siementä lajinsa mukaan, ja puu tuotti hedelmää, jossa oli siementä itsessään, lajinsa mukaan; ja minä, Jumala, näin, että kaikki, mitä olin tehnyt, oli hyvää."
                },
                {
                    "number": 13,
                    "text": "Ja tuli ilta ja aamu, kolmas päivä."
                },
                {
                    "number": 14,
                    "text": "Ja minä, Jumala, sanoin: Tulkoon valoja taivaankanteen erottamaan päivän yöstä, ja olkoot ne merkkeinä ja osoittamassa määräaikoja ja päiviä ja vuosia;"
                },
                {
                    "number": 15,
                    "text": "ja ne olkoot valoina taivaankannessa antamassa valoa maan päälle; ja tapahtui niin."
                },
                {
                    "number": 16,
                    "text": "Ja minä, Jumala, tein kaksi suurta valoa, suuremman valon hallitsemaan päivää ja pienemmän valon hallitsemaan yötä; ja suurempi valo oli aurinko, ja pienempi valo oli kuu; ja myös tähdet tehtiin, niin, minun sanani mukaan."
                },
                {
                    "number": 17,
                    "text": "Ja minä, Jumala, asetin ne taivaankanteen antamaan valoa maan päälle"
                },
                {
                    "number": 18,
                    "text": "ja auringon hallitsemaan päivää ja kuun hallitsemaan yötä ja erottamaan valon pimeydestä; ja minä, Jumala, näin, että kaikki, mitä olin tehnyt, oli hyvää."
                },
                {
                    "number": 19,
                    "text": "Ja tuli ilta ja aamu, neljäs päivä."
                },
                {
                    "number": 20,
                    "text": "Ja minä, Jumala, sanoin: Tuottakoot vedet runsaasti liikkuvia olentoja, joissa on elämä, ja lintuja, jotka voivat lentää maan yläpuolella avoimella taivaalla."
                },
                {
                    "number": 21,
                    "text": "Ja minä, Jumala, loin suuret valaat ja kaikki elävät olennot, jotka liikkuvat ja joita vedet tuottivat runsaasti, lajinsa mukaan, ja kaikki siivekkäät linnut lajinsa mukaan; ja minä, Jumala, näin, että kaikki, mitä olin luonut, oli hyvää."
                },
                {
                    "number": 22,
                    "text": "Ja minä, Jumala, siunasin ne sanoen: Olkaa hedelmälliset ja lisääntykää ja täyttäkää meren vedet; ja linnut lisääntykööt maan päällä."
                },
                {
                    "number": 23,
                    "text": "Ja tuli ilta ja aamu, viides päivä."
                },
                {
                    "number": 24,
                    "text": "Ja minä, Jumala, sanoin: Tuottakoon maa eläviä olentoja lajinsa mukaan, karjaeläimet ja matelijat ja villieläimet lajinsa mukaan; ja niin tapahtui;"
                },
                {
                    "number": 25,
                    "text": "ja minä, Jumala, tein villieläimet lajinsa mukaan, karjaeläimet lajinsa mukaan ja kaikki, jotka matelevat maan päällä, lajinsa mukaan; ja minä, Jumala, näin, että kaikki tämä oli hyvää."
                },
                {
                    "number": 26,
                    "text": "Ja minä, Jumala, sanoin Ainosyntyiselleni, joka oli minun luonani alusta asti: Tehkäämme ihminen kuvaksemme, kaltaiseksemme; ja niin tapahtui. Ja minä, Jumala, sanoin: Vallitkoot he meren kaloja ja ilman lintuja ja karjaeläimiä ja koko maata ja kaikkia matelijoita, joita matelee maan päällä."
                },
                {
                    "number": 27,
                    "text": "Ja minä, Jumala, loin ihmisen omaksi kuvakseni, Ainosyntyiseni kuvaksi minä hänet loin; mieheksi ja naiseksi minä loin heidät."
                },
                {
                    "number": 28,
                    "text": "Ja minä, Jumala, siunasin heidät ja sanoin heille: Olkaa hedelmälliset ja lisääntykää ja täyttäkää maa, ja ottakaa se valtaanne, ja vallitkaa meren kaloja ja ilman lintuja ja jokaista elävää olentoa, joka liikkuu maan päällä."
                },
                {
                    "number": 29,
                    "text": "Ja minä, Jumala, sanoin ihmiselle: Katso, minä olen antanut sinulle kaikki siementä tuottavat kasvit, joita on kaikkialla maan päällä, ja kaikki puut, joissa on siementä tuottavaa puun hedelmää; sinulle se on ravinnoksi."
                },
                {
                    "number": 30,
                    "text": "Ja kaikille maan eläimille ja kaikille ilman linnuille ja kaikille, jotka matelevat maan päällä ja joille minä suon elämän, annetaan kaikki puhtaat kasvit ravinnoksi; ja tapahtui niin, aivan niin kuin olin puhunut."
                },
                {
                    "number": 31,
                    "text": "Ja minä, Jumala, katsoin kaikkea, mitä olin tehnyt, ja katso, kaikki, mitä olin tehnyt, oli sangen hyvää; ja tuli ilta ja aamu, kuudes päivä."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "Mooses 3",
            "data_type": "chapter",
            "chapter_name": "Luku 3",
            "chapter_summary": [
                "Jumala loi kaiken hengellisesti, ennen kuin se oli luonnollisena maan päällä. Hän loi ihmisen, ensimmäisen lihan, maan päälle. Nainen on miehelle sopiva apu."
            ],
            "subtitle": [
                "(Kesäkuu–lokakuu 1830)"
            ],
            "verses": [
                {
                    "number": 1,
                    "text": "Näin tulivat valmiiksi taivas ja maa ja kaikki niiden joukot."
                },
                {
                    "number": 2,
                    "text": "Ja seitsemäntenä päivänä minä, Jumala, päätin työni ja kaiken, minkä minä olin tehnyt; ja minä lepäsin seitsemäntenä päivänä kaikesta työstäni, ja kaikki, mitä olin tehnyt, tuli valmiiksi, ja minä, Jumala, näin, että se oli hyvää;"
                },
                {
                    "number": 3,
                    "text": "ja minä, Jumala, siunasin seitsemännen päivän ja pyhitin sen, koska minä sinä päivänä lepäsin kaikesta työstäni, mitä minä, Jumala, olin luonut ja tehnyt."
                },
                {
                    "number": 4,
                    "text": "Ja nyt, katso, minä sanon sinulle, että nämä ovat taivaan ja maan syntyvaiheet, kun ne luotiin päivänä, jolloin minä, Herra Jumala, tein taivaan ja maan"
                },
                {
                    "number": 5,
                    "text": "ja jokaisen maan kasvin, ennen kuin se oli maassa, ja jokaisen maan ruohon, ennen kuin se kasvoi. Sillä minä, Herra Jumala, loin kaiken, mistä olen puhunut, hengellisesti, ennen kuin se oli luonnollisena maan päällä. Sillä minä, Herra Jumala, en ollut antanut sataa maan päällä. Ja minä, Herra Jumala, olin luonut kaikki ihmislapset mutta en vielä ihmistä viljelemään maata; sillä taivaassa minä loin heidät; eikä ollut vielä lihaa maan päällä eikä vedessä eikä ilmassa;"
                },
                {
                    "number": 6,
                    "text": "mutta minä, Herra Jumala, puhuin, ja maasta nousi sumu, ja se kasteli koko maan pinnan."
                },
                {
                    "number": 7,
                    "text": "Ja minä, Herra Jumala, muovasin ihmisen maan tomusta ja henkäisin hänen sieraimiinsa elämän henkäyksen; ja ihmisestä tuli elävä sielu, ensimmäinen liha maan päällä, myös ensimmäinen ihminen; kuitenkin kaikki oli luotu aikaisemmin, mutta ne oli luotu hengellisesti ja tehty minun sanani mukaan."
                },
                {
                    "number": 8,
                    "text": "Ja minä, Herra Jumala, istutin puutarhan itään Eedeniin, ja sinne asetin ihmisen, jonka olin muovannut."
                },
                {
                    "number": 9,
                    "text": "Ja maasta minä, Herra Jumala, kasvatin luonnon mukaisesti kaikki puut, jotka ovat mieluisia ihmisen katsella; ja ihminen saattoi katsella niitä. Ja myös niistä tuli eläviä sieluja. Sillä ne olivat hengellisiä sinä päivänä, jolloin minä ne loin; sillä ne jäävät siihen piiriin, johon minä, Jumala, loin ne, aivan niin, kaikki, jotka minä valmistin ihmisen käytettäväksi; ja ihminen näki, että ne olivat hyviä ravinnoksi. Ja minä, Herra Jumala, istutin myös elämän puun keskelle puutarhaa, sekä hyvän- ja pahantiedon puun."
                },
                {
                    "number": 10,
                    "text": "Ja minä, Herra Jumala, panin joen lähtemään Eedenistä kastelemaan puutarhan; ja sieltä se jakautui ja siitä tuli neljä haaraa."
                },
                {
                    "number": 11,
                    "text": "Ja minä, Herra Jumala, annoin ensimmäiselle nimeksi Pison, ja se kiertää koko Havilan maan, jonne minä, Herra Jumala, loin paljon kultaa;"
                },
                {
                    "number": 12,
                    "text": "ja sen maan kulta oli hyvää, ja siellä oli suitsutuspihkaa ja onykskiveä."
                },
                {
                    "number": 13,
                    "text": "Ja toiselle joelle annettiin nimeksi Gihon, sama, joka kiertää koko Etiopian maan."
                },
                {
                    "number": 14,
                    "text": "Ja kolmannen joen nimi oli Tigris, se, joka menee kohti Assyrian itää. Ja neljäs joki oli Eufrat."
                },
                {
                    "number": 15,
                    "text": "Ja minä, Herra Jumala, otin ihmisen ja asetin hänet Eedenin puutarhaan viljelemään sitä ja varjelemaan sitä."
                },
                {
                    "number": 16,
                    "text": "Ja minä, Herra Jumala, käskin ihmistä sanoen: Jokaisesta puutarhan puusta saat vapaasti syödä,"
                },
                {
                    "number": 17,
                    "text": "mutta hyvän- ja pahantiedon puusta, älä syö siitä; saat kuitenkin itse valita, sillä se on sinulle suotu; mutta muista, että minä kiellän sen, sillä sinä päivänä, jona siitä syöt, olet kuoleman oma."
                },
                {
                    "number": 18,
                    "text": "Ja minä, Herra Jumala, sanoin Ainosyntyiselleni, että miehen ei ollut hyvä olla yksinään; sen vuoksi minä teen hänelle sopivan avun."
                },
                {
                    "number": 19,
                    "text": "Ja maasta minä, Herra Jumala, muovasin kaikki maan eläimet ja kaikki ilman linnut; ja minä käskin niiden tulla Aadamin luo nähdäkseni, minkä nimen hän niille antaisi; ja nekin olivat eläviä sieluja; sillä minä, Jumala, puhalsin niihin elämän henkäyksen ja annoin käskyn, että minkä nimen Aadam antaisikin kullekin elävälle olennolle, se olisi sen nimi."
                },
                {
                    "number": 20,
                    "text": "Ja Aadam antoi nimet kaikille karjaeläimille ja ilman linnuille ja kaikille maan eläimille; mutta mitä tulee Aadamiin, hänelle ei löytynyt sopivaa apua."
                },
                {
                    "number": 21,
                    "text": "Ja minä, Herra Jumala, vaivutin Aadamin syvään uneen; ja hän nukkui, ja minä otin yhden hänen kylkiluistaan ja täytin sen kohdan lihalla;"
                },
                {
                    "number": 22,
                    "text": "ja kylkiluun, jonka minä, Herra Jumala, olin ottanut miehestä, tein naiseksi, ja toin hänet miehen luo."
                },
                {
                    "number": 23,
                    "text": "Ja Aadam sanoi: Nyt minä tiedän, että tämä on luu minun luistani ja liha minun lihastani; häntä sanottakoon miehettäreksi, sillä hänet on otettu miehestä."
                },
                {
                    "number": 24,
                    "text": "Siksi mies jättää isänsä ja äitinsä ja liittyy vaimoonsa; ja he tulevat yhdeksi lihaksi."
                },
                {
                    "number": 25,
                    "text": "Ja he olivat molemmat alasti, mies ja hänen vaimonsa, eivätkä tunteneet häpeää."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "Mooses 4",
            "data_type": "chapter",
            "chapter_name": "Luku 4",
            "chapter_summary": [
                "Kuinka Saatanasta tuli Perkele. Hän kiusaa Eevaa. Aadam ja Eeva lankeavat, ja kuolema tulee maailmaan."
            ],
            "subtitle": [
                "(Kesäkuu–lokakuu 1830)"
            ],
            "verses": [
                {
                    "number": 1,
                    "text": "Ja minä, Herra Jumala, puhuin Moosekselle sanoen: Tuo Saatana, jota sinä olet käskenyt minun Ainosyntyiseni nimessä, on sama, joka on ollut alusta asti, ja hän tuli minun eteeni ja sanoi: Katso, tässä olen, lähetä minut, minä olen poikasi ja lunastan koko ihmissuvun, niin ettei yksikään sielu huku, ja totisesti minä teen sen; anna siis minulle kunniasi."
                },
                {
                    "number": 2,
                    "text": "Mutta katso, rakas Poikani, joka on ollut Rakkaani ja Valittuni alusta asti, sanoi minulle: Isä, sinun tahtosi tapahtukoon, ja kunnia olkoon sinun ikuisesti."
                },
                {
                    "number": 3,
                    "text": "Ja nyt, koska Saatana kapinoi minua vastaan ja pyrki hävittämään ihmisen tahdonvapauden, jonka minä, Herra Jumala, olin antanut hänelle, ja koska hän myös pyrki siihen, että antaisin hänelle oman voimani, Ainosyntyiseni voimalla minä käskin syöstä hänet alas;"
                },
                {
                    "number": 4,
                    "text": "ja hänestä tuli Saatana, niin, nimittäin Perkele, kaikkien valheiden isä, eksyttämään ja sokaisemaan ihmisiä ja johdattamaan heitä vankeina tahtonsa mukaan, vieläpä kaikkia, jotka eivät kuule minun ääntäni."
                },
                {
                    "number": 5,
                    "text": "Ja nyt käärme oli kavalampi kuin mikään maan eläin, jonka minä, Herra Jumala, olin tehnyt."
                },
                {
                    "number": 6,
                    "text": "Ja Saatana pani sen käärmeen sydämeen (sillä hän oli vetänyt mukaansa monia), ja hänen pyrkimyksenään oli myös pettää Eevaa, sillä Saatana ei tuntenut Jumalan mieltä; sen vuoksi hän pyrki hävittämään maailman."
                },
                {
                    "number": 7,
                    "text": "Ja hän sanoi naiselle: Niin, onko Jumala sanonut: Te ette saa syödä kaikista puutarhan puista? (Ja hän puhui käärmeen suulla.)"
                },
                {
                    "number": 8,
                    "text": "Ja nainen sanoi käärmeelle: Me saamme syödä puutarhan puiden hedelmiä,"
                },
                {
                    "number": 9,
                    "text": "mutta sen puun hedelmästä, jonka näet keskellä puutarhaa, Jumala on sanonut: Älkää syökö sitä, älkääkä koskeko siihen, ettette kuolisi."
                },
                {
                    "number": 10,
                    "text": "Ja käärme sanoi naiselle: Ette te suinkaan kuole,"
                },
                {
                    "number": 11,
                    "text": "sillä Jumala tietää, että sinä päivänä, jona te syötte siitä, silloin silmänne avautuvat ja te tulette olemaan kuin jumalia, tietäen hyvän ja pahan."
                },
                {
                    "number": 12,
                    "text": "Ja kun nainen näki, että puusta oli hyvä syödä ja että se kävi mieluisaksi silmille ja oli haluttava puu, joka antaisi hänelle ymmärrystä, hän otti sen hedelmää ja söi ja antoi myös miehelleen, joka oli hänen kanssaan, ja mies söi."
                },
                {
                    "number": 13,
                    "text": "Ja heidän kumpaisenkin silmät avautuivat, ja he huomasivat olleensa alasti. Ja he sitoivat yhteen viikunanlehtiä ja tekivät itsellensä esiliinat."
                },
                {
                    "number": 14,
                    "text": "Ja he kuulivat Herran Jumalan äänen kävellessään puutarhassa päivän viiletessä; ja Aadam ja hänen vaimonsa menivät Herran Jumalan luota piiloon puutarhan puiden sekaan."
                },
                {
                    "number": 15,
                    "text": "Ja minä, Herra Jumala, huusin Aadamia ja sanoin hänelle: Minne sinä menet?"
                },
                {
                    "number": 16,
                    "text": "Ja hän sanoi: Minä kuulin sinun äänesi puutarhassa ja minua pelotti, koska näin olevani alasti, ja minä piilouduin."
                },
                {
                    "number": 17,
                    "text": "Ja minä, Herra Jumala, sanoin Aadamille: Kuka sinulle sanoi, että olit alasti? Oletko syönyt puusta, josta minä kielsin sinua syömästä ja sanoin, että jos söisit, olisit kuoleman oma?"
                },
                {
                    "number": 18,
                    "text": "Ja mies sanoi: Nainen, jonka annoit minulle ja jonka käskit pysyä kanssani, hän antoi minulle puun hedelmää, ja minä söin."
                },
                {
                    "number": 19,
                    "text": "Ja minä, Herra Jumala, sanoin naiselle: Mitä sinä olet tehnyt? Ja nainen sanoi: Käärme petti minut, ja minä söin."
                },
                {
                    "number": 20,
                    "text": "Ja minä, Herra Jumala, sanoin käärmeelle: Koska tämän teit, olet kirottu ennen kaikkia karjaeläimiä ja ennen jokaista maan eläintä; vatsallasi sinun on kuljettava ja tomua sinun on syötävä koko elinaikasi;"
                },
                {
                    "number": 21,
                    "text": "ja minä panen vihan sinun ja naisen välille, sinun jälkeläistesi ja hänen jälkeläistensä välille; hän on iskevä pääsi murskaksi, ja sinä olet iskevä häntä kantapäähän."
                },
                {
                    "number": 22,
                    "text": "Naiselle minä, Herra Jumala, sanoin: Minä teen sangen suureksi sinun raskautesi murheen. Murheella sinä olet synnyttävä lapsia, ja tunnet halua mieheesi, ja hän vallitsee sinua."
                },
                {
                    "number": 23,
                    "text": "Ja Aadamille minä, Herra Jumala, sanoin: Koska kuulit vaimosi ääntä ja söit sen puun hedelmää, josta minä kielsin sinua sanoen: Älä syö siitä, kirottu olkoon maa sinun takiasi; murheella sinun on syötävä siitä koko elinaikasi."
                },
                {
                    "number": 24,
                    "text": "Vielä, orjantappuroita ja ohdakkeita se kasvaa sinulle, ja maan kasveja sinun on syötävä."
                },
                {
                    "number": 25,
                    "text": "Kasvot hiessä sinun on syötävä leipäsi, kunnes palaat maahan – sillä sinä olet kuoleman oma – sillä siitä sinut on otettu: sillä tomua sinä olit, ja tomuun sinä palaat."
                },
                {
                    "number": 26,
                    "text": "Ja Aadam antoi vaimolleen nimeksi Eeva, sillä hän oli kaikkien elävien äiti, sillä näin minä, Herra Jumala, olen nimittänyt ensimmäistä kaikista naisista, joita on paljon."
                },
                {
                    "number": 27,
                    "text": "Minä, Herra Jumala, tein Aadamille ja myös hänen vaimolleen vaatteet nahasta ja puin heidät."
                },
                {
                    "number": 28,
                    "text": "Ja minä, Herra Jumala, sanoin Ainosyntyiselleni: Katso, ihmisestä on tullut kuin yksi meistä, niin että hän tietää hyvän ja pahan; ja jottei hän nyt ojenna kättänsä ja ota myös elämän puusta ja syö ja elä ikuisesti,"
                },
                {
                    "number": 29,
                    "text": "sen tähden minä, Herra Jumala, ajan hänet pois Eedenin puutarhasta viljelemään maata, josta hänet on otettu;"
                },
                {
                    "number": 30,
                    "text": "sillä niin totta kuin minä, Herra Jumala, elän, niin eivät myöskään minun sanani voi palata tyhjinä, sillä sellaisina, kuin ne lähtevät ulos suustani, niiden on toteuduttava."
                },
                {
                    "number": 31,
                    "text": "Niin minä karkotin pois ihmisen ja asetin Eedenin puutarhan itäpuolelle kerubit ja leimuavan, joka suuntaan kääntyvän miekan vartioimaan elämän puun tietä."
                },
                {
                    "number": 32,
                    "text": "(Ja nämä ovat sanat, jotka minä puhuin palvelijalleni Moosekselle, ja ne ovat totta, niin kuin minä tahdon; ja minä olen puhunut ne sinulle. Katso, ettet näytä niitä yhdellekään ihmiselle, kunnes minä annan sinulle käskyn, paitsi niille, jotka uskovat. Aamen.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "Mooses 5",
            "data_type": "chapter",
            "chapter_name": "Luku 5",
            "chapter_summary": [
                "Aadam ja Eeva saavat lapsia. Aadam uhraa uhrin ja palvelee Jumalaa. Kain ja Abel syntyvät. Kain kapinoi ja rakastaa Saatanaa enemmän kuin Jumalaa, ja hänestä tulee Kadotus. Murha ja jumalattomuus leviävät. Evankeliumia saarnataan alusta asti."
            ],
            "subtitle": [
                "(Kesäkuu–lokakuu 1830)"
            ],
            "verses": [
                {
                    "number": 1,
                    "text": "Ja tapahtui, että sen jälkeen kun minä, Herra Jumala, olin karkottanut heidät pois, että Aadam alkoi viljellä maata ja vallita kaikkia maan eläimiä ja syödä leipäänsä otsa hiessä, niin kuin minä, Herra, olin häntä käskenyt. Ja Eevakin, hänen vaimonsa, teki työtä hänen kanssansa."
                },
                {
                    "number": 2,
                    "text": "Ja Aadam yhtyi vaimoonsa, ja tämä synnytti hänelle poikia ja tyttäriä, ja he alkoivat lisääntyä ja täyttää maata."
                },
                {
                    "number": 3,
                    "text": "Ja tästä ajasta lähtien Aadamin pojat ja tyttäret alkoivat jakautua maahan kaksittain ja viljellä maata ja kaitsea katraita, ja myös heille syntyi poikia ja tyttäriä."
                },
                {
                    "number": 4,
                    "text": "Ja Aadam ja Eeva, hänen vaimonsa, huusivat avuksi Herran nimeä, ja he kuulivat Herran äänen Eedenin puutarhasta päin puhuvan heille, mutta he eivät nähneet häntä, sillä heidät oli suljettu pois hänen luotansa."
                },
                {
                    "number": 5,
                    "text": "Ja hän antoi heille käskyjä, että heidän oli palveltava Herraa, Jumalaansa, ja uhrattava katraidensa esikoiset uhriksi Herralle. Ja Aadam oli kuuliainen Herran käskyille."
                },
                {
                    "number": 6,
                    "text": "Ja monen päivän kuluttua Herran enkeli ilmestyi Aadamille ja sanoi: Miksi sinä uhraat uhreja Herralle? Ja Aadam sanoi hänelle: En tiedä, paitsi että Herra käski minua."
                },
                {
                    "number": 7,
                    "text": "Ja silloin enkeli puhui sanoen: Tämä on Isän Ainosyntyisen uhrin vertauskuva, hänen, joka on täynnä armoa ja totuutta."
                },
                {
                    "number": 8,
                    "text": "Tee siis kaikki, minkä teet, Pojan nimessä, ja tee parannus ja huuda avuksi Jumalaa Pojan nimessä ikuisesti."
                },
                {
                    "number": 9,
                    "text": "Ja sinä päivänä laskeutui Aadamin päälle Pyhä Henki, joka todistaa Isästä ja Pojasta sanoen: Minä olen Isän Ainosyntyinen alusta asti, vastedes ja ikuisesti, niin että koska sinä olet langennut, sinut voidaan lunastaa, ja koko ihmissuku, vieläpä kaikki, jotka tahtovat."
                },
                {
                    "number": 10,
                    "text": "Ja sinä päivänä Aadam siunasi Jumalaa, ja hänet täytettiin, ja hän alkoi profetoida kaikista maan suvuista sanoen: Siunattu olkoon Jumalan nimi, sillä minun rikkomukseni tähden silmäni ovat avautuneet, ja tässä elämässä minulla on ilo, ja jälleen lihassa saan nähdä Jumalan."
                },
                {
                    "number": 11,
                    "text": "Ja Eeva, hänen vaimonsa, kuuli kaiken tämän ja iloitsi ja sanoi: Ellei rikkomustamme olisi ollut, meillä ei olisi koskaan ollut jälkeläisiä emmekä olisi koskaan tienneet hyvää emmekä pahaa, emme lunastuksemme iloa emmekä iankaikkista elämää, jonka Jumala antaa kaikille kuuliaisille."
                },
                {
                    "number": 12,
                    "text": "Ja Aadam ja Eeva siunasivat Jumalan nimeä, ja he ilmoittivat kaikki asiat pojillensa ja tyttärillensä."
                },
                {
                    "number": 13,
                    "text": "Ja Saatana tuli heidän keskuuteensa ja sanoi: Minäkin olen Jumalan poika. Ja hän käski heitä sanoen: Älkää uskoko sitä, eivätkä he uskoneet sitä, ja he rakastivat Saatanaa enemmän kuin Jumalaa. Ja ihmiset alkoivat tuosta ajasta alkaen käydä lihallisiksi, aistillisiksi ja perkeleellisiksi."
                },
                {
                    "number": 14,
                    "text": "Ja Herra Jumala kutsui ihmisiä Pyhän Hengen kautta kaikkialla ja käski heitä tekemään parannuksen;"
                },
                {
                    "number": 15,
                    "text": "ja jokainen, joka uskoisi Poikaan ja tekisi parannuksen synneistänsä, pelastuisi; ja jokainen, joka ei uskoisi eikä tekisi parannusta, tuomittaisiin; ja sanat lähtivät Jumalan suusta maailmaan ehdottomana julistuksena, sen vuoksi niiden täytyy toteutua."
                },
                {
                    "number": 16,
                    "text": "Eivätkä Aadam ja Eeva, hänen vaimonsa, lakanneet huutamasta avuksi Jumalaa. Ja Aadam yhtyi Eevaan, vaimoonsa, ja tämä tuli raskaaksi ja synnytti Kainin ja sanoi: Minä olen saanut miehen Herralta; sen vuoksi hän ei saa hylätä hänen sanojansa. Mutta katso, Kain ei kuullut vaan sanoi: Kuka on Herra, että minä hänet tuntisin?"
                },
                {
                    "number": 17,
                    "text": "Ja Eeva tuli taas raskaaksi ja synnytti Kainin veljen Abelin. Ja Abel kuuli Herran ääntä. Ja Abel oli lammaspaimen, mutta Kain oli maanviljelijä."
                },
                {
                    "number": 18,
                    "text": "Ja Kain rakasti Saatanaa enemmän kuin Jumalaa. Ja Saatana käski häntä sanoen: Uhraa uhri Herralle."
                },
                {
                    "number": 19,
                    "text": "Ja ajan kuluessa tapahtui, että Kain toi maan hedelmistä uhrin Herralle."
                },
                {
                    "number": 20,
                    "text": "Ja Abel, hänkin toi katraansa esikoisista ja niiden rasvasta. Ja Herra katsoi suopeasti Abeliin ja hänen uhriinsa;"
                },
                {
                    "number": 21,
                    "text": "mutta Kainiin ja hänen uhriinsa hän ei katsonut suopeasti. Nyt Saatana tiesi tämän, ja se oli hänelle mieleen. Ja Kain vihastui kovin, ja hänen kasvonsa synkistyivät."
                },
                {
                    "number": 22,
                    "text": "Niin Herra sanoi Kainille: Miksi vihastuit? Miksi kasvosi synkistyivät?"
                },
                {
                    "number": 23,
                    "text": "Jos teet oikein, sinut hyväksytään. Mutta jos et tee oikein, synti vaanii ovella, ja Saatana haluaa saada sinut; ja ellet kuule minun käskyjäni, minä luovutan sinut, ja sinun käy hänen halunsa mukaan. Ja sinä olet hallitseva häntä;"
                },
                {
                    "number": 24,
                    "text": "sillä tästä hetkestä lähtien sinä olet hänen valheidensa isä; sinun nimesi olkoon Kadotus; sillä sinäkin olit ennen maailmaa."
                },
                {
                    "number": 25,
                    "text": "Ja tulevana aikana sanotaan, että nämä iljetykset ovat tulleet Kainilta; sillä hän hylkäsi suuremman neuvon, joka oli tullut Jumalalta. Ja tämän kirouksen minä panen sinun päällesi, ellet tee parannusta."
                },
                {
                    "number": 26,
                    "text": "Ja Kain vihastui eikä kuullut enää Herran ääntä eikä Abelia, veljeänsä, joka vaelsi pyhyydessä Herran edessä."
                },
                {
                    "number": 27,
                    "text": "Ja Aadam ja hänen vaimonsa surivat Herran edessä Kainin ja hänen veljiensä tähden."
                },
                {
                    "number": 28,
                    "text": "Ja tapahtui, että Kain otti vaimoksi yhden veljensä tyttäristä, ja he rakastivat Saatanaa enemmän kuin Jumalaa."
                },
                {
                    "number": 29,
                    "text": "Ja Saatana sanoi Kainille: Vanno minulle kaulasi kautta, ja jos siitä puhut, kuolet; ja vannota veljiäsi heidän päänsä kautta ja elävän Jumalan kautta, etteivät he puhu siitä, sillä jos he puhuvat siitä, he ovat kuoleman omia; ja tämä, jottei isäsi saisi tietää siitä; ja tänä päivänä minä annan veljesi Abelin sinun käsiisi."
                },
                {
                    "number": 30,
                    "text": "Ja Saatana vannoi Kainille tekevänsä hänen käskyjensä mukaan. Ja kaikki tämä tehtiin salassa."
                },
                {
                    "number": 31,
                    "text": "Ja Kain sanoi: Totisesti minä olen Mahan, tämän suuren salaisuuden valtias, että saatan murhata ja hankkia hyötyä. Sen vuoksi Kainia kutsuttiin valtias Mahaniksi, ja hän ylpeili jumalattomuudestaan."
                },
                {
                    "number": 32,
                    "text": "Ja Kain meni pellolle, ja Kain puhui Abelin, veljensä, kanssa. Ja tapahtui, että heidän pellolla ollessaan Kain kävi veljensä Abelin kimppuun ja tappoi hänet."
                },
                {
                    "number": 33,
                    "text": "Ja Kain ylpeili tekemästänsä sanoen: Minä olen vapaa; totisesti veljeni katraat joutuvat minun käsiini."
                },
                {
                    "number": 34,
                    "text": "Ja Herra sanoi Kainille: Missä on Abel, veljesi? Ja hän sanoi: En tiedä. Olenko minä veljeni vartija?"
                },
                {
                    "number": 35,
                    "text": "Ja Herra sanoi: Mitä oletkaan tehnyt? Veljesi veren ääni huutaa minulle maasta."
                },
                {
                    "number": 36,
                    "text": "Ja nyt sinä olet kirottu, mitä tulee siihen maahan, joka on avannut suunsa ottamaan vastaan veljesi veren sinun kädestäsi."
                },
                {
                    "number": 37,
                    "text": "Kun viljelet maata, se ei anna sinulle enää voimaansa. Pakolainen ja kulkuri sinä olet maan päällä."
                },
                {
                    "number": 38,
                    "text": "Ja Kain sanoi Herralle: Saatana kiusasi minua veljeni katraiden tähden. Ja minä olin myös vihoissani, sillä hänen uhrinsa sinä hyväksyit mutta et minun; rangaistukseni on suurempi kuin jaksan kantaa."
                },
                {
                    "number": 39,
                    "text": "Katso, sinä olet karkottanut minut tänä päivänä Herran kasvojen edestä, ja kasvoiltasi minä olen oleva piilossa; ja minä olen pakolainen ja kulkuri maan päällä; ja tapahtuu, että se, joka minut kohtaa, tappaa minut pahojen tekojeni tähden, sillä nämä asiat eivät ole salassa Herralta."
                },
                {
                    "number": 40,
                    "text": "Ja minä, Herra, sanoin hänelle: Kenelle tahansa, joka tappaa sinut, kostettakoon hänelle seitsenkertaisesti. Ja minä, Herra, panin Kainiin merkin, ettei kukaan, joka hänet kohtaa, tappaisi häntä."
                },
                {
                    "number": 41,
                    "text": "Ja Kain suljettiin pois Herran luota, ja vaimonsa sekä monen veljensä kanssa hän asui Nodin maassa Eedenin itäpuolella."
                },
                {
                    "number": 42,
                    "text": "Ja Kain yhtyi vaimoonsa, ja tämä tuli raskaaksi ja synnytti Henokin, ja hänelle syntyi myös monta poikaa ja tytärtä. Ja hän rakensi kaupungin, ja hän antoi kaupungille nimen poikansa Henokin nimen mukaan."
                },
                {
                    "number": 43,
                    "text": "Ja Henokille syntyi Irad sekä muita poikia ja tyttäriä. Ja Iradille syntyi Mahujael sekä muita poikia ja tyttäriä. Ja Mahujaelille syntyi Metusael sekä muita poikia ja tyttäriä. Ja Metusaelille syntyi Lemek."
                },
                {
                    "number": 44,
                    "text": "Lemek otti itselleen kaksi vaimoa; toisen nimi oli Ada ja toisen nimi Silla."
                },
                {
                    "number": 45,
                    "text": "Ja Ada synnytti Jabalin; hänestä tuli niiden kantaisä, jotka asuvat teltoissa, ja he pitivät karjaa; ja hänen veljensä nimi oli Jubal, josta tuli kaikkien niiden kantaisä, jotka soittavat harppua ja huilua."
                },
                {
                    "number": 46,
                    "text": "Ja Silla, hänkin synnytti, Tubal-Kainin, jokaisen pronssin- ja raudantakojan opettajan. Ja Tubal-Kainin sisarta kutsuttiin Naamaksi."
                },
                {
                    "number": 47,
                    "text": "Ja Lemek sanoi vaimoilleen Adalle ja Sillalle: Kuulkaa minun ääntäni, te Lemekin vaimot, kuulkaa minun puhettani; sillä minä olen tappanut miehen haavoituksekseni ja nuorukaisen vahingokseni."
                },
                {
                    "number": 48,
                    "text": "Jos Kainin puolesta kostetaan seitsemästi, niin totisesti Lemekin puolesta seitsemänkymmentäseitsemän kertaa."
                },
                {
                    "number": 49,
                    "text": "Sillä Lemek oli tehnyt liiton Saatanan kanssa Kainin tapaan, jolloin hänestä tuli valtias Mahan, tuon suuren salaisuuden valtias, jonka Saatana antoi Kainille, ja Irad, Henokin poika, saatuaan tietää heidän salaisuutensa, alkoi paljastaa sitä Aadamin pojille,"
                },
                {
                    "number": 50,
                    "text": "sen vuoksi Lemek vihastuksissaan tappoi hänet, ei niin kuin Kain veljensä Abelin hyödyn saamiseksi, vaan hän tappoi hänet valan tähden,"
                },
                {
                    "number": 51,
                    "text": "sillä Kainin ajoista alkaen oli ollut salaliitto, ja sen teot tehtiin pimeässä, ja he tunsivat joka mies veljensä."
                },
                {
                    "number": 52,
                    "text": "Sen vuoksi Herra kirosi Lemekin ja hänen huoneensa ja kaikki ne, jotka olivat tehneet liiton Saatanan kanssa; sillä he eivät pitäneet Jumalan käskyjä, eikä se ollut Jumalalle mieleen, eikä hän palvellut heitä, ja heidän tekonsa olivat iljetyksiä ja alkoivat levitä kaikkien ihmisten poikien keskuuteen. Ja se oli ihmisten poikien keskuudessa."
                },
                {
                    "number": 53,
                    "text": "Mutta ihmisten tyttärien keskuudessa näistä asioista ei puhuttu, sillä tuo Lemek oli kertonut salaisuuden vaimoilleen, ja he kapinoivat häntä vastaan ja julistivat nämä asiat maailmalle, eikä heillä ollut myötätuntoa;"
                },
                {
                    "number": 54,
                    "text": "sen vuoksi Lemekiä halveksittiin ja hänet karkotettiin, eikä hän tullut ihmisten poikien keskuuteen, jottei kuolisi."
                },
                {
                    "number": 55,
                    "text": "Ja näin pimeyden teot alkoivat olla vallalla kaikkien ihmisten poikien keskuudessa."
                },
                {
                    "number": 56,
                    "text": "Ja Jumala kirosi maan ankaralla kirouksella ja vihastui jumalattomiin, kaikkiin ihmisten poikiin, jotka hän oli tehnyt,"
                },
                {
                    "number": 57,
                    "text": "sillä he eivät kuulleet hänen ääntänsä eivätkä uskoneet hänen ainosyntyiseen Poikaansa, nimittäin häneen, jonka hän oli julistanut tulevan ajan keskipäivänä ja joka oli valmiina jo ennen maailman perustamista."
                },
                {
                    "number": 58,
                    "text": "Ja näin evankeliumia alettiin saarnata alusta asti, ja sitä julistivat pyhät enkelit, jotka oli lähetetty maailmaan Jumalan luota, ja hänen oma äänensä, ja sitä julistettiin Pyhän Hengen lahjan kautta."
                },
                {
                    "number": 59,
                    "text": "Ja niin kaikki asiat vahvistettiin Aadamille pyhällä toimituksella, ja evankeliumia saarnattiin, ja maailmaan lähetettiin julistus, että se olisi maailmassa sen loppuun asti. Ja näin tapahtui. Aamen."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "Mooses 6",
            "data_type": "chapter",
            "chapter_name": "Luku 6",
            "chapter_summary": [
                "Aadamin jälkeläiset pitävät muistokirjaa. Hänen vanhurskaat jälkeläisensä saarnaavat parannusta. Jumala ilmoittaa itsensä Henokille. Henok saarnaa evankeliumia. Pelastussuunnitelma ilmoitettiin Aadamille. Hän sai kasteen ja pappeuden."
            ],
            "subtitle": [
                "(Marraskuu–joulukuu 1830)"
            ],
            "verses": [
                {
                    "number": 1,
                    "text": "Ja Aadam kuuli Jumalan ääntä ja kutsui poikiansa parannukseen."
                },
                {
                    "number": 2,
                    "text": "Ja Aadam yhtyi taas vaimoonsa, ja tämä synnytti pojan, ja Aadam antoi hänelle nimeksi Set. Ja Aadam ylisti Jumalan nimeä; sillä hän sanoi: Jumala on suonut minulle uuden jälkeläisen Abelin sijaan, jonka Kain tappoi."
                },
                {
                    "number": 3,
                    "text": "Ja Jumala ilmoitti itsensä Setille, eikä tämä kapinoinut vaan uhrasi otollisen uhrin niin kuin veljensä Abel. Ja hänellekin syntyi poika, ja hän antoi hänelle nimeksi Enos."
                },
                {
                    "number": 4,
                    "text": "Ja sitten rupesivat nämä miehet huutamaan avuksi Herran nimeä, ja Herra siunasi heitä;"
                },
                {
                    "number": 5,
                    "text": "ja pidettiin muistokirjaa, johon kirjoitettiin Aadamin kielellä, sillä jokaisen, joka huusi avuksi Jumalaa, suotiin kirjoittaa innoituksen hengen mukaan;"
                },
                {
                    "number": 6,
                    "text": "ja nämä opettivat lapsensa lukemaan ja kirjoittamaan, ja heillä oli kieli, joka oli puhdas ja turmeltumaton."
                },
                {
                    "number": 7,
                    "text": "Nyt tämä sama pappeus, joka oli alussa, on oleva myös maailman lopussa."
                },
                {
                    "number": 8,
                    "text": "Nyt tämän profetian Aadam lausui, kun Pyhä Henki häntä innoitti, ja Jumalan lapsista pidettiin sukuluetteloa. Ja tämä oli Aadamin jälkipolvien kirja, joka sanoo: Päivänä, jolloin Jumala loi ihmisen, Jumalan kaltaiseksi hän hänet teki;"
                },
                {
                    "number": 9,
                    "text": "oman ruumiinsa kuvaksi, mieheksi ja naiseksi hän loi heidät ja siunasi heidät ja antoi heille nimeksi Aadam sinä päivänä, jolloin heidät luotiin ja he tulivat eläviksi sieluiksi maassa Jumalan jalkojen korokkeella."
                },
                {
                    "number": 10,
                    "text": "Ja Aadam eli satakolmekymmentä vuotta, ja hänelle syntyi poika, joka oli hänen kaltaisensa, hänen oman kuvansa näköinen, ja hän antoi hänelle nimeksi Set."
                },
                {
                    "number": 11,
                    "text": "Ja Aadamin elinaika, sen jälkeen kun hänelle oli syntynyt Set, oli kahdeksansataa vuotta, ja hänelle syntyi monia poikia ja tyttäriä."
                },
                {
                    "number": 12,
                    "text": "Ja Aadamin koko elinaika oli yhdeksänsataakolmekymmentä vuotta, ja hän kuoli."
                },
                {
                    "number": 13,
                    "text": "Set eli sataviisi vuotta, ja hänelle syntyi Enos, ja hän profetoi koko elinaikansa ja opetti poikaansa Enosia Jumalan teiden mukaisesti; sen vuoksi Enoskin profetoi."
                },
                {
                    "number": 14,
                    "text": "Ja Set eli, sen jälkeen kun hänelle oli syntynyt Enos, kahdeksansataaseitsemän vuotta, ja hänelle syntyi monia poikia ja tyttäriä."
                },
                {
                    "number": 15,
                    "text": "Ja ihmislapsia oli lukuisasti kaikkialla maan päällä. Ja Saatanalla oli siihen aikaan suuri valta ihmisten keskuudessa, ja hän riehui heidän sydämissään; ja siitä lähtien tuli sotia ja verenvuodatusta; ja ihmisen käsi nousi hänen omaa veljeään vastaan tappamaan salaisten tekojen tähden, valtaa tavoitellen."
                },
                {
                    "number": 16,
                    "text": "Setin koko elinaika oli yhdeksänsataakaksitoista vuotta, ja hän kuoli."
                },
                {
                    "number": 17,
                    "text": "Ja Enos eli yhdeksänkymmentä vuotta, ja hänelle syntyi Kenan. Ja Enos sekä loput Jumalan kansasta tulivat pois maasta, jonka nimi oli Sulon, ja asuivat lupauksen maassa, jolle hän antoi nimen oman poikansa mukaan, jolle hän oli antanut nimen Kenan."
                },
                {
                    "number": 18,
                    "text": "Ja Enos eli, sen jälkeen kun hänelle oli syntynyt Kenan, kahdeksansataaviisitoista vuotta, ja hänelle syntyi monia poikia ja tyttäriä. Ja Enosin koko elinaika oli yhdeksänsataaviisi vuotta, ja hän kuoli."
                },
                {
                    "number": 19,
                    "text": "Ja Kenan eli seitsemänkymmentä vuotta, ja hänelle syntyi Mahalalel; ja Kenan eli, sen jälkeen kun hänelle oli syntynyt Mahalalel, kahdeksansataaneljäkymmentä vuotta, ja hänelle syntyi poikia ja tyttäriä. Ja Kenanin koko elinaika oli yhdeksänsataakymmenen vuotta, ja hän kuoli."
                },
                {
                    "number": 20,
                    "text": "Ja Mahalalel eli kuusikymmentäviisi vuotta, ja hänelle syntyi Jered; ja Mahalalel eli, sen jälkeen kun hänelle oli syntynyt Jered, kahdeksansataakolmekymmentä vuotta, ja hänelle syntyi poikia ja tyttäriä. Ja Mahalalelin koko elinaika oli kahdeksansataayhdeksänkymmentäviisi vuotta, ja hän kuoli."
                },
                {
                    "number": 21,
                    "text": "Ja Jered eli satakuusikymmentäkaksi vuotta, ja hänelle syntyi Henok; ja Jered eli, sen jälkeen kun hänelle oli syntynyt Henok, kahdeksansataa vuotta, ja hänelle syntyi poikia ja tyttäriä. Ja Jered opetti Henokia kaikkien Jumalan teiden mukaisesti."
                },
                {
                    "number": 22,
                    "text": "Ja tämä on Aadamin poikien sukuluettelo, Aadamin, joka oli Jumalan lapsi, jonka kanssa itse Jumala puhui."
                },
                {
                    "number": 23,
                    "text": "Ja he olivat vanhurskauden saarnaajia ja puhuivat ja profetoivat ja kutsuivat kaikkia ihmisiä kaikkialla parannukseen; ja ihmislapsille opetettiin uskoa."
                },
                {
                    "number": 24,
                    "text": "Ja tapahtui, että Jeredin koko elinaika oli yhdeksänsataakuusikymmentäkaksi vuotta, ja hän kuoli."
                },
                {
                    "number": 25,
                    "text": "Ja Henok eli kuusikymmentäviisi vuotta, ja hänelle syntyi Metuselah."
                },
                {
                    "number": 26,
                    "text": "Ja tapahtui, että Henok matkasi maassa kansan keskuudessa; ja hänen matkatessaan Jumalan Henki laskeutui taivaasta ja jäi hänen päällensä."
                },
                {
                    "number": 27,
                    "text": "Ja hän kuuli äänen taivaasta sanovan: Henok, poikani, profetoi tälle kansalle ja sano sille: Tehkää parannus, sillä näin sanoo Herra: Minä olen vihastunut tähän kansaan, ja minun hehkuva vihani on syttynyt sitä vastaan, sillä paatunut on tämän kansan sydän, ja vain vaivoin he kuulevat korvillaan, eivätkä heidän silmänsä näe kauaksi."
                },
                {
                    "number": 28,
                    "text": "Ja näiden monien sukupolvien ajan, aina siitä päivästä lähtien, jolloin minä heidät loin, he ovat kulkeneet harhaan ja ovat kieltäneet minut ja ovat etsineet omaa neuvoaan pimeässä; ja omissa iljetyksissään he ovat suunnitelleet murhia eivätkä ole pitäneet käskyjä, jotka minä annoin heidän isällensä Aadamille."
                },
                {
                    "number": 29,
                    "text": "Sen vuoksi he ovat vannoneet väärin, ja valoillansa he ovat tuottaneet päällensä kuoleman; ja helvetin minä olen heille valmistanut, elleivät he tee parannusta;"
                },
                {
                    "number": 30,
                    "text": "ja tämä on julistus, jonka minä olen lähettänyt maailmaan omasta suustani maailman alussa sen perustamisesta lähtien, ja palvelijoideni, sinun isiesi, suulla minä olen antanut sen sellaisena kuin se lähetetään maailmaan, sen ääriin."
                },
                {
                    "number": 31,
                    "text": "Ja kun Henok oli kuullut nämä sanat, hän kumartui maahan Herran edessä ja puhui Herran edessä sanoen: Miksi minä olen saanut armon sinun silmissäsi, minä, joka olen vain nuorukainen ja jota kaikki ihmiset vihaavat, sillä minä olen hidaspuheinen? Miksi minä olen sinun palvelijasi?"
                },
                {
                    "number": 32,
                    "text": "Ja Herra sanoi Henokille: Mene ja tee, niin kuin minä olen käskenyt sinua, eikä kukaan lävistä sinua. Avaa suusi, niin se täytetään ja minä annan sinulle sanat, sillä kaikki liha on minun käsissäni, ja minä teen niin kuin hyväksi näen."
                },
                {
                    "number": 33,
                    "text": "Sano tälle kansalle: Päättäkää tänä päivänä palvella Herraa Jumalaa, joka on tehnyt teidät."
                },
                {
                    "number": 34,
                    "text": "Katso, minun Henkeni on sinun päälläsi, minkä vuoksi minä vahvistan kaikki sinun sanasi; ja vuoret kaikkoavat sinun edestäsi, ja virrat kääntyvät juoksultansa; ja sinä pysyt minussa ja minä sinussa; vaella siis minun kanssani."
                },
                {
                    "number": 35,
                    "text": "Ja Herra puhui Henokille ja sanoi hänelle: Voitele silmäsi savella ja pese ne, niin sinä näet. Ja hän teki niin."
                },
                {
                    "number": 36,
                    "text": "Ja hän näki henget, jotka Jumala oli luonut, ja hän näki myös sellaista, mikä ei ollut näkyvää luonnolliselle silmälle; ja siitä lähtien ruvettiin sanomaan laajalti maassa: Näkijän on Herra nostanut kansallensa."
                },
                {
                    "number": 37,
                    "text": "Ja tapahtui, että Henok lähti maahan kansan keskuuteen ja seisoi kukkuloilla ja korkeilla paikoilla ja huusi kovalla äänellä todistaen sen tekoja vastaan; ja kaikki ihmiset loukkaantuivat häneen."
                },
                {
                    "number": 38,
                    "text": "He tulivat kuulemaan häntä korkeille paikoille ja sanoivat teltanvartijoille: Pysykää täällä ja vartioikaa telttoja sillä aikaa kun me menemme tuonne katsomaan näkijää, sillä hän profetoi, ja jotain outoa on maassa; mieletön mies on tullut keskuuteemme."
                },
                {
                    "number": 39,
                    "text": "Ja tapahtui heidän kuullessaan häntä, ettei kukaan käynyt häneen käsiksi, sillä pelko valtasi kaikki ne, jotka kuulivat häntä, sillä hän vaelsi Jumalan kanssa."
                },
                {
                    "number": 40,
                    "text": "Ja hänen luokseen tuli mies, jonka nimi oli Mahija ja joka sanoi hänelle: Sano meille suoraan, kuka olet ja mistä tulet."
                },
                {
                    "number": 41,
                    "text": "Ja hän sanoi heille: Minä tulin Kenanin maasta, isieni maasta, vanhurskauden maasta tähän päivään asti. Ja isäni opetti minua kaikkien Jumalan teiden mukaisesti."
                },
                {
                    "number": 42,
                    "text": "Ja tapahtui minun matkatessani Kenanin maasta, meren ääreltä idästä, että näin näyn; ja katso, taivaat minä näin, ja Herra puhui kanssani ja antoi minulle käskyn; sen vuoksi, tästä syystä, pitääkseni käskyn, minä julistan nämä sanat."
                },
                {
                    "number": 43,
                    "text": "Ja Henok jatkoi puhettaan sanoen: Herra, joka puhui kanssani, hän on taivaan Jumala, ja hän on minun Jumalani ja teidän Jumalanne, ja te olette minun veljiäni, ja miksi te noudatatte omaa neuvoanne ja kiellätte taivaan Jumalan?"
                },
                {
                    "number": 44,
                    "text": "Taivaat hän teki; maa on hänen jalkojensa koroke, ja sen perustus on hänen. Katso, hän laski sen, ja ihmisjoukon hän on tuonut sen pinnalle."
                },
                {
                    "number": 45,
                    "text": "Ja kuolema on tullut isiemme osaksi; kuitenkin me tunnemme heidät, emmekä voi kieltää, ja tosiaan ensimmäisen kaikista me tunnemme, tosiaankin Aadamin."
                },
                {
                    "number": 46,
                    "text": "Sillä me olemme kirjoittaneet keskuudessamme muistokirjaa sen mallin mukaan, jonka Jumalan sormi antoi; ja se on annettu meidän omalla kielellämme."
                },
                {
                    "number": 47,
                    "text": "Ja kun Henok puhui Jumalan sanoja, kansa vapisi eikä voinut kestää hänen edessänsä."
                },
                {
                    "number": 48,
                    "text": "Ja hän sanoi sille: Koska Aadam lankesi, me olemme; ja hänen lankeemuksestaan tuli kuolema, ja meidän osaksemme on tullut kurjuus ja onnettomuus."
                },
                {
                    "number": 49,
                    "text": "Katso, Saatana on tullut ihmislasten keskuuteen ja houkuttelee heitä palvelemaan häntä; ja ihmisistä on tullut lihallisia, aistillisia ja perkeleellisiä, ja heidät on suljettu pois Jumalan luota."
                },
                {
                    "number": 50,
                    "text": "Mutta Jumala oli ilmoittanut isillemme, että kaikkien ihmisten on tehtävä parannus."
                },
                {
                    "number": 51,
                    "text": "Ja hän kutsui isäämme Aadamia omalla äänellään sanoen: Minä olen Jumala; minä tein maailman ja ihmiset, ennen kuin he olivat lihassa."
                },
                {
                    "number": 52,
                    "text": "Ja vielä hän sanoi hänelle: Jos sinä käännyt minun puoleeni ja kuulet minun ääntäni ja uskot ja teet parannuksen kaikista rikkomuksistasi ja otat kasteen, tosiaan vedessä, minun ainosyntyisen Poikani nimeen, hänen, joka on täynnä armoa ja totuutta ja joka on Jeesus Kristus, ainoaan taivaan alla annettavaan nimeen, jossa pelastus tulee ihmislapsille, sinä saat Pyhän Hengen lahjan, kun pyydät kaiken hänen nimessänsä, ja mitä pyydätkin, se annetaan sinulle."
                },
                {
                    "number": 53,
                    "text": "Ja isämme Aadam puhui Herralle ja sanoi: Miksi ihmisten on tehtävä parannus ja otettava kaste vedessä? Ja Herra sanoi Aadamille: Katso, minä olen antanut sinulle anteeksi rikkomuksesi Eedenin puutarhassa."
                },
                {
                    "number": 54,
                    "text": "Tästä lähtien ruvettiin sanomaan laajalti kansan keskuudessa, että Jumalan Poika on sovittanut alkusyyllisyyden, niin ettei vanhempien syntejä voida panna vastattaviksi lasten päälle, sillä he ovat olleet puhtaita maailman perustamisesta asti."
                },
                {
                    "number": 55,
                    "text": "Ja Herra puhui Aadamille sanoen: Koska lapsesi ovat siinneet synnissä, niin myös, kun he alkavat varttua, synti sikiää heidän sydämessään ja he maistavat karvaan, jotta he tietäisivät antaa arvon hyvälle."
                },
                {
                    "number": 56,
                    "text": "Ja heidän suodaan erottaa hyvä pahasta; sen vuoksi he ovat vapaita toimimaan tahtonsa mukaan, ja minä olen antanut sinulle toisen lain ja käskyn."
                },
                {
                    "number": 57,
                    "text": "Ja nyt, opeta lapsillesi, että kaikkien ihmisten kaikkialla on tehtävä parannus, tai he eivät voi mitenkään periä Jumalan valtakuntaa, sillä mikään saastainen ei voi asua siellä eli asua hänen luonaan; sillä Aadamin kielellä Pyhyyden Ihminen on hänen nimensä, ja hänen Ainosyntyisensä nimi on Ihmisen Poika, nimittäin Jeesus Kristus, vanhurskas Tuomari, joka tulee ajan keskipäivänä."
                },
                {
                    "number": 58,
                    "text": "Sen tähden minä annan sinulle käskyn opettaa näitä asioita avoimesti lapsillesi ja sanoa:"
                },
                {
                    "number": 59,
                    "text": "Rikkomuksen tähden tulee lankeemus, joka lankeemus tuottaa kuoleman, ja koska te olette syntyneet maailmaan veden ja veren ja hengen kautta, jotka minä olen tehnyt, ja niin tuli tomusta elävä sielu, aivan samoin teidän täytyy syntyä uudesti taivaan valtakuntaan vedestä ja Hengestä ja tulla puhdistetuiksi verellä, nimittäin Ainosyntyiseni verellä, niin että teidät voitaisiin pyhittää kaikesta synnistä ja te saisitte nauttia iankaikkisen elämän sanoista tässä maailmassa ja iankaikkisesta elämästä tulevassa maailmassa, nimittäin kuolemattomuuden kirkkaudesta;"
                },
                {
                    "number": 60,
                    "text": "sillä veden kautta te pidätte käskyn; Hengen kautta teidät julistetaan syyttömiksi, ja veren kautta teidät pyhitetään;"
                },
                {
                    "number": 61,
                    "text": "sen tähden sen on suotu pysyä teissä; taivaan todistuksen; Lohduttajan, kuolemattoman kirkkauden rauhan; totuuden kaikista asioista; hänen, joka elävöittää kaiken, joka tekee kaiken eläväksi; hänen, joka tietää kaikki asiat ja jolla on kaikki voima viisauden, armon, totuuden, oikeudenmukaisuuden ja oikeuden mukaan."
                },
                {
                    "number": 62,
                    "text": "Ja nyt, katso, minä sanon sinulle: Tämä on pelastussuunnitelma kaikille ihmisille minun Ainosyntyiseni veren kautta, hänen, joka tulee ajan keskipäivänä."
                },
                {
                    "number": 63,
                    "text": "Ja katso, kaikilla asioilla on vertauskuvansa, ja kaikki on luotu ja tehty todistamaan minusta; sekä se, mikä on ajallista, että se, mikä on hengellistä; se, mikä on taivaissa ylhäällä, ja se, mikä on maan päällä, ja se, mikä on maassa, ja se, mikä on maan alla, sekä ylhäällä että alhaalla – kaikki todistaa minusta."
                },
                {
                    "number": 64,
                    "text": "Ja tapahtui, että kun Herra oli puhunut Aadamin, isämme, kanssa, Aadam huusi Herran puoleen ja Herran Henki tempasi hänet pois ja hänet vietiin veteen ja laskettiin veden alle ja tuotiin esiin vedestä."
                },
                {
                    "number": 65,
                    "text": "Ja näin hänet kastettiin, ja Jumalan Henki laskeutui hänen päällensä, ja näin hän syntyi Hengestä ja hänen sisäinen ihmisensä tuli eläväksi."
                },
                {
                    "number": 66,
                    "text": "Ja hän kuuli äänen taivaasta sanovan: Sinut on kastettu tulella ja Pyhällä Hengellä. Tämä on todistus Isästä ja Pojasta vastedes ja ikuisesti;"
                },
                {
                    "number": 67,
                    "text": "ja sinä olet hänen järjestyksensä mukaan, joka oli ilman päivien alkua ja vuosien loppua kaikesta iankaikkisuudesta kaikkeen iankaikkisuuteen."
                },
                {
                    "number": 68,
                    "text": "Katso, sinä olet yhtä minussa, Jumalan lapsi; ja näin voi kaikista tulla minun lapsiani. Aamen."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "Mooses 7",
            "data_type": "chapter",
            "chapter_name": "Luku 7",
            "chapter_summary": [
                "Henok opettaa, johtaa kansaa ja siirtää vuoria. Siionin kaupunki perustetaan. Henok näkee ennalta Ihmisen Pojan tulemisen, hänen sovitusuhrinsa ja pyhien ylösnousemuksen. Hän näkee ennalta palautuksen, kokoamisen, toisen tulemisen ja Siionin paluun."
            ],
            "subtitle": [
                "(Joulukuu 1830)"
            ],
            "verses": [
                {
                    "number": 1,
                    "text": "Ja tapahtui, että Henok jatkoi puhettaan sanoen: Katso, isämme Aadam opetti näitä asioita, ja monet ovat uskoneet ja tulleet Jumalan lapsiksi, mutta monet eivät ole uskoneet, vaan ovat hukkuneet synneissään ja odottavat piinassa peläten Jumalan vihan tulisen suuttumuksen vuodattamista päällensä."
                },
                {
                    "number": 2,
                    "text": "Ja siitä ajasta lähtien Henok alkoi profetoida sanoen kansalle: Kun minä olin matkalla ja seisoin Mahuja-paikalla ja huusin Herran puoleen, taivaasta tuli ääni, joka sanoi: Käänny ja nouse Simeoninvuorelle."
                },
                {
                    "number": 3,
                    "text": "Ja tapahtui, että minä käännyin ja menin ylös vuorelle; ja vuorella seistessäni minä näin taivaiden aukenevan ja minut puettiin kirkkauteen;"
                },
                {
                    "number": 4,
                    "text": "ja minä näin Herran; ja hän seisoi kasvojeni edessä, ja hän puhui minun kanssani, niin kuin mies puhuu toisen kanssa, kasvoista kasvoihin; ja hän sanoi minulle: Katso, niin minä näytän sinulle maailman monien sukupolvien ajalta."
                },
                {
                    "number": 5,
                    "text": "Ja tapahtui, että minä näin Sumin laaksossa, niin katso, teltoissa asuvan suuren kansan, joka oli Sumin kansa."
                },
                {
                    "number": 6,
                    "text": "Ja taas Herra sanoi minulle: Katso; ja minä katsoin pohjoiseen päin, ja minä näin Kanaanin kansan, joka asui teltoissa."
                },
                {
                    "number": 7,
                    "text": "Ja Herra sanoi minulle: Profetoi; ja minä profetoin sanoen: Katso, Kanaanin kansa, joka on monilukuinen, lähtee taistelujärjestyksessä Sumin kansaa vastaan ja tappaa sen, niin että se tulee perin juurin hävitetyksi; ja Kanaanin kansa hajaantuu maahan, ja maa tulee kuivaksi ja hedelmättömäksi, eikä mikään muu kansa asu siellä kuin Kanaanin kansa;"
                },
                {
                    "number": 8,
                    "text": "sillä katso, Herra kiroaa maan ankaralla kuumuudella, ja sen kuivuus jatkuu ikuisesti; ja kaikkien Kanaanin lasten päälle tuli mustuus, niin että heitä halveksittiin kaikkien ihmisten keskuudessa."
                },
                {
                    "number": 9,
                    "text": "Ja tapahtui, että Herra sanoi minulle: Katso; niin minä katsoin, ja minä näin Saaronin maan ja Henokin maan ja Omnerin maan ja Henin maan ja Seemin maan ja Hanerin ja Hanannihan maan ja kaikki niiden asukkaat;"
                },
                {
                    "number": 10,
                    "text": "ja Herra sanoi minulle: Mene tämän kansan luokse ja sano sille: Tehkää parannus, etten minä tulisi ja löisi sitä kirouksella ja ettei se kuolisi."
                },
                {
                    "number": 11,
                    "text": "Ja hän antoi minulle käskyn, että minun tuli kastaa Isän ja Pojan, hänen, joka on täynnä armoa ja totuutta, sekä Pyhän Hengen nimeen, hänen, joka todistaa Isästä ja Pojasta."
                },
                {
                    "number": 12,
                    "text": "Ja tapahtui, että Henok kutsui yhä parannukseen kaikkia ihmisiä, paitsi Kanaanin kansaa;"
                },
                {
                    "number": 13,
                    "text": "ja niin suuri oli Henokin usko, että hän johti Jumalan kansaa, ja sen viholliset tulivat taistelemaan sitä vastaan; ja hän lausui Herran sanan, ja maa vapisi ja vuoret kaikkosivat, tosiaankin hänen käskynsä mukaan, ja vesivirrat kääntyivät pois juoksultansa; ja leijonien karjunta kuului autiomaasta; ja kaikki kansakunnat pelkäsivät suuresti, niin voimallinen oli Henokin sana, ja niin suuri oli sen kielen voima, jonka Jumala oli antanut hänelle."
                },
                {
                    "number": 14,
                    "text": "Myös maa nousi esiin meren syvyydestä, ja niin suuri oli Jumalan kansan vihollisten pelko, että he pakenivat ja seisoivat kaukana ja menivät maalle, joka oli noussut esiin meren syvyydestä."
                },
                {
                    "number": 15,
                    "text": "Ja myös maan jättiläiset seisoivat kaukana; ja kirous lähti kaikkien ihmisten päälle, jotka taistelivat Jumalaa vastaan;"
                },
                {
                    "number": 16,
                    "text": "ja siitä ajasta lähtien heidän keskuudessaan oli sotia ja verenvuodatusta, mutta Herra tuli asumaan kansansa kanssa, ja se asui vanhurskaudessa."
                },
                {
                    "number": 17,
                    "text": "Herran pelko oli kaikkien kansakuntien päällä, niin suuri oli Herran kirkkaus, joka oli hänen kansansa päällä. Ja Herra siunasi maan, ja kansaa siunattiin vuorilla ja korkeilla paikoilla, ja se kukoisti."
                },
                {
                    "number": 18,
                    "text": "Ja Herra kutsui kansaansa Siioniksi, koska sillä oli yksi sydän ja yksi mieli ja se asui vanhurskaudessa; eikä sen keskuudessa ollut köyhiä."
                },
                {
                    "number": 19,
                    "text": "Ja Henok saarnasi yhä vanhurskaasti Jumalan kansalle. Ja hänen aikanansa tapahtui, että hän rakensi kaupungin, jota kutsuttiin Pyhyyden kaupungiksi eli Siioniksi."
                },
                {
                    "number": 20,
                    "text": "Ja tapahtui, että Henok puhui Herran kanssa; ja hän sanoi Herralle: Varmaankin Siion saa asua turvassa ikuisesti. Mutta Herra sanoi Henokille: Siionin minä olen siunannut, mutta loput kansasta olen kironnut."
                },
                {
                    "number": 21,
                    "text": "Ja tapahtui, että Herra näytti Henokille kaikki maan asukkaat; ja hän katsoi, ja katso, ajan kuluessa Siion otettiin ylös taivaaseen. Ja Herra sanoi Henokille: Katso, minun asuinsijani ikuisesti."
                },
                {
                    "number": 22,
                    "text": "Ja Henok näki myös loput kansasta, joka oli Aadamin poikia; ja he olivat kaikkien Aadamin jälkeläisten sekoitus, paitsi Kainin jälkeläisten, sillä Kainin jälkeläiset olivat mustia, eikä heillä ollut sijaa heidän keskuudessaan."
                },
                {
                    "number": 23,
                    "text": "Ja sen jälkeen kun Siion oli otettu ylös taivaaseen, Henok katsoi, ja katso, kaikki maan kansakunnat olivat hänen edessänsä;"
                },
                {
                    "number": 24,
                    "text": "ja sukupolvi seurasi sukupolvea; ja Henok oli ylhäällä ja korkealla, tosiaankin Isän ja Ihmisen Pojan huomassa; ja katso, Saatanan voima oli kaikkialla maan päällä."
                },
                {
                    "number": 25,
                    "text": "Ja hän näki enkelien laskeutuvan taivaasta; ja hän kuuli kovan äänen sanovan: Voi, voi maan asukkaita."
                },
                {
                    "number": 26,
                    "text": "Ja hän näki Saatanan; ja hänellä oli suuret kahleet kädessään, ja ne peittivät koko maan kasvot pimeyden hunnulla; ja hän katsoi ylös ja nauroi, ja hänen enkelinsä riemuitsivat."
                },
                {
                    "number": 27,
                    "text": "Ja Henok näki enkelien laskeutuvan taivaasta, ja he todistivat Isästä ja Pojasta; ja Pyhä Henki laskeutui monien päälle, ja taivaan voimat tempasivat heidät ylös Siioniin."
                },
                {
                    "number": 28,
                    "text": "Ja tapahtui, että taivaan Jumala katseli loppuja kansasta, ja hän itki; ja Henok todisti siitä ja sanoi: Kuinka taivaat itkevät ja vuodattavat kyyneleitään kuin sade vuorilla?"
                },
                {
                    "number": 29,
                    "text": "Ja Henok sanoi Herralle: Kuinka sinä voit itkeä, vaikka olet pyhä ja kaikesta iankaikkisuudesta kaikkeen iankaikkisuuteen?"
                },
                {
                    "number": 30,
                    "text": "Ja jos olisi mahdollista, että ihminen voisi lukea maan, niin, miljoonien tämän kaltaisten maailmojen hiukkaset, se ei olisi alkunakaan luomistekojesi määrälle; ja sinun verhosi ovat yhä levitettyinä; ja kuitenkin sinä olet siellä, ja sinun huomasi on siellä; ja sinä olet myös oikeudenmukainen; sinä olet armollinen ja hyvä ikuisesti;"
                },
                {
                    "number": 31,
                    "text": "ja sinä olet ottanut Siionin omaan huomaasi koko luomakunnastasi kaikesta iankaikkisuudesta kaikkeen iankaikkisuuteen; ja vain rauha, oikeus ja totuus ovat sinun valtaistuimesi maja; ja armo käy sinun kasvojesi edellä eikä lopu; kuinka sinä voit itkeä?"
                },
                {
                    "number": 32,
                    "text": "Herra sanoi Henokille: Katso näitä veljiäsi; he ovat minun omien kätteni tekoa, ja minä annoin heille heidän ymmärryksensä sinä päivänä, jolloin minä heidät loin; ja Eedenin puutarhassa minä soin ihmiselle hänen tahtonsa vapauden;"
                },
                {
                    "number": 33,
                    "text": "ja veljillesi minä olen sanonut ja myös antanut käskyn, että heidän tulee rakastaa toisiansa ja että heidän tulee valita minut, Isänsä; mutta katso, he ovat rakkaudettomia, ja he vihaavat omaa vertansa;"
                },
                {
                    "number": 34,
                    "text": "ja minun suuttumukseni tuli on syttynyt heitä vastaan; ja ankarassa kiivaudessani minä lähetän tulvia heidän ylitsensä, koska minun hehkuva vihani on syttynyt heitä vastaan."
                },
                {
                    "number": 35,
                    "text": "Katso, minä olen Jumala; Pyhyyden Ihminen on minun nimeni, Neuvon Ihminen on minun nimeni; ja myös Loputon ja Iankaikkinen on minun nimeni."
                },
                {
                    "number": 36,
                    "text": "Sen vuoksi minä saatan ojentaa käteni ja pitää koko luomakunnan, jonka olen tehnyt; ja minun silmäni pystyy myös lävistämään sen, eikä kaikkien kätteni tekojen keskellä missään ole ollut niin suurta jumalattomuutta kuin veljiesi joukossa."
                },
                {
                    "number": 37,
                    "text": "Mutta katso, heidän syntinsä tulevat heidän isiensä päälle; Saatana on heidän isänsä, ja kurjuus on heidän tuomionsa; ja kaikki taivaat itkevät heitä, tosiaan kaikki minun kätteni teot; miksi eivät taivaat itkisi nähdessään näiden kärsivän?"
                },
                {
                    "number": 38,
                    "text": "Mutta katso, nämä, joiden päällä silmäsi ovat, menehtyvät tulvissa; ja katso, minä suljen heidät sisään; vankilan minä olen valmistanut heille."
                },
                {
                    "number": 39,
                    "text": "Ja hän, jonka minä olen valinnut, on vedonnut minun kasvojeni edessä. Sen vuoksi hän kärsii heidän syntiensä tähden, sikäli kuin he tekevät parannuksen sinä päivänä, jolloin minun Valittuni palaa minun luokseni, ja tuohon päivään asti he ovat piinassa;"
                },
                {
                    "number": 40,
                    "text": "tämän vuoksi siis taivaat itkevät, niin, ja kaikki minun kätteni teot."
                },
                {
                    "number": 41,
                    "text": "Ja tapahtui, että Herra puhui Henokille ja kertoi Henokille kaikki ihmislasten teot; sen vuoksi Henok tiesi heidän jumalattomuutensa ja kurjuutensa ja katseli sitä, ja hän itki ja ojensi kätensä, ja hänen sydämensä paisui laajaksi kuin iankaikkisuus; ja hänen sisimpänsä liikuttui; ja koko iankaikkisuus järkkyi."
                },
                {
                    "number": 42,
                    "text": "Ja Henok näki myös Nooan ja hänen sukunsa ja että kaikkien Nooan poikien jälkeläiset pelastuisivat pelastuen ajallisesti;"
                },
                {
                    "number": 43,
                    "text": "ja nyt Henok näki, että Nooa rakensi arkkia ja että Herra hymyili sille ja piti sitä omassa kädessänsä; mutta muiden, jumalattomien, yli tulvat tulivat ja nielivät heidät."
                },
                {
                    "number": 44,
                    "text": "Ja kun Henok näki tämän, hänen sielunsa katkeroitui ja hän itki veljiänsä ja sanoi taivaille: Minä kieltäydyn lohdutuksesta; mutta Herra sanoi Henokille: Ylennä sydämesi ja iloitse; ja katso."
                },
                {
                    "number": 45,
                    "text": "Ja tapahtui, että Henok katsoi, ja Nooasta alkaen hän näki kaikki maan suvut ja hän huusi Herran puoleen sanoen: Milloin Herran päivä tulee? Milloin Vanhurskaan veri vuodatetaan, niin että kaikki murheelliset voidaan pyhittää ja he voivat saada iankaikkisen elämän?"
                },
                {
                    "number": 46,
                    "text": "Ja Herra sanoi: Se tapahtuu ajan keskipäivänä, jumalattomuuden ja koston päivinä."
                },
                {
                    "number": 47,
                    "text": "Ja katso, Henok näki päivän, jolloin Ihmisen Poika tulee, tosiaankin lihassa; ja hänen sielunsa riemuitsi, ja hän sanoi: Vanhurskas on ollut ylennettynä ja Karitsa on ollut teurastettuna maailman perustamisesta asti; ja uskon kautta minä olen Isän huomassa, ja katso, Siion on minun kanssani."
                },
                {
                    "number": 48,
                    "text": "Ja tapahtui, että Henok katsoi maata, ja hän kuuli sen sisimmästä äänen, joka sanoi: Voi, voi minua, ihmisten äitiä; kärsin tuskaa, olen väsynyt lasteni jumalattomuuden tähden. Milloin saan levätä, ja milloin minut puhdistetaan saastaisuudesta, joka on lähtenyt minusta? Milloin Luojani pyhittää minut, niin että saan levätä ja vanhurskaus viipyy jonkin aikaa minun pinnallani?"
                },
                {
                    "number": 49,
                    "text": "Ja kun Henok kuuli maan murehtivan, hän itki ja huusi Herran puoleen sanoen: Oi Herra, olethan armollinen maalle! Siunaathan Nooan lapsia!"
                },
                {
                    "number": 50,
                    "text": "Ja tapahtui, että Henok huusi yhä Herran puoleen sanoen: Minä pyydän sinulta, oi Herra, Ainosyntyisesi eli Jeesuksen Kristuksen nimessä, että olet armollinen Nooalle ja hänen jälkeläisillensä, niin etteivät tulvat enää milloinkaan peittäisi maata."
                },
                {
                    "number": 51,
                    "text": "Eikä Herra voinut kieltää sitä; ja hän teki liiton Henokin kanssa ja vannoi hänelle valalla estävänsä tulvat; että hän kutsuisi Nooan lapsia;"
                },
                {
                    "number": 52,
                    "text": "ja hän lähetti maailmaan muuttamattoman julistuksen, että hänen jälkeläistensä jäännös tulisi aina olemaan kaikkien kansakuntien keskuudessa, niin kauan kuin maa pysyisi."
                },
                {
                    "number": 53,
                    "text": "Ja Herra sanoi: Siunattu on se, jonka jälkeläisten kautta Messias tulee; sillä hän sanoo: Minä olen Messias, Siionin Kuningas, Taivaan Kallio, joka on laaja kuin iankaikkisuus; se, joka käy sisälle portista ja kiipeää ylös minun kauttani, ei ikinä lankea; sen vuoksi autuaita ovat ne, joista olen puhunut, sillä he tulevat esiin iankaikkisen ilon lauluin."
                },
                {
                    "number": 54,
                    "text": "Ja tapahtui, että Henok huusi Herran puoleen sanoen: Kun Ihmisen Poika tulee lihassa, saako maa levätä? Rukoilen sinua, näytä minulle nämä asiat."
                },
                {
                    "number": 55,
                    "text": "Ja Herra sanoi Henokille: Katso, ja hän katsoi ja näki Ihmisen Pojan korotettuna ristille ihmisten tavan mukaan;"
                },
                {
                    "number": 56,
                    "text": "ja hän kuuli kovan äänen; ja taivaat verhoutuivat; ja koko Jumalan luomakunta murehti; ja maa jyrisi; ja kalliot halkesivat; ja pyhät nousivat ylös, ja heidät kruunattiin Ihmisen Pojan oikealla puolella kirkkauden kruunulla;"
                },
                {
                    "number": 57,
                    "text": "ja kaikki henget, jotka olivat vankilassa, tulivat esiin ja seisoivat Jumalan oikealla puolella; ja loput pidettiin pimeyden kahleissa suuren päivän tuomioon asti."
                },
                {
                    "number": 58,
                    "text": "Ja Henok itki jälleen ja huusi Herran puoleen sanoen: Milloin maa saa levätä?"
                },
                {
                    "number": 59,
                    "text": "Ja Henok näki Ihmisen Pojan nousevan ylös Isän luokse; ja hän huusi Herran puoleen sanoen: Tulethan takaisin maan päälle! Koska sinä olet Jumala ja minä tunnen sinut ja sinä olet vannonut minulle ja käskenyt minua kysymään sinulta Ainosyntyisesi nimessä – sinä olet tehnyt minut ja antanut minulle oikeuden valtaistuimeesi, mutta et minun itseni kautta vaan sinun oman armosi kautta; sen vuoksi minä kysyn sinulta, etkö tulisi takaisin maan päälle."
                },
                {
                    "number": 60,
                    "text": "Ja Herra sanoi Henokille: Niin totta kuin minä elän, niin minä tulen viimeisinä päivinä, jumalattomuuden ja koston päivinä, täyttämään valan, jonka olen sinulle vannonut Nooan lapsista;"
                },
                {
                    "number": 61,
                    "text": "ja tulee päivä, jolloin maa saa levätä, mutta ennen sitä päivää taivaat pimenevät ja pimeyden verho peittää maan; ja taivaat järkkyvät ja myös maa; ja suuria ahdinkoja on ihmislasten keskuudessa, mutta kansani minä varjelen;"
                },
                {
                    "number": 62,
                    "text": "ja vanhurskautta minä lähetän alas taivaasta; ja totuutta minä lähetän maasta todistamaan Ainosyntyisestäni, hänen kuolleista ylösnousemisestaan, niin, sekä kaikkien ihmisten ylösnousemuksesta; ja vanhurskauden ja totuuden minä annan vyöryä yli maan kuin tulva kootakseni valittuni maan neljältä ilmansuunnalta paikkaan, jonka minä valmistan, pyhään kaupunkiin, jotta kansani vyöttäisi kupeensa ja odottaisi minun tulemiseni aikaa; sillä siellä on minun majani, ja sitä kutsutaan Siioniksi, Uudeksi-Jerusalemiksi."
                },
                {
                    "number": 63,
                    "text": "Ja Herra sanoi Henokille: Silloin sinä ja koko sinun kaupunkisi kohtaatte heidät siellä, ja me otamme heidät huomaamme, ja he näkevät meidät; ja me lankeamme heidän kaulaansa, ja he lankeavat meidän kaulaamme, ja me suutelemme toisiamme;"
                },
                {
                    "number": 64,
                    "text": "ja siellä on minun asuinsijani; se on oleva Siion, joka tulee esiin koko luomakunnasta, jonka minä olen tehnyt; ja maa saa levätä tuhannen vuoden ajan."
                },
                {
                    "number": 65,
                    "text": "Ja tapahtui, että Henok näki viimeisinä aikoina päivän, jolloin Ihmisen Poika tulee asumaan maan päällä vanhurskauden vallitessa tuhannen vuoden ajan;"
                },
                {
                    "number": 66,
                    "text": "mutta ennen tuota aikaa hän näki suuria ahdinkoja jumalattomien keskuudessa; ja hän näki myös meren, että se oli rauhaton, ja ihmisten sydänten pettävän heidät heidän odottaessaan peloissaan kaikkivaltiaan Jumalan tuomioita, jotka kohtaisivat jumalattomia."
                },
                {
                    "number": 67,
                    "text": "Ja Herra näytti Henokille kaiken aina maailman loppuun saakka; ja hän näki vanhurskaiden päivän, heidän lunastuksensa hetken, ja sai ilon täyteyden."
                },
                {
                    "number": 68,
                    "text": "Ja kaikki Siionin päivät Henokin aikana olivat kolmesataakuusikymmentäviisi vuotta."
                },
                {
                    "number": 69,
                    "text": "Ja Henok sekä koko hänen kansansa vaelsivat Jumalan kanssa, ja hän asui Siionin keskellä; ja tapahtui, ettei Siionia ollut, sillä Jumala otti sen ylös omaan huomaansa; ja siitä lähtien sanottiin: Siion on kadonnut."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "Mooses 8",
            "data_type": "chapter",
            "chapter_name": "Luku 8",
            "chapter_summary": [
                "Metuselah profetoi. Nooa ja hänen poikansa saarnaavat evankeliumia. Suuri jumalattomuus vallitsee. Kutsua parannukseen ei oteta varteen. Jumala säätää kaiken lihan hävitettäväksi vedenpaisumuksella."
            ],
            "subtitle": [
                "(Helmikuu 1831)"
            ],
            "verses": [
                {
                    "number": 1,
                    "text": "Ja Henokin koko elinaika oli neljäsataakolmekymmentä vuotta."
                },
                {
                    "number": 2,
                    "text": "Ja tapahtui, ettei Metuselahia, Henokin poikaa, otettu, jotta Herran liitot, jotka hän teki Henokin kanssa, täyttyisivät; sillä hän teki tosiaan Henokin kanssa liiton, että Nooa tulisi hänen kupeidensa hedelmästä."
                },
                {
                    "number": 3,
                    "text": "Ja tapahtui, että Metuselah profetoi, että kaikki maan valtakunnat lähtisivät hänen kupeistansa (Nooan kautta), ja hän otti kunnian itsellensä."
                },
                {
                    "number": 4,
                    "text": "Ja maahan tuli suuri nälänhätä, ja Herra kirosi maan ankaralla kirouksella, ja monet sen asukkaista kuolivat."
                },
                {
                    "number": 5,
                    "text": "Ja tapahtui, että Metuselah eli satakahdeksankymmentäseitsemän vuotta, ja hänelle syntyi Lemek;"
                },
                {
                    "number": 6,
                    "text": "ja Metuselah eli Lemekin syntymän jälkeen seitsemänsataakahdeksankymmentäkaksi vuotta, ja hänelle syntyi poikia ja tyttäriä;"
                },
                {
                    "number": 7,
                    "text": "ja Metuselahin koko elinaika oli yhdeksänsataakuusikymmentäyhdeksän vuotta, ja hän kuoli."
                },
                {
                    "number": 8,
                    "text": "Ja Lemek eli satakahdeksankymmentäkaksi vuotta, ja hänelle syntyi poika,"
                },
                {
                    "number": 9,
                    "text": "ja hän antoi hänelle nimeksi Nooa ja sanoi: Tämä poika lohduttaa meitä, mitä tulee työhömme ja kättemme uurastukseen sen maan tähden, jonka Herra on kironnut."
                },
                {
                    "number": 10,
                    "text": "Ja Lemek eli Nooan syntymän jälkeen viisisataayhdeksänkymmentäviisi vuotta, ja hänelle syntyi poikia ja tyttäriä;"
                },
                {
                    "number": 11,
                    "text": "ja Lemekin koko elinaika oli seitsemänsataaseitsemänkymmentäseitsemän vuotta, ja hän kuoli."
                },
                {
                    "number": 12,
                    "text": "Ja Nooa oli neljäsataaviisikymmentä vuotta vanha, ja hänelle syntyi Jafet; ja neljäkymmentäkaksi vuotta myöhemmin hänelle syntyi Seem vaimosta, joka oli Jafetin äiti, ja kun hän oli viisisataa vuotta vanha, hänelle syntyi Haam."
                },
                {
                    "number": 13,
                    "text": "Ja Nooa ja hänen poikansa kuulivat Herraa ja ottivat varteen, ja heitä kutsuttiin Jumalan pojiksi."
                },
                {
                    "number": 14,
                    "text": "Ja kun nämä ihmiset alkoivat lisääntyä maan päällä ja heille syntyi tyttäriä, ihmisten pojat näkivät, että nuo tyttäret olivat kauniita, ja he ottivat heitä vaimoiksi, keitä halusivat."
                },
                {
                    "number": 15,
                    "text": "Ja Herra sanoi Nooalle: Poikiesi tyttäret ovat myyneet itsensä; sillä katso, minun vihani on syttynyt ihmisten poikia vastaan, sillä he eivät tahdo kuulla minun ääntäni."
                },
                {
                    "number": 16,
                    "text": "Ja tapahtui, että Nooa profetoi ja opetti Jumalan asioita, niin kuin alussa oli."
                },
                {
                    "number": 17,
                    "text": "Ja Herra sanoi Nooalle: Ei minun Henkeni ainaisesti kiistele ihmisen kanssa, sillä hänen tulee tietää, että kaiken lihan on kuoltava; kuitenkin hänen aikansa olkoon satakaksikymmentä vuotta; ja elleivät ihmiset tee parannusta, minä lähetän tulvat heidän ylitsensä."
                },
                {
                    "number": 18,
                    "text": "Ja noina aikoina maan päällä oli jättiläisiä, ja he tavoittelivat Nooaa ottaakseen hänen henkensä; mutta Herra oli Nooan kanssa, ja Herran voima oli hänen päällänsä."
                },
                {
                    "number": 19,
                    "text": "Niin Herra asetti Nooan oman järjestyksensä mukaan ja käski hänen mennä julistamaan hänen evankeliumiaan ihmislapsille, sellaisena kuin se annettiin Henokille."
                },
                {
                    "number": 20,
                    "text": "Ja tapahtui, että Nooa kutsui ihmislapsia parannukseen, mutta he eivät kuulleet hänen sanojansa,"
                },
                {
                    "number": 21,
                    "text": "ja vielä, kuunneltuaan häntä he tulivat hänen eteensä ja sanoivat: Katso, me olemme Jumalan poikia; emmekö ole ottaneet itsellemme ihmisten tyttäriä? Ja emmekö me syö ja juo, mene naimisiin ja naita? Ja meidän vaimomme synnyttävät meille lapsia, ja nämä ovat mahtavia miehiä, jotka ovat muinaisten miesten, sangen kuuluisien miesten kaltaisia. Eivätkä he kuulleet Nooan sanoja."
                },
                {
                    "number": 22,
                    "text": "Ja Jumala näki, että ihmisten jumalattomuus oli tullut suureksi maan päällä; ja kaikki olivat ylpistyneet sydämensä ajatusten kuvitelmissa ja olivat vain pahoja kaiken aikaa."
                },
                {
                    "number": 23,
                    "text": "Ja tapahtui, että Nooa saarnasi yhä kansalle sanoen: Kuulkaa ja ottakaa varteen minun sanani;"
                },
                {
                    "number": 24,
                    "text": "uskokaa ja tehkää parannus synneistänne ja ottakaa kaste Jeesuksen Kristuksen, Jumalan Pojan, nimeen, samoin kuin isämme, niin te saatte Pyhän Hengen, jotta kaikki asiat voidaan ilmaista teille, mutta ellette tee tätä, tulvat tulevat päällenne; he eivät kuitenkaan kuulleet."
                },
                {
                    "number": 25,
                    "text": "Ja Nooaa murehdutti, ja hänen sydäntänsä särki sen vuoksi että Herra oli tehnyt ihmisen maan päälle, ja hän murehti sitä sydämessään."
                },
                {
                    "number": 26,
                    "text": "Ja Herra sanoi: Minä hävitän ihmisen, jonka olen luonut, maan päältä, sekä ihmisen että eläimet ja matelijat ja ilman linnut; sillä Nooaa murehdutti, että minä olen luonut ne ja että minä olen tehnyt ne; ja hän on huutanut minua avuksi; sillä he ovat tavoitelleet hänen henkeänsä."
                },
                {
                    "number": 27,
                    "text": "Ja näin Nooa sai armon Herran silmissä; sillä Nooa oli vanhurskas mies ja nuhteeton sukupolvessaan, ja hän vaelsi Jumalan kanssa, kuten hänen kolme poikaansakin Seem, Haam ja Jafet vaelsivat."
                },
                {
                    "number": 28,
                    "text": "Maa oli turmeltunut Jumalan edessä, ja se oli täynnä väkivaltaa."
                },
                {
                    "number": 29,
                    "text": "Ja Jumala katsoi maata, ja katso, se oli turmeltunut, sillä kaikki liha oli turmellut tiensä maan päällä."
                },
                {
                    "number": 30,
                    "text": "Ja Jumala sanoi Nooalle: Kaiken lihan loppu on tullut minun eteeni, sillä maa on täynnä väkivaltaa; ja katso, minä hävitän kaiken lihan maan päältä."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "Abraham 1",
            "data_type": "chapter",
            "chapter_name": "Luku 1",
            "chapter_summary": [
                "Abraham etsii patriarkaalisen järjestyksen siunauksia. Väärät papit vainoavat häntä Kaldeassa. Jehova pelastaa hänet. Selvitys Egyptin alkuperästä ja hallinnosta."
            ],
            "book_title": "Abrahamin kirja",
            "subtitle": [
                "Papyruksesta kääntänyt Joseph Smith"
            ],
            "verses": [
                {
                    "number": 1,
                    "text": "Kaldealaisten maassa, isieni asuinpaikalla, minä, Abraham, käsitin, että minun oli tarpeen hankkia toinen asuinpaikka;"
                },
                {
                    "number": 2,
                    "text": "ja saatuani tietää, että minulle oli olemassa suurempaa onnea ja rauhaa ja lepoa, etsin isien siunauksia ja oikeutta, johon minut oli asetettava hallitakseni niitä; koska itse olin noudattanut vanhurskautta ja myös halunnut tulla paljon tiedon haltijaksi ja pyrkiä noudattamaan yhä paremmin vanhurskautta ja omata suurempaa tietoa ja tulla monien kansakuntien isäksi, rauhan ruhtinaaksi, ja koska halusin saada ohjeita ja pitää Jumalan käskyt, minusta tuli laillinen perillinen, ylipappi isille kuulunein oikeuksin."
                },
                {
                    "number": 3,
                    "text": "Isät antoivat sen minulle; se tuli isiltä ajan alusta, aivan niin, alusta eli maan perustamista edeltävältä ajalta aina nykyiseen aikaan asti, tosiaankin esikoisoikeus eli ensimmäisen ihmisen, joka on Aadam eli ensimmäinen isä, oikeus, isien kautta minulle."
                },
                {
                    "number": 4,
                    "text": "Minä etsin asettamistani pappeuteen Jumalan isille antaman, heidän jälkeläisiä koskevan säädöksensä mukaan."
                },
                {
                    "number": 5,
                    "text": "Isäni, jotka olivat kääntyneet pois vanhurskaudestaan ja pyhistä käskyistä, jotka Herra, heidän Jumalansa, oli antanut heille, pakanoiden jumalien palvontaan, kieltäytyivät täysin kuulemasta ääntäni."
                },
                {
                    "number": 6,
                    "text": "Sillä heidän sydämensä olivat antautuneet tekemään pahaa ja olivat kokonaan kääntyneet Elkenan jumalaan ja Libnan jumalaan ja Mahmakrahin jumalaan ja Korasin jumalaan ja Faraon, Egyptin kuninkaan, jumalaan;"
                },
                {
                    "number": 7,
                    "text": "sen tähden he käänsivät sydämensä pakanoiden uhreihin ja uhrasivat lapsiaan näille mykille epäjumalille eivätkä kuulleet minun ääntäni, vaan yrittivät ottaa henkeni Elkenan papin käden kautta. Elkenan pappi oli myös Faraon pappi."
                },
                {
                    "number": 8,
                    "text": "Nyt, tänä aikana Faraon, Egyptin kuninkaan, papin tapana oli uhrata miehiä, naisia ja lapsia alttarilla, joka oli pystytetty Kaldean maahan näille vieraille jumalille uhraamista varten."
                },
                {
                    "number": 9,
                    "text": "Ja tapahtui, että pappi valmisti uhrin Faraon jumalalle ja myös Sagreelin jumalalle, niin, egyptiläisten tavan mukaan. Nyt Sagreelin jumala oli aurinko."
                },
                {
                    "number": 10,
                    "text": "Tosiaankin Faraon pappi uhrasi lapsen kiitosuhrina alttarilla, joka oli Potifarin kukkulaksi kutsutun kukkulan juurella Olisemin tasangon päässä."
                },
                {
                    "number": 11,
                    "text": "Nyt, tämä pappi oli uhrannut tällä alttarilla samalla kertaa kolme neitsyttä, jotka olivat sen Onitahin tyttäriä, joka oli kuninkaallista sukua polveutuen suoraan Haamin kupeista. Nämä neitsyet uhrattiin heidän hyveellisyytensä tähden; he eivät tahtoneet kumartua palvomaan puisia eivätkä kivisiä jumalia; sen tähden heidät surmattiin tällä alttarilla, ja se tapahtui egyptiläisten tavan mukaan."
                },
                {
                    "number": 12,
                    "text": "Ja tapahtui, että nämä papit käyttivät minuun väkivaltaa surmatakseen minutkin, kuten he olivat surmanneet nuo neitsyet tällä alttarilla; ja jotta tietäisitte, millainen tämä alttari oli, pyydän teitä katsomaan kuvaa tämän aikakirjan alusta."
                },
                {
                    "number": 13,
                    "text": "Se oli tehty vuoteen muotoiseksi, sellaisen, joita oli kaldealaisten keskuudessa, ja se oli Elkenan, Libnan, Mahmakrahin ja Korasin jumalien sekä Faraon, Egyptin kuninkaan, jumalan kaltaisen jumalan edessä."
                },
                {
                    "number": 14,
                    "text": "Jotta teillä olisi käsitys näistä jumalista, olen esittänyt teille niiden muodon alussa olevissa kuvissa, jollaisia kuvia kaldealaiset kutsuvat rahleenoiksi, joka merkitsee hieroglyfejä."
                },
                {
                    "number": 15,
                    "text": "Mutta kun he nostivat kätensä minua vastaan uhratakseen minut ja ottaakseen henkeni, katso, minä korotin ääneni Herran, Jumalani, puoleen, ja Herra kuunteli ja kuuli, ja hän täytti minut Kaikkivaltiaan näyllä, ja enkeli hänen luotaan seisoi minun vierelläni ja kirvoitti heti siteeni;"
                },
                {
                    "number": 16,
                    "text": "ja hänen äänensä sanoi minulle: Abraham, Abraham, katso, minun nimeni on Jehova, ja minä olen kuullut sinua ja olen tullut alas vapauttamaan sinut ja viemään sinut pois isäsi kodista ja kaikkien sukulaistesi keskuudesta vieraaseen maahan, josta et tiedä;"
                },
                {
                    "number": 17,
                    "text": "ja tämä, koska he ovat kääntäneet sydämensä pois minusta palvomaan Elkenan jumalaa ja Libnan jumalaa ja Mahmakrahin jumalaa ja Korasin jumalaa ja Faraon, Egyptin kuninkaan, jumalaa; sen tähden minä olen tullut alas rankaisemaan heitä ja hävittämään sen, joka on nostanut kätensä sinua, Abrahamia, poikaani, vastaan ottaakseen henkesi."
                },
                {
                    "number": 18,
                    "text": "Katso, minä johdatan sinua kädelläni ja otan sinut pukeakseni sinut nimeeni, nimittäin isäsi pappeuteen, ja minun voimani on sinun päälläsi."
                },
                {
                    "number": 19,
                    "text": "Niin kuin oli Nooan, niin on myös sinun oleva; mutta sinun palvelutyösi kautta minun nimeni tunnetaan maan päällä ikuisesti, sillä minä olen sinun Jumalasi."
                },
                {
                    "number": 20,
                    "text": "Katso, Potifarin kukkula oli Kaldean Urin maassa. Ja Herra hajotti Elkenan ja maan jumalien alttarin ja hävitti ne perin juurin ja löi pappia, niin että hän kuoli; ja Kaldeassa oli suuri suru, ja myös Faraon hovissa, joka Farao merkitsee kuninkaallista verta olevaa kuningasta."
                },
                {
                    "number": 21,
                    "text": "Nyt tämä Egyptin kuningas polveutui Haamin kupeista ja oli syntyperältään kanaanilaista verta."
                },
                {
                    "number": 22,
                    "text": "Tästä suvusta polveutuivat kaikki egyptiläiset, ja näin kanaanilaisten veri säilyi maassa."
                },
                {
                    "number": 23,
                    "text": "Egyptin maan oli ensiksi löytänyt nainen, joka oli Haamin tytär ja Egyptuksen tytär, ja Egyptus merkitsee kaldeassa Egyptiä, joka merkitsee sitä, mikä on kielletty."
                },
                {
                    "number": 24,
                    "text": "Kun tämä nainen löysi maan, se oli veden alla, ja myöhemmin hän asetti poikansa asumaan sinne; ja näin Haamista sai alkunsa tuo rotu, joka pysytti kirouksen maassa."
                },
                {
                    "number": 25,
                    "text": "Nyt Egyptin ensimmäisen hallitusvallan perusti Farao, Egyptuksen, Haamin tyttären, vanhin poika, ja se oli Haamin hallitustavan mukainen, joka oli patriarkaalinen."
                },
                {
                    "number": 26,
                    "text": "Farao, joka oli vanhurskas mies, vakiinnutti valtakuntansa ja tuomitsi kansaansa viisaasti ja oikeamielisesti koko elinaikansa yrittäen vakavasti jäljitellä sitä järjestystä, jonka isät olivat vakiinnuttaneet ensimmäisten sukupolvien aikana ensimmäisen patriarkaalisen hallinnon päivinä, nimittäin Aadamin ja myös isänsä Nooan hallintoaikana, Nooan, joka siunasi hänet maan siunauksilla ja viisauden siunauksilla mutta kirosi hänet, mitä tulee pappeuteen."
                },
                {
                    "number": 27,
                    "text": "Nyt, vaikka Farao oli tuota sukua, jonka kautta hänellä ei voinut olla oikeutta pappeuteen, siitä huolimatta faraot väittivät kärkkäästi saaneensa sen Nooalta Haamin kautta; sen tähden heidän epäjumalanpalvontansa eksytti isäni;"
                },
                {
                    "number": 28,
                    "text": "mutta pyrin tämän jälkeen laatimaan aikajärjestyksen mukaisen tapahtumaluettelon, joka vie minusta menneisyyteen luomisen alkuun, sillä aikakirjat ovat tulleet minun käsiini, ja ne ovat minulla tälläkin hetkellä."
                },
                {
                    "number": 29,
                    "text": "Nyt, sen jälkeen kun Elkenan pappia lyötiin, niin että hän kuoli, toteutui se, mitä minulle oli puhuttu Kaldean maasta, että maahan tulisi nälänhätä."
                },
                {
                    "number": 30,
                    "text": "Sen mukaisesti nälänhätä vallitsi kautta koko Kaldean maan, ja nälänhätä piinasi ankarasti isääni, ja hän katui sitä pahaa, jonka hän oli tarkoittanut minua vastaan ottaakseen henkeni."
                },
                {
                    "number": 31,
                    "text": "Mutta isien, nimittäin patriarkkojen, aikakirjat, jotka koskevat pappeuden oikeutta, Herra, minun Jumalani, varjeli minun omissa käsissäni; sen tähden tiedot luomisen alusta sekä taivaankappaleista ja tähdistä, niin kuin ne tehtiin tunnetuiksi isille, olen säilyttänyt aina tähän päivään asti, ja minä koetan kirjoittaa jotakin näistä asioista tähän aikakirjaan jälkeeni tulevien jälkeläisteni hyväksi."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "Abraham 2",
            "data_type": "chapter",
            "chapter_name": "Luku 2",
            "chapter_summary": [
                "Abraham lähtee Urista mennäkseen Kanaaniin. Jehova ilmestyy hänelle Harranissa. Kaikki evankeliumin siunaukset luvataan hänen jälkeläisilleen ja hänen jälkeläistensä kautta kaikille. Hän menee Kanaaniin ja edelleen Egyptiin."
            ],
            "verses": [
                {
                    "number": 1,
                    "text": "Nyt Herra Jumala antoi nälänhädän tulla ankaraksi Urin maassa, niin että veljeni Haran kuoli; mutta isäni Terah eli vielä Kaldean Urin maassa."
                },
                {
                    "number": 2,
                    "text": "Ja tapahtui, että minä, Abraham, otin Sarain vaimoksi, ja Nahor, veljeni, otti vaimoksi Milkan, joka oli Haranin tytär."
                },
                {
                    "number": 3,
                    "text": "Nyt Herra oli sanonut minulle: Abraham, lähde maastasi, sukusi parista ja isäsi talosta maahan, jonka minä sinulle osoitan."
                },
                {
                    "number": 4,
                    "text": "Sen tähden minä lähdin Kaldean Urin maasta mennäkseni Kanaaninmaahan; ja minä otin Lootin, veljeni pojan, ja hänen vaimonsa ja Sarain, vaimoni; ja myös isäni seurasi jäljessäni maahan, jolle me annoimme nimeksi Harran."
                },
                {
                    "number": 5,
                    "text": "Ja nälänhätä lieveni; ja isäni jäi Harraniin ja asui siellä, koska Harranissa oli paljon katraita; ja isäni kääntyi takaisin epäjumalanpalvontaansa; sen tähden hän pysyi Harranissa."
                },
                {
                    "number": 6,
                    "text": "Mutta minä, Abraham, ja Loot, veljeni poika, rukoilimme Herraa, ja Herra ilmestyi minulle ja sanoi minulle: Nouse ja ota Loot mukaasi, sillä minä olen päättänyt viedä sinut pois Harranista ja tehdä sinusta palvelijan kantamaan minun nimeäni vieraassa maassa, jonka minä annan sinun jälkeläisillesi sinun jälkeesi ikuiseksi omaisuudeksi, kun he kuulevat minun ääntäni."
                },
                {
                    "number": 7,
                    "text": "Sillä minä olen Herra, sinun Jumalasi; minä asun taivaassa; maa on minun jalkojeni koroke; minä ojennan käteni meren yli, ja se tottelee minun ääntäni; minä teen tuulen ja tulen vaunuikseni; minä sanon vuorille: Väistykää tästä – ja katso, pyörretuuli vie ne pois hetkessä, yhtäkkiä."
                },
                {
                    "number": 8,
                    "text": "Minun nimeni on Jehova, ja minä tunnen lopun alusta asti; sen tähden minun käteni on sinun päälläsi."
                },
                {
                    "number": 9,
                    "text": "Ja minä teen sinusta suuren kansakunnan, ja minä siunaan sinua ylen määrin ja teen sinun nimesi suureksi kaikkien kansakuntien keskuudessa, ja sinä olet siunaukseksi jälkeläisillesi sinun jälkeesi, niin että he kantavat käsissänsä tämän palvelutyön ja pappeuden kaikille kansakunnille."
                },
                {
                    "number": 10,
                    "text": "Ja minä siunaan heitä sinun nimesi kautta; sillä kaikkia, jotka ottavat vastaan tämän evankeliumin, kutsutaan sinun nimesi mukaan, ja heidät luetaan sinun jälkeläisiisi, ja he nousevat ja siunaavat sinua isänänsä;"
                },
                {
                    "number": 11,
                    "text": "ja minä siunaan niitä, jotka siunaavat sinua, ja kiroan ne, jotka sinua kiroavat; ja sinussa (toisin sanoen pappeudessasi) ja sinun jälkeläisissäsi (toisin sanoen pappeudessasi) – sillä minä annan sinulle lupauksen, että tämä oikeus pysyy sinulla ja sinun jälkeläisilläsi sinun jälkeesi (toisin sanoen todellisilla jälkeläisillä eli ruumiin jälkeläisillä) – kaikki maan suvut tulevat siunatuiksi, nimittäin evankeliumin siunauksilla, jotka ovat pelastuksen siunauksia, nimittäin iankaikkisen elämän."
                },
                {
                    "number": 12,
                    "text": "Nyt, kun Herra oli vetäytynyt pois puhumasta minulle ja vetänyt kasvonsa pois luotani, minä sanoin sydämessäni: Palvelijasi on etsinyt sinua vakavasti; nyt minä olen löytänyt sinut;"
                },
                {
                    "number": 13,
                    "text": "sinä lähetit enkelisi vapauttamaan minut Elkenan jumalilta, ja minun on hyvä kuulla sinun ääntäsi; nouskoon siis palvelijasi ja lähteköön rauhassa."
                },
                {
                    "number": 14,
                    "text": "Niin minä, Abraham, lähdin, niin kuin Herra oli sanonut minulle, ja Loot minun kanssani; ja minä, Abraham, olin kuusikymmentäkaksi vuotta vanha, kun lähdin Harranista."
                },
                {
                    "number": 15,
                    "text": "Ja minä otin Sarain, jonka olin ottanut vaimoksi, kun olin Urissa Kaldeassa, ja Lootin, veljeni pojan, ja kaiken omaisuutemme, jonka olimme koonneet, sekä ne sielut, jotka olimme voittaneet Harranissa, ja me lähdimme tielle Kanaaninmaahan ja asuimme teltoissa lähdettyämme matkaan;"
                },
                {
                    "number": 16,
                    "text": "ja nyt, iankaikkisuus oli meidän suojanamme ja kallionamme ja pelastuksenamme, kun matkasimme Harranista Jersonin tietä tullaksemme Kanaaninmaahan."
                },
                {
                    "number": 17,
                    "text": "Nyt minä, Abraham, rakensin alttarin Jersonin maahan ja valmistin Herralle uhrin ja rukoilin, että nälkä väistyisi isäni talosta, jottei sen väki menehtyisi."
                },
                {
                    "number": 18,
                    "text": "Ja sitten me kuljimme Jersonista maan halki aina Sikem-paikalle; se sijaitsi Moren tasangoilla, ja me olimme jo tulleet kanaanilaisten maan rajoille, ja minä uhrasin uhrin siellä Moren tasangoilla ja huusin hartaasti Herran puoleen, sillä me olimme jo tulleet tämän epäjumalia palvovan kansakunnan maahan."
                },
                {
                    "number": 19,
                    "text": "Ja Herra ilmestyi minulle vastaukseksi rukouksiini ja sanoi minulle: Sinun jälkeläisillesi minä annan tämän maan."
                },
                {
                    "number": 20,
                    "text": "Ja minä, Abraham, nousin sen alttarin paikalta, jonka olin rakentanut Herralle, ja siirryin siitä vuorelle, joka oli Betelistä itään, ja pystytin telttani sinne, niin että Betel oli lännessä ja Ai idässä, ja sinne minä rakensin toisen alttarin Herralle ja huusin jälleen avuksi Herran nimeä."
                },
                {
                    "number": 21,
                    "text": "Ja minä, Abraham, matkasin ja menin yhä kohti etelää; ja nälänhätä jatkui maassa; ja minä, Abraham, päätin mennä alas Egyptiin viipyäkseni siellä, sillä nälänhätä tuli hyvin ankaraksi."
                },
                {
                    "number": 22,
                    "text": "Ja tapahtui, että kun minä olin tullut lähelle mennäkseni Egyptiin, Herra sanoi minulle: Katso, Sarai, vaimosi, on hyvin kaunis nainen katsoa;"
                },
                {
                    "number": 23,
                    "text": "sen tähden tapahtuu, että kun egyptiläiset näkevät hänet, he sanovat: Hän on hänen vaimonsa; ja he tappavat sinut, mutta he säästävät hänen henkensä; katso siis, että teette tällä tavalla:"
                },
                {
                    "number": 24,
                    "text": "Sarai sanokoon egyptiläisille, että hän on sinun sisaresi, niin sielusi saa elää."
                },
                {
                    "number": 25,
                    "text": "Ja tapahtui, että minä, Abraham, kerroin vaimolleni Saraille kaiken, mitä Herra oli sanonut minulle: Sano siis heille, rukoilen sinua, että olet minun sisareni, niin että minun käy sinun takiasi hyvin ja sieluni saa elää sinun ansiostasi."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "Abraham 3",
            "data_type": "chapter",
            "chapter_name": "Luku 3",
            "chapter_summary": [
                "Abraham saa tietää auringosta, kuusta ja tähdistä urimin ja tummimin avulla. Herra paljastaa hänelle henkien iankaikkisen luonteen. Hän saa tietää maanpäällistä elämää edeltävästä elämästä, ennalta asettamisesta, luomisesta, Lunastajan valitsemisesta ja ihmisen toisesta asemasta."
            ],
            "verses": [
                {
                    "number": 1,
                    "text": "Ja minulla, Abrahamilla, oli urim ja tummim, jotka Herra, minun Jumalani, oli antanut minulle Kaldean Urissa."
                },
                {
                    "number": 2,
                    "text": "Ja minä näin tähdet, että ne olivat hyvin suuria ja että yksi niistä oli lähinnä Jumalan valtaistuinta; ja oli monia suuria, jotka olivat lähellä sitä;"
                },
                {
                    "number": 3,
                    "text": "ja Herra sanoi minulle: Nämä ovat hallitsevat tähdet; ja suuren nimi on Kolob, koska se on lähellä minua, sillä minä olen Herra, sinun Jumalasi; minä olen asettanut tämän hallitsemaan kaikkia niitä, jotka kuuluvat samaan järjestykseen kuin se, jonka päällä sinä seisot."
                },
                {
                    "number": 4,
                    "text": "Ja Herra sanoi minulle urimin ja tummimin kautta, että Kolob oli Herran tavan mukaan, mitä tulee sen kiertojen aikoihin ja vuodenaikoihin; että yksi kierros oli päivä Herralle hänen laskutapansa mukaan, ja se oli tuhat vuotta sen ajan mukaan, joka on säädetty sille, jonka päällä sinä seisot. Tämä on Herran ajan laskutapa, Kolobin laskutavan mukaan."
                },
                {
                    "number": 5,
                    "text": "Ja Herra sanoi minulle: Taivaankappale, joka on vähäisempi valo, vähäisempi kuin se, jonka on määrä hallita päivää, siis yötä hallitseva, ylittää eli on laskutavassa suurempi kuin se, jonka päällä sinä seisot, sillä se liikkuu järjestyksessänsä hitaammin; tämä on järjestyksen mukaista, sillä se on sen maan yläpuolella, jonka päällä sinä seisot, ja sen tähden sen ajanlasku ei ole niin monilukuinen, mitä tulee sen päivien ja kuukausien ja vuosien määrään."
                },
                {
                    "number": 6,
                    "text": "Ja Herra sanoi minulle: Nyt, Abraham, nämä kaksi tosiasiaa ovat olemassa, katso, silmäsi näkevät sen; sinun on suotu tietää ajanlaskut ja asetettu aika, niin, sille maalle asetettu aika, jonka päällä sinä seisot, ja sille suuremmalle valolle asetettu aika, joka on asetettu hallitsemaan päivää, ja sille pienemmälle valolle asetettu aika, joka on asetettu hallitsemaan yötä."
                },
                {
                    "number": 7,
                    "text": "Nyt pienemmälle valolle asetettu aika on pitempi aika, mitä tulee sen laskuun, kuin sen maan ajanlasku, jonka päällä sinä seisot."
                },
                {
                    "number": 8,
                    "text": "Ja missä nämä kaksi tosiasiaa ovat olemassa, niiden yläpuolella on vielä yksi tosiasia, toisin sanoen on vielä yksi taivaankappale, jonka ajanlasku on vieläkin pitempi;"
                },
                {
                    "number": 9,
                    "text": "ja näin toisen taivaankappaleen ajanlasku on toisen yläpuolella, kunnes tulet lähelle Kolobia, joka Kolob on Herran ajanlaskun mukainen, joka Kolob on asetettu lähelle Jumalan valtaistuinta hallitsemaan kaikkia niitä taivaankappaleita, jotka kuuluvat samaan järjestykseen kuin se, jonka päällä sinä seisot."
                },
                {
                    "number": 10,
                    "text": "Ja sinun on suotu tietää kaikille niille tähdille asetettu aika, jotka on asetettu antamaan valoa, kunnes tulet lähelle Jumalan valtaistuinta."
                },
                {
                    "number": 11,
                    "text": "Näin minä, Abraham, puhuin Herran kanssa kasvoista kasvoihin, niin kuin mies puhuu toisen kanssa; ja hän kertoi minulle teoista, joita hänen kätensä olivat tehneet;"
                },
                {
                    "number": 12,
                    "text": "ja hän sanoi minulle: Poikani, poikani (ja hänen kätensä oli ojennettuna), katso, minä näytän sinulle kaikki nämä. Ja hän pani kätensä silmilleni, ja minä näin ne teot, jotka hänen kätensä olivat tehneet ja joita oli paljon; ja niiden määrä kasvoi silmieni edessä, enkä minä voinut nähdä niiden loppua."
                },
                {
                    "number": 13,
                    "text": "Ja hän sanoi minulle: Tämä on Šinehah, joka on aurinko. Ja hän sanoi minulle: Kokab, joka on tähti. Ja hän sanoi minulle: Olea, joka on kuu. Ja hän sanoi minulle: Kokabim, joka merkitsee tähtiä eli kaikkia suuria valoja, jotka olivat taivaankannessa."
                },
                {
                    "number": 14,
                    "text": "Ja oli yöaika, kun Herra puhui nämä sanat minulle: Minä lisään sinun ja sinun jälkeläistesi määrän sinun jälkeesi näiden määrän kaltaiseksi; ja jos sinä osaat laskea hiekanjyvien määrän, sellainen on jälkeläistesi määrä oleva."
                },
                {
                    "number": 15,
                    "text": "Ja Herra sanoi minulle: Abraham, minä näytän nämä sinulle ennen lähtöänne Egyptiin, jotta voitte julistaa kaikkia näitä sanoja."
                },
                {
                    "number": 16,
                    "text": "Jos on olemassa kaksi kappaletta ja toinen on toisen yläpuolella, niiden yläpuolella on suurempia kappaleita; sen tähden Kolob on suurin kaikista Kokabimista, jotka olet nähnyt, koska se on lähinnä minua."
                },
                {
                    "number": 17,
                    "text": "Nyt jos on kaksi kappaletta, toinen toisen yläpuolella, ja kuu on maan yläpuolella, silloin voi olla, että jokin taivaankappale tai tähti saattaa olla olemassa sen yläpuolella; eikä ole mitään sellaista, minkä Herra, sinun Jumalasi, sydämessään päättää tehdä, mitä hän ei tee."
                },
                {
                    "number": 18,
                    "text": "Kuinka tahansa, hän on tehnyt tuon suuremman tähden; niin myös, jos on kaksi henkeä ja toinen on älykkäämpi kuin toinen, niin kuitenkaan näillä kahdella hengellä, vaikka toinen on älykkäämpi kuin toinen, ei ole alkua; he olivat olemassa ennen, heillä ei ole loppua, he ovat olemassa jälkeen, sillä he ovat olam eli iankaikkisia."
                },
                {
                    "number": 19,
                    "text": "Ja Herra sanoi minulle: Nämä kaksi tosiasiaa ovat olemassa, että on kaksi henkeä, joista toinen on älykkäämpi kuin toinen; on vielä toinen, joka on älykkäämpi kuin he; minä olen Herra, sinun Jumalasi, minä olen älykkäämpi kuin he kaikki."
                },
                {
                    "number": 20,
                    "text": "Herra, sinun Jumalasi, lähetti enkelinsä vapauttamaan sinut Elkenan papin käsistä."
                },
                {
                    "number": 21,
                    "text": "Minä asun heidän kaikkien keskellä; ja nyt, minä olen nyt tullut alas sinun luoksesi ilmoittamaan sinulle teot, jotka minun käteni ovat tehneet ja joissa minun viisauteni nousee heidän kaikkien ylitse, sillä minä hallitsen ylhäällä taivaissa ja alhaalla maassa kaikella viisaudella ja ymmärryksellä kaikkia niitä älyjä, jotka sinun silmäsi ovat nähneet alusta asti; minä tulin alussa alas kaikkien niiden älyjen keskelle, jotka sinä olet nähnyt."
                },
                {
                    "number": 22,
                    "text": "Nyt Herra oli näyttänyt minulle, Abrahamille, ne älyt, jotka oli järjestetty ennen kuin maailma oli; ja kaikkien näiden joukossa oli monia jaloja ja suuria;"
                },
                {
                    "number": 23,
                    "text": "ja Jumala näki nämä sielut, että he olivat hyviä, ja hän seisoi heidän keskellänsä, ja hän sanoi: Nämä minä teen hallitsijoikseni, sillä hän seisoi niiden keskellä, jotka olivat henkiä; ja hän näki, että he olivat hyviä; ja hän sanoi minulle: Abraham, sinä olet yksi heistä; sinut valittiin ennen kuin sinä synnyit."
                },
                {
                    "number": 24,
                    "text": "Ja heidän joukossaan seisoi eräs, joka oli Jumalan kaltainen, ja hän sanoi niille, jotka olivat hänen kanssansa: Me menemme alas, sillä siellä on avaruutta, ja otamme näitä aineita ja teemme maan, jonka päällä nämä saavat asua;"
                },
                {
                    "number": 25,
                    "text": "ja koettelemme heitä näin nähdäksemme, tekevätkö he kaiken, mitä Herra, heidän Jumalansa, käskee heidän tehdä;"
                },
                {
                    "number": 26,
                    "text": "ja niille, jotka pysyvät uskollisina ensimmäisessä asemassansa, annetaan lisää; mutta ne, jotka eivät pysy uskollisina ensimmäisessä asemassansa, eivät saa kirkkautta samassa valtakunnassa niiden kanssa, jotka pysyvät uskollisina ensimmäisessä asemassansa; ja niille, jotka pysyvät uskollisina toisessa asemassansa, annetaan lisää kirkkautta heidän päänsä päälle aina ja ikuisesti."
                },
                {
                    "number": 27,
                    "text": "Ja Herra sanoi: Kenet minä lähetän? Ja yksi vastasi, Ihmisen Pojan kaltainen: Tässä olen, lähetä minut. Ja toinen vastasi ja sanoi: Tässä olen, lähetä minut. Ja Herra sanoi: Minä lähetän ensimmäisen."
                },
                {
                    "number": 28,
                    "text": "Ja toinen vihastui eikä pysynyt uskollisena ensimmäisessä asemassaan, ja sinä päivänä monet seurasivat häntä."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "Abraham 4",
            "data_type": "chapter",
            "chapter_name": "Luku 4",
            "chapter_summary": [
                "Jumalat suunnittelevat maan ja kaiken sen päällä olevan elämän luomista. Heidän suunnitelmansa kuudesta luomispäivästä esitetään."
            ],
            "verses": [
                {
                    "number": 1,
                    "text": "Ja sitten Herra sanoi: Menkäämme alas. Ja he menivät alas alussa, ja he, toisin sanoen Jumalat, järjestivät ja muovasivat taivaat ja maan."
                },
                {
                    "number": 2,
                    "text": "Ja maa, kun se oli muovattu, oli tyhjä ja autio, koska he eivät olleet muovanneet mitään muuta kuin maan; ja pimeys vallitsi syvyyden päällä ja Jumalien Henki leijui vetten yllä."
                },
                {
                    "number": 3,
                    "text": "Ja he (Jumalat) sanoivat: Tulkoon valo; ja valo tuli."
                },
                {
                    "number": 4,
                    "text": "Ja he (Jumalat) käsittivät valon, sillä se oli kirkas; ja he erottivat valon eli saattoivat sen eroamaan pimeydestä."
                },
                {
                    "number": 5,
                    "text": "Ja Jumalat nimittivät valon päiväksi, ja pimeyden he nimittivät yöksi. Ja tapahtui, että ajan illasta aamuun he nimittivät yöksi; ja ajan aamusta iltaan he nimittivät päiväksi; ja tämä oli ensimmäinen eli alku sille, minkä he nimittivät päiväksi ja yöksi."
                },
                {
                    "number": 6,
                    "text": "Ja Jumalat sanoivat myös: Tulkoon taivaankansi keskelle vesiä, ja se erottaa vedet vesistä."
                },
                {
                    "number": 7,
                    "text": "Ja Jumalat käskivät taivaankantta, niin että se erotti vedet, jotka olivat taivaankannen alla, vesistä, jotka olivat taivaankannen päällä; ja tapahtui niin, aivan niin kuin he olivat käskeneet."
                },
                {
                    "number": 8,
                    "text": "Ja Jumalat nimittivät kannen taivaaksi. Ja tapahtui, että ajan illasta aamuun he nimittivät yöksi; ja tapahtui, että ajan aamusta iltaan he nimittivät päiväksi; ja tämä oli toinen aika, jonka he nimittivät yöksi ja päiväksi."
                },
                {
                    "number": 9,
                    "text": "Ja Jumalat käskivät sanoen: Kokoontukoot vedet yhteen taivaan alla yhteen paikkaan ja tulkoon maa ylös kuivaksi; ja tapahtui niin kuin he olivat käskeneet;"
                },
                {
                    "number": 10,
                    "text": "ja Jumalat julistivat kuivan kamaran maaksi; ja yhteen kokoontuneet vedet he julistivat suuriksi vesiksi; ja Jumalat näkivät, että heitä toteltiin."
                },
                {
                    "number": 11,
                    "text": "Ja Jumalat sanoivat: Valmistakaamme maa kasvamaan ruohoa, kasveja, jotka tuottavat siementä, hedelmäpuita, jotka tuottavat hedelmää lajinsa mukaan ja joiden siemen itsessänsä tuottaa kaltaistansa maan päällä; ja tapahtui niin, aivan niin kuin he olivat käskeneet."
                },
                {
                    "number": 12,
                    "text": "Ja Jumalat järjestivät maan tuottamaan ruohoa sen omasta siemenestä ja kasveja tuottamaan kasveja niiden omasta siemenestä, tuottamaan siementä lajinsa mukaan; ja maan tuottamaan puun sen omasta siemenestä, tuottamaan hedelmää, jonka siemen voi itsessään tuottaa vain samaa, lajinsa mukaan; ja Jumalat näkivät, että heitä toteltiin."
                },
                {
                    "number": 13,
                    "text": "Ja tapahtui, että he lukivat päivät; ajan illasta aamuun he nimittivät yöksi; ja tapahtui, että ajan aamusta iltaan he nimittivät päiväksi; ja se oli kolmas aika."
                },
                {
                    "number": 14,
                    "text": "Ja Jumalat järjestivät valot taivaankanteen ja panivat ne erottamaan päivän yöstä ja järjestivät ne merkeiksi ja osoittamaan määräaikoja ja päiviä ja vuosia"
                },
                {
                    "number": 15,
                    "text": "ja järjestivät ne valoiksi taivaankanteen antamaan valoa maan päälle; ja tapahtui niin."
                },
                {
                    "number": 16,
                    "text": "Ja Jumalat järjestivät kaksi suurta valoa, suuremman valon hallitsemaan päivää ja pienemmän valon hallitsemaan yötä; ja pienemmän valon oheen he asettivat myös tähdet;"
                },
                {
                    "number": 17,
                    "text": "ja Jumalat asettivat ne taivaiden kanteen antamaan valoa maan päälle ja hallitsemaan päivää ja yötä ja erottamaan valon pimeydestä."
                },
                {
                    "number": 18,
                    "text": "Ja Jumalat valvoivat sitä, mitä he olivat käskeneet, kunnes se totteli."
                },
                {
                    "number": 19,
                    "text": "Ja tapahtui, että illasta aamuun oli yö; ja tapahtui, että aamusta iltaan oli päivä; ja se oli neljäs aika."
                },
                {
                    "number": 20,
                    "text": "Ja Jumalat sanoivat: Valmistakaamme vedet tuottamaan runsaasti liikkuvia olentoja, joissa on elämä; ja lintuja, niin että ne voivat lentää maan yllä avoimella taivaalla."
                },
                {
                    "number": 21,
                    "text": "Ja Jumalat valmistivat vedet, niin että ne tuottaisivat suuria valaita ja kaikkia eläviä olentoja, jotka liikkuvat ja joita vesien oli määrä tuottaa runsaasti lajinsa mukaan, ja kaikkia siivekkäitä lintuja lajinsa mukaan. Ja Jumalat näkivät, että heitä toteltiin ja että heidän suunnitelmansa oli hyvä."
                },
                {
                    "number": 22,
                    "text": "Ja Jumalat sanoivat: Siunaamme ne, saatamme ne hedelmällisiksi ja lisääntymään ja täyttämään merien vedet eli suuret vedet; ja saatamme linnut lisääntymään maan päällä."
                },
                {
                    "number": 23,
                    "text": "Ja tapahtui, että ajan illasta aamuun he nimittivät yöksi; ja tapahtui, että ajan aamusta iltaan he nimittivät päiväksi; ja se oli viides aika."
                },
                {
                    "number": 24,
                    "text": "Ja Jumalat valmistivat maan tuottamaan eläviä olentoja lajinsa mukaan, karjaeläimiä ja matelijoita ja villieläimiä lajinsa mukaan; ja tapahtui niin kuin he olivat sanoneet."
                },
                {
                    "number": 25,
                    "text": "Ja Jumalat järjestivät maan tuottamaan eläimiä lajinsa mukaan ja karjaeläimiä lajinsa mukaan, ja kaikkea, mikä matelee maan päällä, lajinsa mukaan; ja Jumalat näkivät, että ne tottelivat."
                },
                {
                    "number": 26,
                    "text": "Ja Jumalat pitivät neuvoa keskenään ja sanoivat: Menkäämme alas ja muovatkaamme ihminen kuvaksemme, kaltaiseksemme; ja annamme heidän vallita meren kaloja ja ilman lintuja ja karjaeläimiä ja koko maata ja kaikkia matelijoita, joita matelee maan päällä."
                },
                {
                    "number": 27,
                    "text": "Niin Jumalat menivät alas järjestämään ihmisen omaksi kuvaksensa, Jumalien kuvaksi hänet muovataksensa, mieheksi ja naiseksi muovataksensa heidät."
                },
                {
                    "number": 28,
                    "text": "Ja Jumalat sanoivat: Siunaamme heidät. Ja Jumalat sanoivat: Saatamme heidät tulemaan hedelmällisiksi ja lisääntymään ja täyttämään maan ja ottamaan sen valtaansa ja vallitsemaan meren kaloja ja ilman lintuja ja kaikkia eläviä olentoja, jotka liikkuvat maan päällä."
                },
                {
                    "number": 29,
                    "text": "Ja Jumalat sanoivat: Katso, annamme heille kaikki siementä tuottavat kasvit, jotka tulevat kaikkialle maan päälle, ja kaikki puut, joissa on hedelmää; niin, siementä tekevän puun hedelmän, heille annamme sen; se on heidän ravinnoksensa."
                },
                {
                    "number": 30,
                    "text": "Ja kaikille maan eläimille ja kaikille ilman linnuille ja kaikille, jotka matelevat maan päällä, katso, annamme niille elämän, ja annamme niille myös kaikki vihreät kasvit ravinnoksi, ja kaikki nämä järjestetään näin."
                },
                {
                    "number": 31,
                    "text": "Ja Jumalat sanoivat: Teemme kaiken, mitä olemme sanoneet, ja järjestämme ne; ja katso, ne ovat hyvin kuuliaisia. Ja tapahtui, että ajan illasta aamuun he nimittivät yöksi; ja tapahtui, että ajan aamusta iltaan he nimittivät päiväksi; ja he lukivat sen kuudenneksi ajaksi."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "Abraham 5",
            "data_type": "chapter",
            "chapter_name": "Luku 5",
            "chapter_summary": [
                "Jumalat päättävät suunnitelmansa kaiken luomisesta. He toteuttavat luomisen suunnitelmiensa mukaan. Aadam antaa nimen jokaiselle elävälle olennolle."
            ],
            "verses": [
                {
                    "number": 1,
                    "text": "Ja näin teemme valmiiksi taivaat ja maan ja kaikki niiden joukot."
                },
                {
                    "number": 2,
                    "text": "Ja Jumalat sanoivat keskenänsä: Seitsemäntenä aikana päätämme työmme, josta olemme neuvotelleet; ja lepäämme seitsemäntenä aikana kaikesta työstämme, mistä olemme neuvotelleet."
                },
                {
                    "number": 3,
                    "text": "Ja Jumalat päättivät työnsä seitsemäntenä aikana, sillä seitsemäntenä aikana he lepäsivät kaikista töistänsä, joiden muovaamisesta he (Jumalat) olivat keskenään neuvotelleet; ja he pyhittivät sen. Ja näin he olivat päättäneet aikana, jolloin he neuvottelivat keskenänsä taivaiden ja maan muovaamisesta."
                },
                {
                    "number": 4,
                    "text": "Ja Jumalat tulivat alas ja muovasivat nämä, taivaiden ja maan syntyvaiheet, kun ne muovattiin sinä päivänä, jona Jumalat muovasivat maan ja taivaat,"
                },
                {
                    "number": 5,
                    "text": "kaiken sen mukaisesti, mitä he olivat sanoneet jokaisesta maan kasvista, ennen kuin se oli maassa, ja jokaisesta maan ruohosta, ennen kuin se kasvoi; sillä Jumalat eivät olleet antaneet sataa maan päällä, kun he neuvottelivat tekevänsä ne, eivätkä olleet muovanneet ihmistä viljelemään maata."
                },
                {
                    "number": 6,
                    "text": "Mutta maasta nousi sumu, ja se kasteli koko maan pinnan."
                },
                {
                    "number": 7,
                    "text": "Ja Jumalat muovasivat ihmisen maan tomusta ja ottivat hänen henkensä (toisin sanoen ihmisen hengen) ja panivat sen häneen ja henkäisivät hänen sieraimiinsa elämän henkäyksen, ja ihmisestä tuli elävä sielu."
                },
                {
                    "number": 8,
                    "text": "Ja Jumalat istuttivat puutarhan itään Eedeniin, ja sinne he asettivat ihmisen, jonka hengen he olivat panneet ruumiiseen, jonka he olivat muovanneet."
                },
                {
                    "number": 9,
                    "text": "Ja maasta Jumalat kasvattivat jokaisen puun, joka on mieluisa katsella ja hyvä ravinnoksi; myös elämän puun keskelle puutarhaa sekä hyvän- ja pahantiedon puun."
                },
                {
                    "number": 10,
                    "text": "Eedenistä virtasi joki, joka kasteli puutarhan, ja sieltä se jakautui ja siitä tuli neljä haaraa."
                },
                {
                    "number": 11,
                    "text": "Ja Jumalat ottivat ihmisen ja asettivat hänet Eedenin puutarhaan viljelemään sitä ja varjelemaan sitä."
                },
                {
                    "number": 12,
                    "text": "Ja Jumalat käskivät ihmistä sanoen: Jokaisesta puutarhan puusta saat vapaasti syödä,"
                },
                {
                    "number": 13,
                    "text": "mutta hyvän- ja pahantiedon puusta, älä syö siitä, sillä aikana, jona sinä siitä syöt, sinusta tulee kuoleman oma. Nyt minä, Abraham, ymmärsin, että se oli Herran ajan mukaan, joka oli Kolobin ajan mukainen; sillä Jumalat eivät olleet vielä asettaneet Aadamille hänen ajanlaskuaan."
                },
                {
                    "number": 14,
                    "text": "Ja Jumalat sanoivat: Tehkäämme miehelle sopiva apu, sillä miehen ei ole hyvä olla yksinään, sen tähden muovaamme hänelle sopivan avun."
                },
                {
                    "number": 15,
                    "text": "Ja Jumalat vaivuttivat Aadamin syvään uneen; ja hän nukkui, ja he ottivat yhden hänen kylkiluistaan ja täyttivät sen kohdan lihalla."
                },
                {
                    "number": 16,
                    "text": "Ja kylkiluusta, jonka Jumalat olivat ottaneet miehestä, muovasivat he naisen ja toivat hänet miehen luo."
                },
                {
                    "number": 17,
                    "text": "Ja Aadam sanoi: Tämä oli luu minun luistani ja liha minun lihastani; nyt häntä sanottakoon miehettäreksi, sillä hänet on otettu miehestä;"
                },
                {
                    "number": 18,
                    "text": "siksi mies jättää isänsä ja äitinsä ja liittyy vaimoonsa, ja he tulevat yhdeksi lihaksi."
                },
                {
                    "number": 19,
                    "text": "Ja he olivat molemmat alasti, mies ja hänen vaimonsa, eivätkä tunteneet häpeää."
                },
                {
                    "number": 20,
                    "text": "Ja maasta Jumalat muovasivat kaikki maan eläimet ja kaikki ilman linnut ja toivat ne Aadamin luo nähdäkseen, minkä nimen hän niille antaisi; ja minkä nimen Aadam antaisikin kullekin elävälle olennolle, se olisi sen nimi."
                },
                {
                    "number": 21,
                    "text": "Ja Aadam antoi nimet kaikille karjaeläimille, ilman linnuille, kaikille maan eläimille; ja Aadamille löytyi sopiva apu."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "Kuvajäljennös 1",
            "data_type": "figure",
            "book_title": "Kuvajäljennös Abrahamin kirjasta",
            "subtitle": [
                "1"
            ],
            "text": [
                "Selitys",
                "Kuvio 1. Herran enkeli.",
                "Kuvio 2. Abraham alttarille kiinnitettynä.",
                "Kuvio 3. Epäjumalia palvova Elkenan pappi aikeissa uhrata Abraham uhrina.",
                "Kuvio 4. Elkenan, Libnan, Mahmakrahin, Korasin ja Faraon jumalien edessä oleva alttari epäjumalia palvovien pappien uhritoimituksia varten.",
                "Kuvio 5. Elkenan epäjumala.",
                "Kuvio 6. Libnan epäjumala.",
                "Kuvio 7. Mahmakrahin epäjumala.",
                "Kuvio 8. Korasin epäjumala.",
                "Kuvio 9. Faraon epäjumala.",
                "Kuvio 10. Abraham Egyptissä.",
                "Kuvio 11. Tarkoitettu esittämään taivaan pylväitä sellaisina kuin egyptiläiset ne käsittivät.",
                "Kuvio 12. Rakia, joka merkitsee taivasta eli taivaankantta päämme yllä; mutta tässä tapauksessa, tämän asian yhteydessä, egyptiläiset antavat sille merkityksen Šama – olla korkea eli taivaat, joka vastaa heprean sanaa Šamajim."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "Kuvajäljennös 2",
            "data_type": "figure",
            "book_title": "Kuvajäljennös Abrahamin kirjasta",
            "subtitle": [
                "2"
            ],
            "text": [
                "Selitys",
                "Kuvio 1. Kolob, joka merkitsee ensimmäistä luotua ja joka on lähinnä selestistä eli Jumalan asumusta. Ensimmäinen hallitsemisessa, viimeinen, mitä tulee ajanmittaan. Selestisen ajan mukainen mitta, joka selestinen aika ilmaisee yhden päivän kyynäränä. Kolobissa yksi päivä on yhtä kuin tuhat vuotta tämän maan mitoissa, jota egyptiläiset kutsuvat nimellä Jah-oh-eh.",
                "Kuvio 2. On lähinnä Kolobia, egyptiläiset kutsuvat sitä nimellä Oliblis, joka on seuraava suuri hallitseva luomus lähellä selestistä eli paikkaa, jossa Jumala asuu; sillä on hallussaan voiman avain myös toisiin taivaankappaleisiin nähden, kuten Jumala ilmoitti Abrahamille, kun tämä uhrasi uhrin alttarilla, jonka hän oli rakentanut Herralle.",
                "Kuvio 3. On tehty kuvaamaan Jumalaa istumassa valtaistuimellaan puettuna voimaan ja valtaan iankaikkisen valon kruunu päässänsä; kuvaa myös pyhän pappeuden suuria avainsanoja sellaisina kuin ne ilmoitettiin Aadamille Eedenin puutarhassa, samoin kuin myös Setille, Nooalle, Melkisedekille, Abrahamille ja kaikille, joille pappeus ilmoitettiin.",
                "Kuvio 4. Vastaa heprean sanaa Rakia, joka merkitsee taivasta eli taivaiden kantta; myös numeerinen kuvio, joka merkitsee egyptissä tuhatta ja joka vastaa Oliblisin ajanmittaa, jonka kiertoliike sekä ajanmitta ovat samat kuin Kolobin.",
                "Kuvio 5. Kutsutaan egyptissä nimellä Enis-go-on-dos; tämäkin on yksi hallitsevista taivaankappaleista, ja egyptiläiset sanovat sen olevan Aurinko ja lainaavan valonsa Kolobilta Kae-e-vanrasin välityksellä, joka on suuri avain, eli toisin sanoen hallitseva voima, joka hallitsee viittätoista muuta kiinteätä taivaankappaletta eli tähteä sekä Floeesea eli Kuuta, Maata ja Aurinkoa niiden vuotuisella kierrolla. Tämä taivaankappale saa voimansa Kli-flos-is-esin eli Ha-ko-ka-bimin välityksellä – tähtien, joita kuvaavat numerot 22 ja 23 – saaden valon Kolobin kiertoliikkeistä.",
                "Kuvio 6. Esittää tätä maata, sen neljää äärtä.",
                "Kuvio 7. Esittää Jumalaa istumassa valtaistuimellaan, ilmoittamassa taivaiden kautta suuria pappeuden avainsanoja, myös Pyhän Hengen merkkiä Abrahamille kyyhkysen muodossa.",
                "Kuvio 8. Sisältää kirjoituksia, joita ei saa ilmoittaa maailmalle, mutta jotka voidaan saada Jumalan pyhässä temppelissä.",
                "Kuvio 9. Ei pidä ilmoittaa nykyisenä aikana.",
                "Kuvio 10. Samoin.",
                "Kuvio 11. Samoin. Jos maailma pystyy selvittämään nämä luvut, tapahtukoon niin. Aamen.",
                "Kuviot 12, 13, 14, 15, 16, 17, 18, 19, 20 ja 21 annetaan Herran hyväksi näkemänä aikana.",
                "Yllä oleva käännös on annettu sen mukaan kuin meillä on mitään oikeutta antaa tällä hetkellä."
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "Kuvajäljennös 3",
            "data_type": "figure",
            "book_title": "Kuvajäljennös Abrahamin kirjasta",
            "subtitle": [
                "3"
            ],
            "text": [
                "Selitys",
                "Kuvio 1. Abraham istumassa Faraon valtaistuimella kuninkaan suosiosta, päässänsä pappeutta edustava kruunu taivaan suuren presidenttikunnan vertauskuvana, kädessänsä oikeudenmukaisuuden ja oikeuden valtikka.",
                "Kuvio 2. Kuningas Farao, jonka nimi käy ilmi hänen päänsä yläpuolella olevista kirjoitusmerkeistä.",
                "Kuvio 3. Merkitsee Abrahamia Egyptissä, kuten ilmenee myös kuvajäljennöksen 1 kuviosta 10.",
                "Kuvio 4. Faraon, Egyptin kuninkaan, ruhtinas, kuten on kirjoitettu käden yläpuolelle.",
                "Kuvio 5. Sulem, yksi kuninkaan ylimmistä palvelijoista, kuten hänen kätensä yläpuolella olevat merkit esittävät.",
                "Kuvio 6. Olimlah, ruhtinaalle kuuluva orja.",
                "Abraham selittää tähtitieteen periaatteita kuninkaan hovissa."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "Joseph Smith – Matteus 1",
            "data_type": "chapter",
            "chapter_name": "Luku 1",
            "chapter_summary": [
                "Jeesus ennustaa Jerusalemia pian uhkaavan tuhon. Hän opettaa myös Ihmisen Pojan toisesta tulemisesta ja jumalattomien tuhosta."
            ],
            "book_title": "Joseph Smith – Matteus",
            "verses": [
                {
                    "number": 1,
                    "text": "Sillä minä sanon teille, että te ette näe minua tämän jälkeen ettekä tiedä, että minä olen se, josta profeetat ovat kirjoittaneet, ennen kuin sanotte: Siunattu on hän, joka tulee Herran nimessä taivaan pilvissä ja kanssansa kaikki pyhät enkelit. Silloin hänen opetuslapsensa ymmärsivät, että hän tulisi takaisin maan päälle, sen jälkeen kun hänet kirkastettaisiin ja kruunattaisiin Jumalan oikealla puolella."
                },
                {
                    "number": 2,
                    "text": "Ja Jeesus meni ulos ja lähti temppelistä; ja hänen opetuslapsensa tulivat hänen luokseen kuullakseen häntä ja sanoivat: Mestari, kerro meille temppelin rakennuksista, sillä olet sanonut: Ne revitään maahan ja ne jäävät teille autioiksi."
                },
                {
                    "number": 3,
                    "text": "Ja Jeesus sanoi heille: Ettekö näe kaikkea tätä ja ettekö ymmärrä sitä? Totisesti minä sanon teille: Tähän ei jää, tähän temppeliin, kiveä kiven päälle maahan repimättä."
                },
                {
                    "number": 4,
                    "text": "Ja Jeesus jätti heidät ja meni Öljymäelle. Ja kun hän istui Öljymäellä, opetuslapset tulivat hänen luoksensa ilman muita ja kysyivät: Sano meille, milloin tämä tapahtuu, mitä olet puhunut temppelin ja juutalaisten hävityksestä; ja mikä on merkkinä sinun tulemisestasi ja maailman lopusta eli jumalattomien tuhosta, joka on maailman loppu?"
                },
                {
                    "number": 5,
                    "text": "Ja Jeesus vastasi ja sanoi heille: Varokaa, ettei kukaan teitä eksytä;"
                },
                {
                    "number": 6,
                    "text": "sillä monet tulevat minun nimessäni ja sanovat: Minä olen Kristus, ja eksyttävät monia;"
                },
                {
                    "number": 7,
                    "text": "silloin he luovuttavat teidät vaivattaviksi ja surmaavat teitä, ja kaikki kansakunnat vihaavat teitä minun nimeni tähden;"
                },
                {
                    "number": 8,
                    "text": "ja silloin monet menettävät uskonsa ja kavaltavat toisensa ja vihaavat toinen toistaan;"
                },
                {
                    "number": 9,
                    "text": "ja monta väärää profeettaa nousee, ja he eksyttävät monia;"
                },
                {
                    "number": 10,
                    "text": "ja koska laittomuus lisääntyy, monien rakkaus kylmenee;"
                },
                {
                    "number": 11,
                    "text": "mutta joka pysyy lujana eikä anna voittaa itseään, se pelastuu."
                },
                {
                    "number": 12,
                    "text": "Kun siis näette hävityksen iljetyksen, josta profeetta Daniel on puhunut ja joka koskee Jerusalemin hävitystä, silloin teidän pitää seistä pyhässä paikassa; lukija ymmärtäköön."
                },
                {
                    "number": 13,
                    "text": "Silloin ne, jotka ovat Juudeassa, paetkoot vuorille;"
                },
                {
                    "number": 14,
                    "text": "se, joka on katolla, paetkoon älköönkä palatko hakemaan mitään talostaan;"
                },
                {
                    "number": 15,
                    "text": "älköönkä se, joka on pellolla, palatko hakemaan vaatteitansa;"
                },
                {
                    "number": 16,
                    "text": "ja voi niitä, jotka ovat raskaana, ja niitä, jotka imettävät noina päivinä;"
                },
                {
                    "number": 17,
                    "text": "rukoilkaa sen tähden Herraa, ettei pakonne olisi talvella eikä sapatinpäivänä;"
                },
                {
                    "number": 18,
                    "text": "sillä silloin, noina päivinä, on juutalaisilla ja Jerusalemin asukkailla suuri ahdinko, jonka kaltaista Jumala ei ole ennen lähettänyt Israelille sen valtakunnan alusta tähän aikaan asti; ei, eikä milloinkaan enää lähetä Israelille."
                },
                {
                    "number": 19,
                    "text": "Kaikki, mikä on kohdannut sitä, on vain niiden murheiden alku, jotka sitä kohtaavat."
                },
                {
                    "number": 20,
                    "text": "Ja jos sitä aikaa ei lyhennettäisi, yksikään sen liha ei pelastuisi; mutta valittujen tähden, liiton mukaan, se aika lyhennetään."
                },
                {
                    "number": 21,
                    "text": "Katso, nämä asiat minä olen puhunut teille juutalaisista; ja vielä, noiden päivien ahdingon jälkeen, joka kohtaa Jerusalemia, jos joku sanoo teille: Katso, täällä on Kristus, tai: Tuolla, älkää uskoko häntä;"
                },
                {
                    "number": 22,
                    "text": "sillä niinä päivinä nousee myös vääriä kristuksia ja vääriä profeettoja, ja he näyttävät suuria merkkejä ja ihmeitä, niin että eksyttävät, jos mahdollista, jopa valitutkin, jotka ovat valittuja liiton mukaan."
                },
                {
                    "number": 23,
                    "text": "Katso, minä puhun nämä asiat teille valittujen tähden; ja tekin saatte kuulla sodista ja sotahuhuja; katsokaa, että ette huolestu, sillä kaiken, mitä olen teille sanonut, täytyy tapahtua; mutta loppu ei ole vielä."
                },
                {
                    "number": 24,
                    "text": "Katso, minä olen teille ennalta ilmoittanut;"
                },
                {
                    "number": 25,
                    "text": "jos siis teille sanotaan: Katso, hän on autiomaassa, älkää lähtekö sinne, tai: Katso, hän on salaisissa huoneissa, älkää uskoko sitä;"
                },
                {
                    "number": 26,
                    "text": "sillä niin kuin aamun valo tulee idästä ja loistaa länteen asti ja kattaa koko maan, niin on oleva myös Ihmisen Pojan tuleminen."
                },
                {
                    "number": 27,
                    "text": "Ja nyt minä opetan teille vertauksen. Katso, missä on raato, sinne kotkat kokoontuvat yhteen; niin samoin minun valittuni kokoontuvat maan neljältä ilmansuunnalta."
                },
                {
                    "number": 28,
                    "text": "Ja he saavat kuulla sodista ja sotahuhuja."
                },
                {
                    "number": 29,
                    "text": "Katso, minä puhun valittujeni tähden; sillä kansakunta nousee kansakuntaa vastaan ja valtakunta valtakuntaa vastaan; nälänhätää ja ruttotauteja ja maanjäristyksiä on monin paikoin."
                },
                {
                    "number": 30,
                    "text": "Ja jälleen, koska laittomuus lisääntyy, ihmisten rakkaus kylmenee; mutta jota ei voiteta, se pelastuu."
                },
                {
                    "number": 31,
                    "text": "Ja vielä, tätä valtakunnan evankeliumia saarnataan kaikessa maailmassa todistukseksi kaikille kansakunnille, ja sitten tulee loppu eli jumalattomien tuho;"
                },
                {
                    "number": 32,
                    "text": "ja jälleen toteutuu hävityksen iljetys, josta profeetta Daniel puhui."
                },
                {
                    "number": 33,
                    "text": "Ja kohta noiden päivien ahdingon jälkeen aurinko pimenee eikä kuu anna valoaan ja tähdet putoavat taivaalta ja taivaan voimat järkkyvät."
                },
                {
                    "number": 34,
                    "text": "Totisesti minä sanon teille: Tämä sukupolvi, jonka aikana nämä ilmenevät, ei katoa, ennen kuin kaikki, mitä olen sanonut teille, toteutuu."
                },
                {
                    "number": 35,
                    "text": "Vaikka päivät tulevat, jolloin taivas ja maa katoavat, minun sanani eivät kuitenkaan katoa, vaan toteutuvat kaikki."
                },
                {
                    "number": 36,
                    "text": "Ja, niin kuin olen sanonut aikaisemmin, niiden päivien ahdingon jälkeen ja kun taivaiden voimat ovat järkkyneet, silloin ilmestyy Ihmisen Pojan merkki taivaalle, ja silloin kaikki maan heimot valittavat; ja ne näkevät Ihmisen Pojan tulevan taivaan pilvissä voimassa ja suuressa kirkkaudessa."
                },
                {
                    "number": 37,
                    "text": "Ja sitä, joka vaalii minun sanaani, ei eksytetä, sillä Ihmisen Poika tulee, ja hän lähettää enkelinsä edellään voimakkaan torven äänen soidessa, ja he kokoavat hänen valituistansa jäljelle jääneet neljältä ilmansuunnalta, taivaan äärestä toiseen."
                },
                {
                    "number": 38,
                    "text": "Nyt, oppikaa vertaus viikunapuusta: Kun sen oksat virkoavat ja se alkaa tulla lehteen, te tiedätte, että kesä on käsillä;"
                },
                {
                    "number": 39,
                    "text": "niin samalla tavoin myös valittuni kaiken tämän nähdessään tietävät, että hän on lähellä, aivan ovella;"
                },
                {
                    "number": 40,
                    "text": "mutta siitä päivästä ja hetkestä ei tiedä kukaan; ei, eivät Jumalan enkelit taivaassa, vaan minun Isäni yksin."
                },
                {
                    "number": 41,
                    "text": "Mutta niin kuin kävi Nooan päivinä, niin on myös Ihmisen Pojan tullessa käyvä;"
                },
                {
                    "number": 42,
                    "text": "sillä heidän käy, niin kuin kävi vedenpaisumusta edeltävinä päivinä; sillä aina siihen päivään asti, jona Nooa meni arkkiin, ihmiset söivät ja joivat, menivät naimisiin ja naittoivat"
                },
                {
                    "number": 43,
                    "text": "eivätkä aavistaneet, ennen kuin vedenpaisumus tuli ja vei heidät kaikki mennessään; sellainen on myös Ihmisen Pojan tulemus."
                },
                {
                    "number": 44,
                    "text": "Silloin täyttyy se, mitä on kirjoitettu, että viimeisinä päivinä kaksi on pellolla, toinen otetaan ja toinen jätetään;"
                },
                {
                    "number": 45,
                    "text": "kaksi on jauhamassa käsikivillä, toinen otetaan, toinen jätetään."
                },
                {
                    "number": 46,
                    "text": "Ja minkä minä sanon yhdelle, sanon kaikille ihmisille; valvokaa siis, sillä ette tiedä, minä hetkenä teidän Herranne tulee."
                },
                {
                    "number": 47,
                    "text": "Mutta tietäkää tämä: Jos talon isäntä olisi tiennyt, millä yövartiolla varas tulisi, hän olisi valvonut eikä olisi antanut murtautua taloonsa, vaan olisi ollut valmiina."
                },
                {
                    "number": 48,
                    "text": "Olkaa siis tekin valmiit, sillä Ihmisen Poika tulee sellaisella hetkellä, jota ette aavista."
                },
                {
                    "number": 49,
                    "text": "Kuka siis on uskollinen ja viisas palvelija, jonka hänen herransa on asettanut taloutensa esimieheksi antamaan kaikille ruokaa ajallaan?"
                },
                {
                    "number": 50,
                    "text": "Siunattu on se palvelija, jonka hänen herransa tapaa tullessaan näin tekemästä; ja totisesti minä sanon teille: Hän tekee hänestä koko omaisuutensa hoitajan."
                },
                {
                    "number": 51,
                    "text": "Mutta jos kelvoton palvelija sanoo sydämessään: Herrani viivyttää tuloansa,"
                },
                {
                    "number": 52,
                    "text": "ja alkaa lyödä palvelustovereitaan ja syödä ja juoda juoppojen seurassa,"
                },
                {
                    "number": 53,
                    "text": "sen palvelijan herra tulee päivänä, jolloin hän ei odota häntä, ja hetkenä, jota hän ei tiedä,"
                },
                {
                    "number": 54,
                    "text": "ja hakkaa hänet kappaleiksi ja määrää hänelle saman osan kuin teeskentelijöille; siellä itketään ja kiristellään hampaita."
                },
                {
                    "number": 55,
                    "text": "Ja näin tulee jumalattomien loppu Mooseksen profetian mukaisesti, joka sanoo: Heidät hävitetään kansan keskuudesta; mutta maailman loppu ei ole vielä, mutta pian."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "Joseph Smith – historia 1",
            "data_type": "chapter",
            "chapter_name": "Luku 1",
            "chapter_summary": [
                "Joseph Smith kertoo polveutumisestaan, perheensä jäsenistä ja heidän varhaisista asuinpaikoistaan. Epätavallinen uskonnollinen kiihko vallitsee New Yorkin osavaltion länsiosassa. Hän päättää etsiä viisautta, kuten Jaakob neuvoo. Isä ja Poika ilmestyvät, ja Joseph kutsutaan profeetalliseen palvelutyöhönsä. (Jakeet 1–20.)"
            ],
            "book_title": "Joseph Smith – historia",
            "subtitle": [
                "Otteita profeetta Joseph Smithin historiasta"
            ],
            "verses": [
                {
                    "number": 1,
                    "text": "Niiden monien huhujen vuoksi, joita pahansuovat ja vehkeilevät henkilöt ovat panneet liikkeelle Myöhempien Aikojen Pyhien Jeesuksen Kristuksen Kirkon synnystä ja kehityksestä ja jotka kaikki niiden sepittäjät ovat tarkoittaneet hyökkäyksiksi sen mainetta vastaan kirkkona ja kehittymistä vastaan maailmassa, olen joutunut kirjoittamaan tämän historian oikaistakseni yleisen mielipiteen vääriä käsityksiä ja saattaakseni kaikkien totuutta etsivien tietoon tosiasiat, sellaisina kuin ne ovat tapahtuneet, mitä tulee sekä minuun itseeni että kirkkoon, sikäli kuin minulla on tällaisia tosiasioita tiedossani."
                },
                {
                    "number": 2,
                    "text": "Tässä historiassa esitän tähän kirkkoon liittyvät eri tapahtumat totuudellisesti ja vanhurskaasti, sellaisina kuin ne ovat tapahtuneet tai sellaisina kuin ne nykyisellään ovat, nyt [1838] kahdeksantena vuonna mainitun kirkon järjestämisestä."
                },
                {
                    "number": 3,
                    "text": "Minä synnyin Herramme vuonna tuhatkahdeksansataaviisi joulukuun kahdentenakymmenentenäkolmantena päivänä Sharonin kaupunkipiirissä Windsorin piirikunnassa, Vermontin osavaltiossa. – – Isäni Joseph Smith vanhempi lähti Vermontin osavaltiosta ja muutti Palmyraan Ontarion (nykyiseen Waynen) piirikuntaan New Yorkin osavaltioon, kun olin kymmenennellä vuodellani tai niillä main. Noin neljä vuotta Palmyraan saapumisensa jälkeen isäni muutti perheineen Manchesteriin samassa Ontarion piirikunnassa."
                },
                {
                    "number": 4,
                    "text": "Hänen perheensä käsitti yksitoista sielua, nimittäin isäni Joseph Smithin, äitini Lucy Smithin (jonka nimi ennen hänen avioliittoansa oli Mack, Solomon Mackin tyttären), veljeni Alvinin (joka kuoli 26. ikävuotenaan marraskuun 19. päivänä 1823), Hyrumin, minut itseni, Samuel Harrisonin, Williamin, Don Carlosin sekä sisareni Sophronian, Catherinen ja Lucyn."
                },
                {
                    "number": 5,
                    "text": "Jolloinkin toisena vuotena Manchesteriin muuttomme jälkeen asuinpaikkakunnallamme ilmeni tavatonta kuohuntaa uskonnon asioissa. Se alkoi metodisteista mutta tuli pian yleiseksi kaikkien lahkojen keskuudessa tuolla seutukunnalla. Tosiaankin, se näytti koskettaneen koko aluetta, ja ihmisiä liittyi suurin joukoin eri uskonnollisiin ryhmiin, jotka saivat aikaan suurta kuohuntaa ja hajaannusta ihmisten keskuudessa toisten huutaessa: ”Katso, täällä!” ja toisten: ”Katso, tuolla!” Jotkut kiistelivät metodistisen uskon puolesta, jotkut presbyteerisen ja jotkut baptistisen."
                },
                {
                    "number": 6,
                    "text": "Sillä huolimatta suuresta rakkaudesta, jota näiden eri uskonsuuntien käännynnäiset kääntymisensä aikoihin ilmaisivat, sekä suuresta palavuudesta, jota osoittivat kunkin uskonsuunnan papit, jotka toimivat tämän merkillisen uskonnollisten tunteiden näytelmän lavastajina ja edistäjinä saadakseen kaikki käännytetyiksi, niin kuin he mielivät sanoa, liittyivätpä ihmiset mihin lahkoon halusivat – kuitenkin, kun käännynnäiset alkoivat marssia pois yksi yhteen ryhmään ja toinen toiseen, nähtiin, että niin pappien kuin käännynnäistenkin näennäisen ystävälliset tunteet olivat enemmän teeskenneltyjä kuin aitoja, sillä seurauksena oli suuren sekasorron ja epäystävällisten tunteiden näytelmä papin kamppaillessa pappia vastaan, käännynnäisen käännynnäistä vastaan, niin että kaikki heidän ystävälliset tunteensa toisiaan kohtaan, sikäli kuin heillä oli niitä koskaan ollutkaan, olivat täysin kadonneet kiistelyyn sanoista ja riitelyyn näkemyksistä."
                },
                {
                    "number": 7,
                    "text": "Olin näihin aikoihin viidennellätoista vuodellani. Isäni perhe oli kääntynyt presbyteeriseen uskoon, ja neljä siitä liittyi tuohon kirkkoon, nimittäin äitini Lucy, veljeni Hyrum ja Samuel Harrison sekä sisareni Sophronia."
                },
                {
                    "number": 8,
                    "text": "Tämän suuren kuohunnan aikana pohdin asioita mielessäni vakavasti ja sangen levottomana; mutta vaikka tuntemukseni olivat syvällisiä ja usein kipeitä, pysyttelin kuitenkin loitolla kaikista näistä ryhmäkunnista, vaikka kävin niiden kunkin kokouksissa niin usein kuin tilaisuus tarjoutui. Ajan mittaan aloin taipua mielessäni jonkin verran metodistilahkon suuntaan ja tunsin hieman halua liittyä siihen, mutta niin suuri oli sekasorto ja kiista eri kirkkokuntien kesken, että sellaisen nuoren henkilön kuin minä olin, ja niin ihmisiä ja asioita tuntemattoman, oli mahdotonta päästä mihinkään varmaan tulokseen siitä, kuka oli oikeassa, kuka väärässä."
                },
                {
                    "number": 9,
                    "text": "Mieleni oli toisinaan sangen kiihtynyt, huuto ja melske oli niin kovaa ja alituista. Presbyteerit olivat mitä päättäväisimmin baptisteja ja metodisteja vastaan ja käyttivät kaikki niin älyn- kuin viisastelunlahjansakin näiden erheiden osoittamiseksi tai ainakin saadakseen ihmiset ajattelemaan, että he olivat väärässä. Toisaalta baptistit ja metodistit puolestaan olivat yhtä kiivaita pyrkimyksessään osoittaa omat opinkappaleensa oikeiksi ja kaikkien muiden vääriksi."
                },
                {
                    "number": 10,
                    "text": "Tämän sanasodan ja mielipidetemmellyksen keskellä sanoin usein itselleni: Mitä on tehtävissä? Mitkä näistä kaikista ryhmäkunnista ovat oikeassa, vai ovatko ne peräti kaikki väärässä? Jos jokin niistä on oikeassa, mikä se on ja kuinka saan tietää siitä?"
                },
                {
                    "number": 11,
                    "text": "Kamppaillessani äärettömissä vaikeuksissa, jotka nämä uskonkiihkoilijoiden ryhmäkunnat olivat riitelyllään saaneet aikaan, luin eräänä päivänä Jaakobin kirjettä, ensimmäistä lukua ja viidettä jaetta, jossa lukee: Jos kuitenkin joltakulta teistä puuttuu viisautta, pyytäköön sitä Jumalalta. Hän on saava pyytämänsä, sillä Jumala antaa auliisti kaikille, ketään soimaamatta."
                },
                {
                    "number": 12,
                    "text": "Milloinkaan ei mikään kirjoitusten kohta ole tullut voimallisemmin ihmissydämeen kuin tämä silloin minun sydämeeni. Se tuntui käyvän hyvin voimakkaana sydämeni jokaiseen tunteeseen. Mietin sitä yhä uudestaan tietäen, että jos joku ihminen tarvitsi viisautta Jumalalta, niin minä, sillä en tiennyt, mitä tehdä, ja ellen saisi enemmän viisautta kuin minulla silloin oli, en koskaan saisikaan tietää, sillä eri lahkojen uskonnonopettajat ymmärsivät samat kirjoitusten kohdat niin eri tavoin, että se hävitti kaiken luottamuksen kysymyksen ratkaisemiseen Raamattuun vetoamalla."
                },
                {
                    "number": 13,
                    "text": "Lopulta päädyin siihen tulokseen, että joko minun oli jäätävä pimeyteen ja ymmälle tai sitten minun oli tehtävä, niin kuin Jaakob neuvoo, eli pyydettävä Jumalalta. Lopulta päätin pyytää Jumalalta päätellen, että jos hän antaa viisautta niille, joilta puuttuu viisautta, ja antaa auliisti ja soimaamatta, minä saattaisin uskaltaa."
                },
                {
                    "number": 14,
                    "text": "Niinpä tämän päätökseni mukaan pyytää Jumalalta vetäydyin metsään yrittämään. Se oli kauniin, kirkkaan päivän aamuna aikaisin keväällä tuhatkahdeksansataakaksikymmentä. Yritin sitä ensimmäisen kerran elämässäni, sillä kaikkien huolieni keskellä en ollut vielä milloinkaan siihen mennessä yrittänyt rukoilla ääneen."
                },
                {
                    "number": 15,
                    "text": "Vetäydyttyäni paikalle, jonne olin edeltä käsin aikonut mennä, katsottuani ympärilleni ja havaittuani olevani yksin polvistuin maahan ja aloin esittää sydämeni toiveita Jumalalle. Olin tuskin tehnyt niin, kun minuun kävi heti käsiksi jokin voima, joka valtasi minut kokonaan ja jolla oli sellainen hämmästyttävä vaikutus minuun, että se kahlitsi kieleni, niin etten voinut puhua. Synkkä pimeys tiheni ympärilläni, ja minusta tuntui hetken kuin olisin ollut tuomittu äkilliseen tuhoon."
                },
                {
                    "number": 16,
                    "text": "Mutta ponnistaessani kaikki voimani Jumalan avuksi huutamiseen, jotta hän vapauttaisi minut tämän vihollisen vallasta, joka oli käynyt minuun käsiksi, ja juuri sinä hetkenä, jona olin valmis vaipumaan epätoivoon ja antautumassa turmioon – eikä mihinkään kuviteltuun perikatoon vaan jonkun todellisen näkymättömästä maailmasta olevan olennon valtaan, olennon, jolla oli sellainen ihmeellinen voima, jollaista en ollut milloinkaan ennen tuntenut missään olennossa – juuri tämän suuren hädän hetkellä minä näin valopatsaan aivan pääni yläpuolella, aurinkoa kirkkaamman, ja se laskeutui vähitellen, kunnes se lankesi minuun."
                },
                {
                    "number": 17,
                    "text": "Heti sen ilmestyessä havaitsin itseni vapautetuksi minua kahlinneesta vihollisesta. Valon levätessä päälläni näin kahden persoonan, joiden hohdetta ja kirkkautta on mahdoton kuvata, seisovan yläpuolellani ilmassa. Toinen heistä puhui minulle kutsuen minua nimeltä ja sanoi osoittaen toista: Tämä on minun rakas Poikani. Kuule häntä!"
                },
                {
                    "number": 18,
                    "text": "Aikomuksenani mennessäni kysymään Herralta oli saada tietää, mikä kaikista lahkoista oli oikeassa, jotta tietäisin, mihin liittyä. Sen tähden, heti kun hallitsin itseni, niin että pystyin puhumaan, kysyin persoonilta, jotka seisoivat yläpuolellani valossa, mikä kaikista lahkoista oli oikeassa (sillä tähän mennessä mieleeni ei ollut tullut, että kaikki olisivat väärässä) ja mihin minun piti liittyä."
                },
                {
                    "number": 19,
                    "text": "Minulle vastattiin, etten saanut liittyä yhteenkään niistä, sillä ne olivat kaikki väärässä; ja minulle puhuva persoona sanoi, että kaikki niiden uskontunnustukset olivat iljettäviä hänen silmissään, että nämä julistajat olivat kaikki turmeltuneita, että ”he lähestyvät minua huulillaan, mutta heidän sydämensä on minusta kaukana; he opettavat oppeina ihmiskäskyjä, ja he ovat ulkonaisesti hurskaita mutta kieltävät uskon voiman”."
                },
                {
                    "number": 20,
                    "text": "Jälleen hän kielsi minua liittymästä mihinkään niistä; ja hän sanoi minulle monia muita asioita, joita en voi kirjoittaa tällä kertaa. Kun toinnuin ennalleni, havaitsin makaavani selälläni katsellen ylös taivaalle. Kun valo oli poistunut, olin voimaton; mutta toivuin pian jonkin verran ja menin kotiin. Ja kun nojasin takkaan, äiti kysyi, mikä minua vaivasi. Vastasin: ”Älä huoli, kaikki on hyvin – voin aivan hyvin.” Sitten sanoin äidilleni: ”Olen saanut tietää omalta osaltani, että presbyteriaanisuus ei ole totta.” Näyttää siltä kuin vastustaja olisi tiennyt sangen varhaisessa vaiheessa elämääni, että minun oli määrä osoittautua hänen valtakuntansa häiritsijäksi ja kiusaksi; minkäpä muun vuoksi pimeyden vallat olisivat yhdistyneet minua vastaan? Miksi vastustus ja vaino, joka nousi minua vastaan melkeinpä lapsuudessani?"
                },
                {
                    "number": 21,
                    "text": "Muutaman päivän kuluttua siitä, kun olin saanut tämän näyn, satuin erään metodistisaarnaajan seuraan, joka oli sangen toimelias edellä mainitussa uskonnollisessa kuohunnassa; ja keskustellessani hänen kanssaan uskonnon asioista käytin hyväksi tilaisuutta kertoa hänelle saamastani näystä. Hämmästyin suuresti hänen käyttäytymistään; hän ei suhtautunut kertomaani ainoastaan kevyesti vaan sangen halveksuvasti ja sanoi sen kaiken olevan Perkeleestä, ettei näinä aikoina ollut mitään sellaista kuin näyt ja ilmoitukset, että kaikki sellainen oli lakannut apostolien mukana ja ettei niitä enää koskaan tulisi olemaankaan."
                },
                {
                    "number": 22,
                    "text": "Havaitsin kuitenkin pian, että kertomani oli herättänyt sangen paljon ennakkoluuloa minua vastaan uskonnon julistajien keskuudessa ja oli aiheena suureen vainoon, joka yhä yltyi; ja vaikka olin tuntematon poika, iältäni vasta neljäntoista ja viidentoista vuoden välillä, ja oloni elämässä sellaiset, että ne tekivät pojan merkityksettömäksi maailmassa, kuitenkin korkeassa asemassa olevat miehet kiinnittivät minuun riittävästi huomiota kiihottaakseen yleisen mielipiteen minua vastaan ja herättääkseen katkeran vainon; ja tämä oli yleistä kaikkien lahkojen keskuudessa – kaikki liittyivät yhteen vainotakseen minua."
                },
                {
                    "number": 23,
                    "text": "Se sai minut silloin ja on saanut monesti sen jälkeenkin pohtimaan vakavasti, kuinka perin outoa oli, että tuntematonta poikaa, iältään vähän yli neljätoistavuotiasta, ja myös sellaista poikaa, jonka osana oli välttämättä hankkia niukka toimeentulonsa jokapäiväisellä työllään, pidettäisiin riittävän tärkeänä henkilönä kiinnittämään aikakauden suosituimpien lahkojen mahtimiesten huomio itseensä ja sellaisella tavalla, joka herätti heissä mitä katkerimman vainon ja herjan hengen. Mutta outoa tai ei, niin oli, ja se oli minulle usein suuren surun aiheena."
                },
                {
                    "number": 24,
                    "text": "Mutta tosiasia kuitenkin oli, että olin nähnyt näyn. Olen ajatellut sen jälkeen, että minusta tuntui melkein samalta kuin Paavalista, kun hän puolustautui kuningas Agrippan edessä ja kertoi näystä, jonka hän sai, kun hän näki valon ja kuuli äänen; mutta kuitenkin vain muutama uskoi häntä; toiset sanoivat häntä epärehelliseksi, toiset sanoivat häntä hulluksi; ja häntä pilkattiin ja herjattiin. Mutta kaikki tämä ei muuttanut hänen näkynsä todellisuutta. Hän oli nähnyt näyn, hän tiesi nähneensä, eikä kaikki vaino taivaan alla voinut sitä muuksi muuttaa; ja vaikka häntä vainottaisiin kuolemaan saakka, kuitenkin hän tiesi ja tietäisi viimeiseen hengenvetoonsa asti, että hän oli sekä nähnyt valon että kuullut äänen puhuvan hänelle, eikä koko maailma voinut saada häntä ajattelemaan tai uskomaan toisin."
                },
                {
                    "number": 25,
                    "text": "Niin oli minunkin laitani. Olin tosiaankin nähnyt valon, ja tuon valon keskellä näin kaksi persoonaa, ja he todella puhuivat minulle; ja vaikka minua vihattiin ja vainottiin siksi, että olin sanonut nähneeni näyn, se oli kuitenkin totta; ja kun minua vainottiin ja herjattiin ja minusta puhuttiin valheellisesti kaikkea pahaa, koska sellaista väitin, jouduin sanomaan sydämessäni: Miksi vainota minua totuuden kertomisen tähden? Olen todella nähnyt näyn; ja mikä minä olen vastustamaan Jumalaa, ja miksi maailma aikoo saada minut kieltämään sen, mitä olen todella nähnyt? Sillä minä olin nähnyt näyn; tiesin sen, ja minä tiesin, että Jumala tiesi sen, enkä voinut sitä kieltää enkä uskaltanutkaan sitä tehdä; joka tapauksessa tiesin, että niin tehdessäni rikkoisin Jumalaa vastaan ja joutuisin tuomion alaiseksi."
                },
                {
                    "number": 26,
                    "text": "Olin nyt saanut mieleni tyydytetyksi, mitä tulee lahkojen maailmaan – ettei minun pitänyt liittyä mihinkään niistä, vaan että minun oli oltava edelleen niin kuin olin, kunnes saisin lisää ohjeita. Olin havainnut todeksi Jaakobin todistuksen – että se, jolta puuttuu viisautta, saisi pyytää Jumalalta, niin hänelle annettaisiin eikä häntä soimattaisi."
                },
                {
                    "number": 27,
                    "text": "Harjoitin edelleen elämäni tavallisia ammatteja aina syyskuun kahdenteenkymmenenteenyhdenteen päivään tuhatkahdeksansataakaksikymmentäkolme saakka kokien kaiken aikaa ankaraa vainoa kaikenlaisten ihmisten käsissä, sekä uskonnollisten että uskonnottomien, koska vakuutin yhä, että olin nähnyt näyn."
                },
                {
                    "number": 28,
                    "text": "Sinä ajanjaksona, joka jäi näyn saamisen ja vuoden tuhatkahdeksansataakaksikymmentäkolme väliin – kun minua oli kielletty liittymästä mihinkään sen ajan uskonlahkoon ja olin vuosiltani hyvin nuori sekä niiden vainoama, joiden olisi pitänyt olla ystäviäni ja kohdella minua hyväntahtoisesti ja joiden, jos he luulivat minua johdetun harhaan, olisi pitänyt yrittää soveliaalla ja rakkaudellisella tavalla voittaa minut takaisin – olin alttiina kaikenkaltaisille kiusauksille; ja liikkuessani kaikenlaisessa seurassa lankesin usein moneen mielettömään hairahdukseen ja osoitin nuorukaisen heikkoutta sekä ihmisluonnon erehtyväisyyttä, jotka, ikävä sanoa, johtivat minut erilaisiin kiusauksiin, loukkaaviin Jumalan silmissä. Kun tämän tunnustan, kenenkään ei tarvitse luulla minun syyllistyneen mihinkään suuriin tai pahoihin synteihin. Taipumus tehdä sellaista ei ole koskaan kuulunut luontooni. Mutta minä syyllistyin kevytmielisyyteen, ja toisinaan liityin iloluontoiseen seuraan jne., mikä ei sopinut sellaiseen luonteeseen, joka miehen, jonka Jumala oli kutsunut, niin kuin minut oli kutsuttu, kuului säilyttää. Mutta tämä ei näyttäne kovin kummalliselta kenestäkään, joka muistaa nuoruuteni ja tuntee synnynnäisen iloisen luonteenlaatuni."
                },
                {
                    "number": 29,
                    "text": "Näiden asioiden vuoksi tunsin itseni usein tuomituksi heikkouksieni ja vajavaisuuksieni tähden; ja silloin, edellä mainitun syyskuun kahdennenkymmenennenyhdennen päivän iltana, käytyäni yöksi vuoteeseen, antauduin rukoilemaan ja anomaan kaikkivaltiaalta Jumalalta anteeksiantoa kaikista synneistäni ja mielettömyyksistäni sekä vielä itselleni ilmoitusta, että tuntisin tilani ja asemani hänen edessänsä, sillä luotin täysin siihen, että saisin jumalallisen ilmoituksen, koska olin aikaisemminkin saanut."
                },
                {
                    "number": 30,
                    "text": "Ollessani näin huutamassa avuksi Jumalaa havaitsin huoneeseeni ilmestyvän valon, joka voimistui voimistumistaan, kunnes huone oli valoisampi kuin keskipäivällä, kun samassa vuoteeni viereen ilmestyi persoona, joka seisoi ilmassa, sillä hänen jalkansa eivät koskettaneet lattiaa."
                },
                {
                    "number": 31,
                    "text": "Hänellä oli yllään häikäisevän valkoinen väljä viitta. Se oli valkoisempi kuin mikään maanpäällinen, mitä olin milloinkaan nähnyt, enkä usko, että mikään maanpäällinen voitaisiinkaan tehdä niin tavattoman valkoiseksi ja loistavaksi. Hänen kätensä olivat paljaat, samoin hänen käsivartensa hieman ranteen yläpuolelle; niin myös hänen jalkansa olivat paljaat, kuten hänen säärensäkin olivat vähän nilkkojen yläpuolelle. Myös hänen päänsä ja kaulansa olivat paljaat. Saatoin havaita, ettei hänellä ollut yllään muuta vaatetta kuin tämä viitta, koska se oli auki, niin että saatoin nähdä hänen poveensa."
                },
                {
                    "number": 32,
                    "text": "Ei ainoastaan hänen viittansa ollut tavattoman valkoinen, vaan hänen koko olemuksensa oli sanoin kuvaamattoman kirkas, ja hänen kasvonsa olivat todella kuin salama. Huoneessa oli tavattoman valoisaa, muttei niin perin kirkasta kuin aivan hänen olemuksensa ympärillä. Kun ensi kerran katsoin häntä, pelkäsin, mutta pian pelkoni väistyi."
                },
                {
                    "number": 33,
                    "text": "Hän kutsui minua nimeltä ja sanoi minulle olevansa Jumalan luota minulle lähetetty sanansaattaja ja että hänen nimensä on Moroni, että Jumalalla oli minulle työ tehtäväksi ja että nimeäni tultaisiin mainitsemaan hyvällä ja pahalla kaikkien kansakuntien, sukujen ja kielten keskuudessa, eli että siitä puhuttaisiin sekä hyvää että pahaa kaikkien ihmisten keskuudessa."
                },
                {
                    "number": 34,
                    "text": "Hän sanoi, että oli olemassa talteen pantu kirja, kultalevyihin kirjoitettu, joka kertoi tämän mantereen muinaisista asukkaista ja mistä he olivat lähtöisin. Hän sanoi myös, että siihen sisältyi ikuisen evankeliumin täyteys sellaisena kuin Vapahtaja antoi sen muinaisille asukkaille;"
                },
                {
                    "number": 35,
                    "text": "edelleen, että oli olemassa kaksi hopeakehyksiin kiinnitettyä kiveä – ja nämä rintakilpeen kiinnitetyt kivet muodostivat niin kutsutut urimin ja tummimin – levyjen mukana talletettuina; ja muinaisina eli entisinä aikoina näiden kivien hallussapitäjät ja käyttäjät olivat ”näkijöitä”; ja että Jumala oli valmistanut ne kirjan kääntämisen tarkoitusta varten."
                },
                {
                    "number": 36,
                    "text": "Kerrottuaan minulle nämä asiat hän alkoi lainata Vanhan testamentin profetioita. Ensiksi hän lainasi alkuosaa Malakian kolmannesta luvusta; ja hän lainasi myös tuon luvun loppuosaa samasta profetiasta, vaikkakin poiketen vähän siitä, mitä meidän Raamatuissamme lukee. Sen sijaan että olisi lainannut yhdeksättätoista jaetta sellaisena kuin se on meidän kirjoissamme, hän lainasi sitä näin:"
                },
                {
                    "number": 37,
                    "text": "Sillä katso, se päivä tulee, joka palaa kuin uuni, ja kaikki ylpeät, niin, ja kaikki jumalattomuuden tekijät palavat kuin oljenkorret, sillä ne, jotka tulevat, polttavat heidät, sanoo Herra Sebaot, niin ettei siitä jää heille juurta eikä oksaa."
                },
                {
                    "number": 38,
                    "text": "Ja vielä, hän lainasi kahdettakymmenettäkolmatta jaetta näin: Katso, minä ilmoitan teille pappeuden profeetta Elian käden kautta ennen Herran suuren ja pelottavan päivän tuloa."
                },
                {
                    "number": 39,
                    "text": "Hän lainasi myös seuraavaa jaetta toisin: Ja hän istuttaa lasten sydämiin isille annetut lupaukset, ja lasten sydämet kääntyvät heidän isiensä puoleen. Ellei niin tapahtuisi, koko maa hävitettäisiin täysin hänen tullessaan."
                },
                {
                    "number": 40,
                    "text": "Näiden lisäksi hän lainasi Jesajan yhdettätoista lukua ja sanoi sen olevan täyttymässä. Hän lainasi myös Apostolien tekojen kolmannen luvun kahdettakymmenettäkahdetta ja kahdettakymmenettäkolmatta jaetta tarkoin sellaisina kuin ne ovat meidän Uudessa testamentissamme. Hän sanoi, että tuo profeetta oli Kristus; mutta vielä ei ollut tullut päivä, jolloin ”ne, jotka eivät tahdo kuulla hänen ääntänsä, erotetaan pois kansan keskuudesta”, mutta pian se tulisi."
                },
                {
                    "number": 41,
                    "text": "Hän lainasi myös Joelin kolmatta lukua ensimmäisestä jakeesta viimeiseen. Hän sanoi myös, ettei tämä ollut vielä täyttynyt mutta täyttyisi pian. Ja edelleen hän lausui, että pakanat saisivat pian täyteyden. Hän lainasi monia muita kirjoitusten kohtia ja antoi monia selityksiä, joita ei voida tässä mainita."
                },
                {
                    "number": 42,
                    "text": "Vielä hän sanoi minulle, että kun saisin nuo levyt, joista hän oli puhunut – sillä aika, jolloin ne saataisiin, ei ollut vielä täyttynyt – minä en saisi näyttää niitä kenellekään, en myöskään rintakilpeä enkä siinä olevia urimia ja tummimia; ainoastaan niille, joille minun käskettäisiin näyttää ne; jos näyttäisin, minut hävitettäisiin. Hänen kertoessaan minulle levyistä mieleeni avautui näky, niin että saatoin nähdä paikan, johon levyt oli talletettu, ja sen niin selvästi ja tarkasti, että tunsin paikan käydessäni sillä."
                },
                {
                    "number": 43,
                    "text": "Tämän sanoman jälkeen näin valon huoneessa alkavan kokoontua aivan minulle puhuneen persoonan ympärille, ja sitä jatkui, kunnes huone jäi jälleen pimeäksi, paitsi aivan hänen ympäriltänsä, jolloin näin silmänräpäyksellisesti ikään kuin käytävän avautuvan suoraan ylös taivaaseen, ja hän nousi, kunnes hän hävisi kokonaan, ja huone jäi sellaiseksi kuin se oli ollut ennen tämän taivaallisen valon ilmestymistä."
                },
                {
                    "number": 44,
                    "text": "Makasin mietiskellen tätä merkillistä tapahtumaa ja ihmetellen suuresti sitä, mitä tämä epätavallinen sanansaattaja oli kertonut minulle, kun kesken mietiskelyni äkkiä havaitsin huoneeni alkavan valjeta uudelleen, ja hetkessä, kuten minusta tuntui, sama taivaallinen sanansaattaja oli jälleen vuoteeni vierellä."
                },
                {
                    "number": 45,
                    "text": "Hän aloitti ja kertoi uudestaan aivan samat asiat kuin ensimmäisellä käynnillään, ilman vähäisintäkään poikkeamaa; sen tehtyään hän ilmoitti minulle suurista tuomioista, jotka kohtaisivat maata nälänhädän, miekan ja ruttotaudin suurien hävitysten myötä, ja että nämä ankarat tuomiot kohtaisivat maata tämän sukupolven aikana. Nämä asiat kerrottuaan hän nousi jälleen ylös kuten oli tehnyt aikaisemminkin."
                },
                {
                    "number": 46,
                    "text": "Vaikutukset mieleeni olivat tähän mennessä olleet niin syvällisiä, että uni oli kaikonnut silmistäni ja makasin hämmästyksissäni sekä näkemäni että kuulemani vallassa. Mutta kuinka yllätyinkään, kun näin saman sanansaattajan jälleen vuoteeni vierellä ja kuulin hänen vielä kerran kertovan eli toistavan minulle samat asiat kuin aikaisemminkin; ja hän lisäsi varoituksen minulle, sanoen minulle, että Saatana yrittäisi kiusata minua (isäni perheen puutteenalaisten olojen tähden) ottamaan levyt tarkoituksena rikastua. Siitä hän kielsi minua sanoen, että kun saisin levyt, minulla ei saisi olla mielessäni muuta pyrkimystä kuin Jumalan kirkastaminen, eikä minulla saisi olla mitään muuta vaikutinta kuin hänen valtakuntansa rakentaminen; muutoin en voisi saada niitä."
                },
                {
                    "number": 47,
                    "text": "Tämän kolmannen käynnin jälkeen hän nousi jälleen taivaaseen kuten ennenkin, ja minä jäin jälleen pohtimaan juuri kokemani eriskummallisuutta, kun kukko kiekui melkein heti taivaallisen sanansaattajan noustua luotani kolmannen kerran, ja havaitsin, että päivä alkoi sarastaa, niin että keskustelujemme oli täytynyt viedä koko tuo yö."
                },
                {
                    "number": 48,
                    "text": "Pian tämän jälkeen nousin vuoteestani ja, kuten tavallista, lähdin päivän välttämättömiin töihin; mutta kun yritin tehdä työtä kuten muulloinkin, havaitsin voimani niin huvenneiksi, että olin täysin kykenemätön. Isäni, joka työskenteli kanssani, havaitsi jonkin olevan minussa vialla ja käski minun mennä kotiin. Lähdin aikomuksenani mennä talolle, mutta yrittäessäni ylittää sen pellon aidan, jolla olimme, voimani pettivät kokonaan, ja vaivuin avuttomana maahan ja olin hetken aivan tietämätön kaikesta."
                },
                {
                    "number": 49,
                    "text": "Ensimmäinen asia, jonka saatan muistaa, oli ääni, joka puhui minulle kutsuen minua nimeltä. Nostin katseeni ja näin saman sanansaattajan seisovan pääni yläpuolella valon ympäröimänä kuten aikaisemminkin. Sitten hän taas kertoi minulle kaiken, mitä hän oli kertonut minulle edellisenä yönä, ja käski minun mennä isäni luo ja kertoa hänelle näystä ja käskyistä, jotka olin saanut."
                },
                {
                    "number": 50,
                    "text": "Minä tottelin; palasin isäni luokse pellolle ja kerroin hänelle koko asian. Hän vastasi minulle, että se oli Jumalasta, ja käski minun mennä ja tehdä niin kuin sanansaattaja oli käskenyt. Lähdin pellolta ja menin paikalle, jossa sanansaattaja oli sanonut minulle levyjen olevan talletettuina; ja paikasta saamani näyn selvyyden vuoksi tunsin sen heti sille saavuttuani."
                },
                {
                    "number": 51,
                    "text": "Lähellä Manchesterin kylää Ontarion piirikunnassa New Yorkissa on huomattavan kokoinen kukkula ja korkein kaikista lähiseudulla. Tämän kukkulan länsilaidalla, lähellä lakea, huomattavan kokoisen kiven alla levyt olivat kivilokeroon talletettuina. Tämä kivi oli paksu ja kupera päällyspuolen keskeltä ja ohuempi reunoilta, niin että keskikohta oli näkyvissä maan pinnalla, mutta koko reuna oli maan peitossa."
                },
                {
                    "number": 52,
                    "text": "Poistettuani maan otin vivun, jonka panin kiven reunan alle, ja hieman ponnistamalla nostin sen ylös. Katsoin sisään ja näin siellä tosiaan levyt, urimin ja tummimin sekä rintakilven, niin kuin sanansaattaja oli kertonut. Lokero, jossa ne olivat, oli muodostettu jonkinlaisella sementillä yhteen liitetyistä kivistä. Lokeron pohjalle oli pantu kaksi kiveä lokeron poikki, ja näiden kivien päällä olivat levyt ja niiden ohessa muut esineet."
                },
                {
                    "number": 53,
                    "text": "Yritin ottaa ne esiin, mutta sanansaattaja kielsi minua, ja minulle ilmoitettiin jälleen, ettei niiden julki tuomisen aika ollut vielä tullut eikä tulisikaan ennen kuin neljän vuoden kuluttua tuosta hetkestä; mutta hän sanoi minulle, että minun piti tulla tuolle paikalle tasan yhden vuoden kuluttua tuosta hetkestä ja että hän tapaisi minut siellä ja että minun pitäisi tehdä niin jatkuvasti, kunnes tulisi aika saada levyt."
                },
                {
                    "number": 54,
                    "text": "Sen mukaisesti, kuten minua oli käsketty, menin aina vuoden kuluttua ja tapasin siellä saman sanansaattajan joka kerta ja sain häneltä jokaisen keskustelumme aikana opetusta ja tietoa siitä, mitä Herra aikoi tehdä ja miten ja millä tavalla hänen valtakuntaansa oli määrä johtaa viimeisinä aikoina."
                },
                {
                    "number": 55,
                    "text": "Koska isäni aineelliset olot olivat hyvin rajalliset, meidän oli välttämätöntä tehdä työtä käsillämme päiväpalkkalaisina ja muulla tavoin, kun saimme mahdollisuuden. Toisinaan olimme kotosalla, toisinaan muualla, ja lakkaamatta työtä tehden pystyimme hankkimaan riittävän toimeentulon."
                },
                {
                    "number": 56,
                    "text": "Vuonna 1823 isäni perhettä kohtasi suuri suru vanhimman veljeni Alvinin kuollessa. Lokakuussa 1825 pestauduin Josiah Stoal -nimisen Chenangon piirikunnassa New Yorkin osavaltiossa asuvan vanhan herran palvelukseen. Hän oli kuullut jotakin hopeakaivoksesta, jonka espanjalaiset olisivat avanneet Harmonyssa Susquehannan piirikunnassa Pennsylvanian osavaltiossa, ja hän oli ennen pestautumistani hänen palvelukseensa suorittanut kaivauksia tarkoituksenaan, mikäli mahdollista, löytää kaivos. Mentyäni asumaan hänen luokseen hän vei minut ja muut työmiehensä kaivamaan hopeakaivoksen löytämiseksi, jossa työssä jatkoin lähes kuukauden ilman että yrityksellämme olisi ollut menestystä, ja lopulta sain vanhan herran taivutetuksi lopettamaan kaivaukset sen löytämiseksi. Tästä sai alkunsa sangen laajalle levinnyt puhe rahankaivajana olostani."
                },
                {
                    "number": 57,
                    "text": "Tässä työssä oloni ajaksi minut pantiin täysihoitoon sikäläisen herra Isaac Halen luokse; siellä näin ensi kerran vaimoni (hänen tyttärensä) Emma Halen. Tammikuun 18. päivänä 1827 menimme naimisiin ollessani vielä herra Stoalin palveluksessa."
                },
                {
                    "number": 58,
                    "text": "Sen vuoksi että väitin edelleen nähneeni näyn, vaino seurasi minua yhä ja vaimoni isän perhe vastusti hyvin paljon naimisiinmenoamme. Siksi minun oli välttämätöntä viedä morsiameni muualle; niinpä lähdimme, ja meidät vihittiin rauhantuomari Tarbillin talossa South Bainbridgessa Chenangon piirikunnassa New Yorkissa. Heti naimisiin mentyäni lähdin herra Stoalin luota ja menin isäni kotiin ja tein hänen kanssaan maatöitä sen kauden."
                },
                {
                    "number": 59,
                    "text": "Vihdoin tuli levyjen, urimin ja tummimin sekä rintakilven saamisen aika. Syyskuun kahdentenakymmenentenäkahdentena päivänä tuhatkahdeksansataakaksikymmentäseitsemän, mentyäni kuten aina taas vuoden kuluttua paikalle, jossa ne olivat talletettuina, sama taivaallinen sanansaattaja antoi ne minulle tällaisin ohjein: että minä olisin niistä vastuussa; että jos huolimattomuuttani tai jonkin laiminlyöntini tähden kadottaisin ne, minut erotettaisiin pois, mutta jos tekisin kaikkeni niiden varjelemiseksi, kunnes hän, sanansaattaja, tulisi hakemaan ne, ne olisivat turvassa."
                },
                {
                    "number": 60,
                    "text": "Pian ymmärsin syyn, miksi olin saanut niin ankarat ohjeet niiden turvassa pitämiseksi ja minkä vuoksi sanansaattaja oli sanonut, että kun olisin tehnyt, mitä kädestäni vaaditaan, hän tulisi hakemaan ne. Sillä tuskin tuli tunnetuksi, että ne olivat hallussani, kun ne yritettiin saada minulta mitä sitkeimmin ponnistuksin. Tuon aikeen vuoksi turvauduttiin kaikkiin kuviteltavissa oleviin juoniin. Vaino kävi entistä katkerammaksi ja ankarammaksi, ja joukolti ihmisiä oli jatkuvasti valppaana saadakseen ne minulta, mikäli mahdollista. Mutta Jumalan viisauden avulla ne pysyivät turvassa minun käsissäni, kunnes olin saanut niiden avulla päätökseen, mitä kädestäni vaadittiin. Kun sanansaattaja, kuten oli sovittu, tuli hakemaan niitä, luovutin ne hänelle; ja hänen hallussaan ne ovat vielä tänäkin päivänä, toukokuun toisena päivänä vuonna tuhatkahdeksansataakolmekymmentäkahdeksan."
                },
                {
                    "number": 61,
                    "text": "Kuitenkin kuohunta jatkui yhä, ja huhu tuhansine kielineen oli kaiken aikaa työssä levittäen valheita isäni perheestä ja minusta itsestäni. Jos kertoisin niistä tuhannennenkin osan, siitä täyttyisi kirjoja. Vaino kävi joka tapauksessa niin sietämättömäksi, että minun oli välttämätöntä lähteä Manchesterista ja mennä vaimoni kanssa Susquehannan piirikuntaan Pennsylvanian osavaltioon. Valmistautuessamme lähtemään – olimme hyvin köyhiä, ja vaino kohdistui meihin niin ankarana, ettei ollut todennäköistä, että koskaan muuta olisimmekaan – keskellä ahdinkojamme löysimme ystävän eräästä miehestä nimeltä Martin Harris, joka tuli luoksemme ja antoi minulle viisikymmentä dollaria avuksi matkallemme. Herra Harris asui Palmyran kaupunkikunnassa Waynen piirikunnassa New Yorkin osavaltiossa ja oli kunnioitettu maanviljelijä."
                },
                {
                    "number": 62,
                    "text": "Tämän oikeaan aikaan tulleen avun turvin kykenin pääsemään perille määräpaikkaani Pennsylvaniaan; ja heti sinne saavuttuani ryhdyin jäljentämään levyistä kirjoitusmerkkejä. Jäljensin niitä huomattavan määrän, ja urimin ja tummimin avulla käänsin niistä muutamia, ja tein sen vaimoni isän kotiin joulukuussa saapumiseni ja seuraavan helmikuun välisenä aikana."
                },
                {
                    "number": 63,
                    "text": "Jolloinkin tässä helmikuussa edellä mainittu herra Martin Harris tuli meidän luoksemme, sai kirjoitusmerkit, jotka olin jäljentänyt levyistä, ja lähti ne mukanaan New Yorkin kaupunkiin. Mitä tulee siihen, mitä hänelle ja kirjoitusmerkeille tapahtui, viittaan hänen omaan kertomukseensa tapahtumista, sellaisina kuin hän kertoi niistä minulle paluunsa jälkeen, ja se oli seuraava:"
                },
                {
                    "number": 64,
                    "text": "”Menin New Yorkin kaupunkiin ja esitin käännetyt kirjoitusmerkit käännöksineen professori Charles Anthonille, kirjallisista saavutuksistaan kuululle miehelle. Professori Anthon totesi, että käännös on oikea, oikeampi kuin mikään, mitä hän oli aikaisemmin nähnyt käännetyn egyptistä. Sitten näytin hänelle ne, joita ei ollut vielä käännetty, ja hän sanoi niiden olevan egyptiläisiä, kaldealaisia, assyrialaisia ja arabialaisia; ja hän sanoi niiden olevan oikeita kirjoitusmerkkejä. Hän antoi minulle todistuksen, joka todistaisi Palmyran asukkaille, että ne olivat oikeita kirjoitusmerkkejä ja että niiden merkkien käännös, jotka oli käännetty, oli myös oikea. Otin todistuksen ja panin sen taskuuni, ja olin juuri lähtemässä talosta, kun herra Anthon kutsui minut takaisin ja kysyi minulta, kuinka nuori mies sai tietää, että kultalevyt olivat paikassa, josta hän ne löysi. Vastasin, että Jumalan enkeli oli ilmoittanut sen hänelle."
                },
                {
                    "number": 65,
                    "text": "Silloin hän sanoi minulle: ’Antakaapas minun katsoa tuota todistusta.’ Niinpä otin sen taskustani ja annoin sen hänelle, jolloin hän otti sen ja repi palasiksi ja sanoi, ettei nykyisin ole mitään sellaista kuin enkelien palvelus ja että jos toisin levyt hänelle, hän kääntäisi ne. Ilmoitin hänelle, että osa levyistä oli sinetöity ja että minua on kielletty tuomasta niitä. Hän vastasi: ’En voi lukea sinetöityä kirjaa.’ Lähdin hänen luotaan ja menin tohtori Mitchellin luo, joka vahvisti, mitä professori Anthon oli sanonut, mitä tulee niin kirjoitusmerkkeihin kuin käännökseenkin.”"
                },
                {
                    "number": 66,
                    "text": "Oliver Cowdery tuli kotiini huhtikuun 5. päivänä 1829, mitä ennen en ollut koskaan nähnyt häntä. Hän sanoi minulle, että koska hän oli opettanut koulussa isäni asuinpaikan lähistöllä ja koska isäni oli yksi niistä, jotka lähettivät lapsensa kouluun, hän meni joksikin aikaa täysihoitoon hänen taloonsa, ja hänen siellä ollessaan perhe kertoi hänelle, kuinka olin saanut levyt, ja niinpä hän oli tullut kysymään minulta."
                },
                {
                    "number": 67,
                    "text": "Kaksi päivää herra Cowderyn saapumisen jälkeen (se oli huhtikuun 7. päivänä) aloin kääntää Mormonin kirjaa, ja hän ryhtyi kirjurikseni."
                },
                {
                    "number": 68,
                    "text": "Jatkoimme yhä käännöstyötä, kun seuraavassa kuussa (toukokuussa 1829) menimme eräänä päivänä metsään rukoillaksemme ja kysyäksemme Herralta kasteesta syntien anteeksisaamiseksi, josta olimme havainneet mainitun levyjen käännöksessä. Ollessamme näin rukoilemassa ja huutamassa avuksi Herraa sanansaattaja taivaasta laskeutui valopilven sisässä, ja pantuaan kätensä päällemme hän asetti meidät sanoen:"
                },
                {
                    "number": 69,
                    "text": "Teille, palvelustovereilleni, minä Messiaan nimessä annan Aaronin pappeuden, joka pitää hallussaan enkelien palveluksen ja parannuksen evankeliumin sekä syntien anteeksisaamiseksi suoritettavan upotuskasteen avaimet; eikä tätä enää milloinkaan oteta pois maan päältä, kunnes Leevin pojat uhraavat jälleen uhrin Herralle vanhurskaasti."
                },
                {
                    "number": 70,
                    "text": "Hän sanoi, ettei tällä Aaronin pappeudella ollut valtuutta kätten päällepanemiseen Pyhän Hengen lahjan antamiseksi mutta että tämä annettaisiin meille tämän jälkeen; ja hän käski meidän mennä ja ottaa kaste ja antoi meille ohjeet, että minun tuli kastaa Oliver Cowdery ja että sen jälkeen hänen tuli kastaa minut."
                },
                {
                    "number": 71,
                    "text": "Sen mukaisesti me menimme ja otimme kasteen. Minä kastoin ensin hänet, ja hän kastoi sen jälkeen minut – minkä jälkeen minä panin käteni hänen päänsä päälle ja asetin hänet Aaronin pappeuteen, ja sen jälkeen hän pani kätensä minun päälleni ja asetti minut samaan pappeuteen – sillä niin meitä oli käsketty.*"
                },
                {
                    "number": 72,
                    "text": "Luonamme tällöin käynyt ja pappeuden meille antanut sanansaattaja sanoi, että hänen nimensä oli Johannes, sama, jota kutsutaan Johannes Kastajaksi Uudessa testamentissa, ja että hän toimi Pietarin, Jaakobin ja Johanneksen käskystä, joilla oli hallussaan Melkisedekin pappeuden avaimet, mikä pappeus, hän sanoi, suotaisiin aikanaan meille, ja että minua tulisi kutsua kirkon ensimmäiseksi vanhimmaksi ja häntä (Oliver Cowderya) toiseksi. Asettamisemme tämän sanansaattajan käden alla ja kastamisemme tapahtuivat toukokuun viidentenätoista päivänä 1829."
                },
                {
                    "number": 73,
                    "text": "Heti vedestä noustuamme, sen jälkeen kun meidät oli kastettu, saimme suuria ja loistavia siunauksia taivaalliselta Isältämme. Tuskin olin kastanut Oliver Cowderyn, kun Pyhä Henki laskeutui hänen päällensä ja hän nousi ja profetoi monia asioita, jotka tapahtuisivat pian. Ja jälleen, niin pian kuin hän oli kastanut minut, minäkin sain profetian hengen, jolloin nousin ja profetoin tämän kirkon kasvusta ja monista muista kirkkoon liittyvistä asioista sekä tästä ihmislasten sukupolvesta. Me olimme täynnä Pyhää Henkeä ja riemuitsimme pelastuksemme Jumalasta."
                },
                {
                    "number": 74,
                    "text": "Kun mielemme oli nyt valaistu, kirjoitukset alkoivat avautua ymmärryksellemme ja niiden hämärien kohtien todellinen merkitys ja tarkoitus paljastua meille tavalla, joka ei ollut koskaan aikaisemmin ollut tavoitettavissamme ja jota emme olleet milloinkaan ennen ajatelleetkaan. Samalla meidän oli pakko pitää salassa ne seikat, että olimme saaneet pappeuden ja ottaneet kasteen, sen vainon hengen vuoksi, jota oli jo ilmennyt naapuristossa."
                },
                {
                    "number": 75,
                    "text": "Meitä oli uhattu väkivallalla aika ajoin, ja tämänkin olivat tehneet uskonnon julistajat. Ja heidän aikeensa käydä joukolla kimppuumme estyivät ainoastaan vaimoni isän perheen vaikutusvallalla (jumalallisesta kaitselmuksesta), perheen, joka oli tullut erittäin ystävälliseksi minua kohtaan ja joka vastusti väkivaltaa ja halusi, että minun sallittaisiin jatkaa käännöstyötä keskeytyksettä, ja tarjosi ja lupasi meille sen tähden suojaa kaikkia laittomuuksia vastaan, sikäli kuin se heistä riippui."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "Uskonkappaleet 1",
            "data_type": "chapter",
            "chapter_name": "Luku 1",
            "book_title": "Myöhempien Aikojen Pyhien Jeesuksen Kristuksen Kirkon Uskonkappaleet",
            "verses": [
                {
                    "number": 1,
                    "text": "Me uskomme Jumalaan, iankaikkiseen Isään, ja hänen Poikaansa, Jeesukseen Kristukseen, ja Pyhään Henkeen."
                },
                {
                    "number": 2,
                    "text": "Me uskomme, että ihmiset saavat rangaistuksen omista synneistään eivätkä Aadamin rikkomuksesta."
                },
                {
                    "number": 3,
                    "text": "Me uskomme, että koko ihmissuku voi pelastua Kristuksen sovituksen ansiosta noudattamalla evankeliumin lakeja ja toimituksia."
                },
                {
                    "number": 4,
                    "text": "Me uskomme, että evankeliumin ensimmäiset periaatteet ja toimitukset ovat ensimmäiseksi, usko Herraan Jeesukseen Kristukseen; toiseksi, parannus; kolmanneksi, upotuskaste syntien anteeksisaamiseksi; neljänneksi, kätten päällepaneminen Pyhän Hengen lahjan saamiseksi."
                },
                {
                    "number": 5,
                    "text": "Me uskomme, että saarnatakseen evankeliumia ja suorittaakseen sen toimituksia miehen täytyy olla Jumalan kutsuma profetian kautta ja niiden kätten päällepanemisella, joilla on toimivalta."
                },
                {
                    "number": 6,
                    "text": "Me uskomme samaan järjestykseen, joka oli alkukirkossa, nimittäin apostoleihin, profeettoihin, paimeniin, opettajiin, evankelistoihin ja niin edelleen."
                },
                {
                    "number": 7,
                    "text": "Me uskomme kielillä puhumisen, profetian, ilmoituksen, näkyjen, parantamisen, kielten tulkitsemisen ja niin edelleen lahjaan."
                },
                {
                    "number": 8,
                    "text": "Me uskomme, että Raamattu on Jumalan sanaa, sikäli kuin se on oikein käännetty; me uskomme myös, että Mormonin kirja on Jumalan sanaa."
                },
                {
                    "number": 9,
                    "text": "Me uskomme kaiken, mitä Jumala on ilmoittanut, kaiken, mitä hän nykyään ilmoittaa, ja me uskomme, että hän ilmoittaa vielä monia suuria ja tärkeitä Jumalan valtakuntaa koskevia asioita."
                },
                {
                    "number": 10,
                    "text": "Me uskomme Israelin todelliseen kokoamiseen ja kymmenen heimon palauttamiseen, että Siion (Uusi-Jerusalem) rakennetaan Amerikan mantereelle, että Kristus tulee hallitsemaan henkilökohtaisesti maan päällä ja että maa uudistetaan ja se saa paratiisillisen kirkkautensa."
                },
                {
                    "number": 11,
                    "text": "Me vaadimme oikeutta palvella kaikkivaltiasta Jumalaa oman omantuntomme vaatimusten mukaan ja sallimme kaikille ihmisille saman oikeuden, palvelivatpa he miten, missä tai mitä tahansa."
                },
                {
                    "number": 12,
                    "text": "Me uskomme, että kuninkaille, presidenteille, hallitsijoille ja hallitusmiehille tulee olla alamainen ja että tulee noudattaa, kunnioittaa ja ylläpitää lakia."
                },
                {
                    "number": 13,
                    "text": "Me uskomme, että tulee olla vilpitön, uskollinen, siveellinen, hyväntahtoinen ja hyveellinen ja että tulee tehdä hyvää kaikille ihmisille; tosiaankin, voimme sanoa seuraavamme Paavalin kehotusta – me uskomme kaikessa, me toivomme kaikessa, me olemme kestäneet paljon ja toivomme voivamme kestää kaiken. Jos on jotakin hyveellistä, rakastettavaa tai hyvältä kuuluvaa tai kiitettävää, sitä me etsimme."
                }
            ]
        }
    }
}