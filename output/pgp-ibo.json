{
    "title": "Ọla Pel nke Oke Ọnụ-Ahịa",
    "uri": "/study/scriptures/pgp",
    "structure": [
        {
            "type": "content",
            "title": "Ákára ihu-akwụkwọ",
            "uri": "/study/scriptures/pgp/title-page"
        },
        {
            "type": "content",
            "title": "Ime ka a mata",
            "uri": "/study/scriptures/pgp/introduction"
        },
        {
            "type": "section",
            "title": "Moses",
            "entries": [
                {
                    "type": "content",
                    "title": "Moses 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "Moses 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "Moses 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "Moses 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "Moses 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "Moses 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "Moses 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "Moses 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "Abraham",
            "entries": [
                {
                    "type": "content",
                    "title": "Abraham 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "Abraham 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "Abraham 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "Abraham 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "Abraham 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "Ihe esere ese na-ụdị ha dịbu nke 1",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "Ihe esere ese na-ụdị ha dịbu nke 2",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "Ihe esere ese na-ụdị ha dịbu nke 3",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "Joseph Smith—Matiu",
            "uri": "/study/scriptures/pgp/js-m/1"
        },
        {
            "type": "content",
            "title": "Akụkọ—Joseph Smith",
            "uri": "/study/scriptures/pgp/js-h/1"
        },
        {
            "type": "content",
            "title": "Ndepụta nke Okwukwe",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "Ákára ihu-akwụkwọ",
            "data_type": "chapter",
            "book_title": "Ọla Pel nke Oke Ọnụ-ahịa",
            "subtitle": [
                "Nhọta Sitere na Mkpughe nile, Ntụgharị Asụsụ nile, na Nkọwa nile nke Joseph Smith Onye-Amụma nke Mbụ, Ọhụ-ụzọ, na Onye-mkpughe Nye Nzụkọ nke Jisụs Kraịst nke Ndị nsọ Ụbọchị-ikpeazụ A"
            ],
            "text": [
                "E Bipụtara Site N’aka Nzukọ nke Jisus Kraịst nke Ndị-nsọ Ụbọchị-ikpeazụ a",
                "Salt Lake City, Utah, Usa 2006",
                "© 2007 by Intellectual Reserve, Inc.",
                "All rights reserved",
                "Printed in the United States of America 8/2007",
                "19962007",
                "Translation of the Book of Mormon, Doctrine and Covenants, and Pearl of Great Price",
                "Igbo",
                "34404-593"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "Ime ka a mata",
            "data_type": "chapter",
            "book_title": "Ime ka a Mata",
            "text": [
                "Ọla Pel nke Oke Ọnụ-ahịa bụ nhọta nke ihe nile dị mmasị metụtara ọtụtụ ngalaba pụtara ìhè nke okwukwe na ozizi nke Nzukọ nke Jisụs Kraịst nke Ndị-nsọ Ụbọchị-Ikpeazụ a. Ihe ndị a nile ka Onye-amụma Joseph Smith wepụtara ma e bipụtara ha n’akwụkwọ akụkọ na-apụta n’oge n’oge nke Nzukọ nsọ nke ụbọchị nke ya.",
                "Nchịkọta ngwá-ngwá nile nke mbụ nke na-ebu isi okwu ahụ Ọla Pel nke Oke Ọnụ-ahịa ka e mere na 1851 site n’aka onye Okenye Franklin D. Richards, onye bụ onye otu Kansụl nke Iri na Abụọ mgbe ahụ, na onye-isi nduzi Mission nke Britain. Nzube ya bụ ka ọ na-erute aka bụ ụfọdụ ngwá-ngwá nile ndị dị mkpa nke mgbasa ha dịkwa nkenke n’oge nke Joseph Smith. Dịka ndị otu Nzukọ nsọ na-aba ụba n’ime Europe nile na Amerika, e nwere mkpa ime ka ihe ndị a dị nso na-nnweta. Ọla Pel nke Oke Ọnụ-ahịa nwetara iji ya mee ihe ebe ọ dị mbara, ma o mesịrị ghọọ ọkọlọtọ ọrụ nke Nzukọ nsọ site n’omume nke Otu Ndị-isi Nduzi Mbụ na ọgbakọ ntụgharịkọta uche ọha na Salt Lake City na 10 Ọktoba 1880.",
                "Ọtụtụ nlebagharị anya ka e meworo n’ime ihe nile dị n’ime ya dịka mkpa nke Nzukọ nsọ chọworo. Na 1878, mpaghara nile nke Akwụkwọ nke Moses ndị na-adibughị n’ime mbipụta nke mbụ ka e tinyere na ya. Na 1902 mpaghara ụfọdụ nke Ọla Pel nke Oke Ọnụ-ahịa ndị mere ka e nwee ejima na ngwá-ngwá ndị e bipụtaworo n’ime Ozizi na-Ọgbụgba-ndụ nile ka a hapụrụ. Ndozi ya n’Isi nile na Ama okwu nile, ya na ndedata nke úkwù akwụkwọ ka e mere na 1902. Mbipụta nke mbụ nke e mere abụọ, abụọ n’ime ibe akwụkwọ nile, ya na Isi okwu nile dị n’akwụkwọ, bụ na 1921. O nweghị mgbanwe ọzọ e mere tutu Epril 1976, mgbe e tinyere mkpụrụ ihe abụọ nke mkpughe na ya. Na 1979, e wezugara ihe abụọ ndị a site na Ọla Pel nke Oke Ọnụ-ahịa ma tinye ha na Ozizi na Ọgbụgba-ndụ nile, ebe e gosipụtara ha dịka nkeji 137 na 138. N’ime mbipụta nke ugbụ a e mewo ụfọdụ mgbanwe iji weta akwụkwọ ahụ na-nkwekọrịta ya na akwụkwọ ndị ọzọ nile ndị bu ụzọ.",
                "Nke na-esochi bụ nkenke okwu mmalite nye ihe nile dị n’ime nke ugbụ a.",
                "Nhọta nile sitere na Akwụkwọ Moses. Nke a bụ ihe odide e wetara site na akwụkwọ Jenesis nke ntụgharị asụsụ Joseph Smith mere site na Bible nke o bidoro na Jun 1830 (History of the Church [Akụkọ nke Nzukọ-nsọ] 1:98–101, 131–139).",
                "Akwụkwọ nke Abraham. Nke a bụ ntụgharị asụsụ sitere na (papirọs) akwụkwọ edemede ndị Ijipt nke batara n’aka Joseph Smith na 1835, nke ihe di n’ime ya bụ edemede nile nke onye isi ezi-n’ụlọ Abraham. Ntụgharị asụsụ a ka e bipụtara n’usoro n’ime akwụkwọ Times and Seasons malite na 1 Maach 1842, na Nauvoo Illinois (History of the Church 4:5119–534).",
                "Joseph Smith—Matiu. Nke a bụ ịhe odide e wetara site n’igba-ama nke Matiu dị n’ime ntụgharị asụsụ nke Bible nke Joseph Smith (hụ Ozizi na Ọgbụgba ndu nile 45:60–61 n’ihi iwu nke Chineke nyere ka o bido ịtụgharị asụsụ nke Testament Ọhụrụ).",
                "Akụkọ—Joseph Smith. Nke a bụ nhọrọ nile sitere na ọgbụgba ama ụlọ ọrụ na akụkọ Joseph Smith nke ọ kwadobere na 1838 ma e bipụtara ya n’usoro n’ime akwụkwọ Times and Seasons dị na Nauvoo Illinois, malite na 15 Mach 1842 (History of the Church 1:1–44).",
                "Ndepụta nke Okwukwe nke Nzukọ nke Jisụs Kraịst nke Ndị-nsọ Ụbọchị-Ikpeazụ a. Nke a bụ nkwupụta nke Joseph Smith bipụtara na akwụkwọ Times and Seasons 1 Mach 1842, nke ya na obere akụkọ nke Nzukọ nsọ so, nke njiri mara ya bụ Wentworth Letter (History of the Church 4:535–541)."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "Moses 1",
            "data_type": "chapter",
            "chapter_name": "Isi 1",
            "chapter_summary": [
                "Chineke kpughee onwe ya nye Moses—E nwogharịa Moses—Ya na Setan ezukọta—Moses wee hụ ọtụtụ ụwa nile ndị mmadụ bi na ha—Ụwa nile na-enweghị ọnụ ogụgụ ka Ọkpara ahụ kere—Ọrụ na otuto Chineke bụ iweta na mmezu anwụgh-anwụ na ndụ ebighi-ebi nke mmadụ."
            ],
            "book_title": "Nhọta nile sitere n’Akwụkwọ nke Moses",
            "subtitle": [
                "(Jun 1830)"
            ],
            "verses": [
                {
                    "number": 1,
                    "text": "Okwu nile nke Chineke, nke O kwuru nye Moses n’oge ahụ mgbe e welitere Moses gaa n’elu nnukwu ugwu dị oke elu,"
                },
                {
                    "number": 2,
                    "text": "Ma o wee hụ Chineke iru na iru, ya na ya ekwukọrịta okwu, ma ebube nke Chineke nọkwasịrị Moses, ya mere Moses nwere ike ịnagide iru ya."
                },
                {
                    "number": 3,
                    "text": "Ma Chineke gwara Moses na-asị: Lee abụ m Onye-nwe Chineke Pụrụ Ime Ihe nile, Enweghị ọgwụgwụ bụ aha m; n’ihi na enweghị m mmalite nke ụbọchị nile ma-ọbụ ngwụcha nke afọ nile, na nke a ọbụghị enweghị ọgwụgwụ?"
                },
                {
                    "number": 4,
                    "text": "Na, lee, gị onwe gị bụ nwa m nwoke, ya mere lee anya, ma aga m egosi gị ọrụ-aka nke aka m nile, mana ọ bụghị ha nile, n’ihi na ọrụ m nile enweghị ọgwụgwụ, na otu ahụ kwa ka okwu m nile dị, n’ihi na ha anaghị akwụsị."
                },
                {
                    "number": 5,
                    "text": "Ya mere, ọdịghị onye ga-ahụ ọrụ m nile, ma ọbụghị ma ọ hụrụ otuto m nile; ma ọ dịghị onye ga-ahụ otuto m nile, ma emesịa ya anọgide n’anụ arụ n’elu ụwa."
                },
                {
                    "number": 6,
                    "text": "Ma enwere m ọrụ nye gị, Moses, nwa m nwoke; ma gị onwe gị dị na-oyiyi nke Ọkpara m Mụrụ Nanị ya; ma Ọkpara m Mụrụ Nanị ya bụ, ga-abụ kwa Onye-nzọpụta, n’ihi na o juputara n’amara na ezi-okwu; mana ọ dịghị Chineke dị ma ọbụghị m, ma ihe nile na-apụta ìhè n’irum, n’ihi na amaara m ha nile."
                },
                {
                    "number": 7,
                    "text": "Na ugbụ a lee, otu ihe nke a ka m na-egosi gị, Moses, nwa m nwoke, n’ihi na gị onwe gị nọ n’ime ụwa, ma ugbụ a ka m na egosi gị ya."
                },
                {
                    "number": 8,
                    "text": "Na o wee ruo na Moses lere anya, ma hụ ụwa ahụ nke ekere ya n’elu ya, ma Moses hụrụ ụwa ahụ na ebe nsọtụ ya nile, na ụmụ nile nke mmadụ ndị dị ugbụ a na ndị ekeworo eke; gbasara ndị a ka o nwere oke ịtụ n’anya na iju-anya."
                },
                {
                    "number": 9,
                    "text": "Na iru nke Chineke wezugara onwe ya site n’ebe Moses nọ nke mere na ebube ya anọkwasịghị Moses; ma Moses ka a hapụrụ nye onwe ya. Ma mgbe a hapụrụ ya nye onwe ya, o wee daa n’elu ala."
                },
                {
                    "number": 10,
                    "text": "Na o wee ruo na ọ bụ na oghere oge ọtụtụ awa tutu Moses enweta kwa ịdị ike nke arụ ya ọzọ dịka mmadụ, ma o wee kwuo okwu nye onwe ya sị: Ugbụ a n’ihi nke a mere ka m mara na mmadụ enweghị ihe ọbụ, ihe nke mụ na-echebughị."
                },
                {
                    "number": 11,
                    "text": "Mana ugbụ a anya m nile ahụwo Chineke; mana ọbụghị anya m nile nke ụdi okike, mana ọbụ anya m nile nke mụọ, n’ihi na anya m nile nke anụ arụ agaraghị enwe ike hụ, n’ihi na agaara m akpọnwụ ma nwụọ n’iru ya; mana ebube ya nọkwasịrị m; ma m wee hụ iru ya n’ihi na e nwoghara m enwogha n’iru ya."
                },
                {
                    "number": 12,
                    "text": "Ma o wee ruo na mgbe Moses kwuworo okwu ndị a nile, lee Setan wee bịa na-anwa ya ọnwụnwa, na-asị: Moses nwa nke mmadụ, kpọọrọ m isi ala."
                },
                {
                    "number": 13,
                    "text": "Na O wee ruo na Moses lekwasịrị. Setan anya ma sị: Onye ka ị bụ? N’ihi lee abụ nwa ndịkom nke Chineke, n’oyiyi nke Ọkpara ahụ a Mụrụ Nanị ya; ma olee ebe ebube gị dị nke na m ga-akpọrọ gị isi ala?"
                },
                {
                    "number": 14,
                    "text": "N’ihi lee, enweghịrị m ike ilekwasị Chineke anya, ma-ọbụghị na ebube ya ga-abịakwasị m, ma e wee nwogharịa m n’iru ya. Mana enwere m ike ilekwasị gị anya na mmadụ nke anụ arụ. Ọ bụghị otu a, n’ezie?"
                },
                {
                    "number": 15,
                    "text": "Ngọzi na-adịrị aha nke Chineke m, n’ihi na Mụọ ya e wezugachaghị onwe ya n’arụ m, ma-ọbụghị otu a o lee ebe ebube gị dị, n’ihi na ọbụ ọchịchịrị nye m? Ma aga m ekpe ikpe n’etiti gị na Chineke; n’ihi na Chineke asịwo m: Kpọọrọ Chineke Isi Ala, n’ihi nanị ya ka Ị ga-efe."
                },
                {
                    "number": 16,
                    "text": "Si ebe a lawa, Setan; eduhiela m; n’ihi na Chineke sịrị m: Gị onwe gị dị n’oyiyi nke Onye m Mụrụ Nanị ya."
                },
                {
                    "number": 17,
                    "text": "Ma o nyewokwa m iwu nsọ nile mgbe ọ kpọrọ m oku site n’ọhịa osisi nta ahụ na-ere ọkụ, na-asị: Kpọkuo Chineke n’aha Onye m Mụrụ Nanị ya ma sekpuoro m."
                },
                {
                    "number": 18,
                    "text": "Na ọzọ Moses wee sị: Agaghị m akwụsị ịkpọku Chineke. Enwere m ihe ndị ọzọ m ga-achọ site n’aka ya: n’ihi na ebube ya anọkwasịwo m, ya mere enwere m ike ikpe ikpe n’etiti ya na gị. Si ebe a pụọ, Setan."
                },
                {
                    "number": 19,
                    "text": "Na ugbụ a, mgbe Moses kwuworo okwu ndị a nile, Setan jiri oke olu tie mkpu, ma na-ekwugharị n’ụzọ dị egwu n’elu ụwa, ma nye iwu, na-asị; abụ m Onye ahụ Amụrụ nanị ya, sekpuoro m."
                },
                {
                    "number": 20,
                    "text": "Ma o wee ruo na Moses malitere na-atụ egwu nke ukwuu, ma dịka ọ malitere ịtụ egwu, o wee hụ ịdị-ilu nke ala mụọ. Na-agbanyeghị, na-ikpọku Chineke, o wee nweta ume, ma o wee nye iwu na-asị: Si ebe m nọ pụọ, Setan, n’ihi na otu Chineke nke a nanị ka m ga-esekpuru, nke bụ Chineke nke ebube."
                },
                {
                    "number": 21,
                    "text": "Na ugbụ a, Setan wee malite ima jijiji, ala wee maakwa jijiji, ma Moses nwetara ume, wee kpọkuo kwa Chineke, na-asị: N’aha nke onye ahụ a Mụrụ Nanị ya, si ebe a pụọ, Setan."
                },
                {
                    "number": 22,
                    "text": "Na o wee ruo na Setan jiri oke olu tie mkpu, jiri ịkwa akwa, na ịkwa arịrị, na-ịta ikekere-eze; na o wee si ebe ahụ pụọ, ọbụna site n’iru Moses, nke na ọ hụghị kwa ya."
                },
                {
                    "number": 23,
                    "text": "Ma ugbụ a banyere ihe nke a, Moses agbawo ama; mana n’ihi ajọọ-omume, e nweghị ya n’etiti ụmụ mmadụ."
                },
                {
                    "number": 24,
                    "text": "Na o wee ruo na mgbe Setan pụworo site n’iru Moses, na Moses welitere anya ya nile n’elu-igwe, na-ijupụta na Mụọ Nsọ, nke na-agba ama banyere Nna na Ọkpara ahụ."
                },
                {
                    "number": 25,
                    "text": "Ma na-ịkpọku aha nke Chineke, o wee hụ ebube ya ọzọ, n’ihi na ọ nọkwasịwo ya, ma ọ nụrụ olu okwu nke na-asị: Ngọzi na-adịrị gị Moses, n’ihi mụ Onye Pụrụ Ime Ihe nile, ahọrọwo gị, ma a ga-eme ka i dị ike karịa ọtụtụ mmiri nile, n’ihi na ha ga-erube isi nye iwu gị ka a ga-asị na ị bụụrụ Chineke."
                },
                {
                    "number": 26,
                    "text": "Na hụrụ, anonyeere m gị, ọbụna ruo na ọgwụgwụ nke ụbọchị gị nile; n’ihi na ị ga-anapụta ndị nke m site n’oru, ọbụna Israel ndị m họọworo."
                },
                {
                    "number": 27,
                    "text": "Na o wee ruo, na mgbe olu-okwu ahụ ka na-ekwu okwu, Moses wee lee anya ya gburu gburu hụkwa ụwa, e, ọbuna ụwa nile, ma ọ dịghị irighiri ya nke na-ọhụghị, ghọta ha site na mụọ nke Chineke."
                },
                {
                    "number": 28,
                    "text": "Na o wee hụkwa ndị nile na-ebi n’ime ha, ma ọdịghị mkpụrụ obi nke na-ọhụghị; ma ọ ghọtara ha site na Mụọ nke Chineke; ma ọnụ ọgụgụ ha nile dị ukwuu, ọbụna enweghị ngụta dịka aja ahụ dị na ikpere mmiri nke oke osimiri."
                },
                {
                    "number": 29,
                    "text": "Na o wee hụ ọtụtụ ala nile; na ala nke ọbụla ka a kpọrọ ụwa; ma e nwere ndị nile bi n’iru ha."
                },
                {
                    "number": 30,
                    "text": "Na o wee ruo na Moses kpọkuru Chineke na-asị: Gwa m, ana m arịọ gị, ihe mere ihe ndị a ji dị otu a, ọbụkwa site na gịnị ka iji mee ha?"
                },
                {
                    "number": 31,
                    "text": "Na lee, ebube nke Onye-nwe nọkwasịrị Moses, nke mere ka Moses guzoro n’iru nke Chineke, ma ya na ya ekwukọrịta okwu iru na iru. Ma Onye-nwe Chineke sịrị Moses: N’ihi ebum n’obi nke m ka m meworo ihe ndị a nile. Nke a bụ amamihe ma ọ na-adịgide n’ime m."
                },
                {
                    "number": 32,
                    "text": "Na site n’okwu nke ike m, ka m keworo ha, nke bụ Ọkpara M Mụrụ Nanị Ya, onye nke jupụtara n’amara na ezi-okwu."
                },
                {
                    "number": 33,
                    "text": "Na ụwa nile na-enweghị ọnụ ọgụgụ ka m keworo; ma e kewokwa m ha n’ihi ebu m n’obi nke m; na site na Ọkpara ahụ ka m keworo ha, nke bụ onye ahụ m Mụrụ Nanị Ya."
                },
                {
                    "number": 34,
                    "text": "Na nwoke mbụ ahụ n’etiti ndị nwoke nile ka m kpọworo Adam, nke bụ ọtụtụ."
                },
                {
                    "number": 35,
                    "text": "Mana ọbụ nanị nkọwasị banyere ụwa nke a, na ndị nile bi n’ime ya, ka m na-enye gị. N’ihi lee ha dị ọtụtụ ụwa nile ndị na-agafewo site n’okwu nke ike m. Ma ha dị ọtụtụ na-eguzo ugbụ a, na enweghị ngụta ka ha dị nye mmadụ; mana ha nile nwere ọnụ ọgụgụ nye m, n’ihi ha bụ nke m ma ama m ha."
                },
                {
                    "number": 36,
                    "text": "Na o wee ruo na Moses kwuru okwu nye Onye-nwe, na-asị: Mee ebere nye nwa odibo gị, O Chineke, ma gwa m banyere ụwa nke a, ma ndị nile na-ebi n’ime ya, ma elu-igwe nile kwa, ma mgbe ahụ nwa odibo gị ga-enwe afọ ojuju."
                },
                {
                    "number": 37,
                    "text": "Ma Onye-nwe Chineke kwuru okwu nye Moses, na-asi: Elu-igwe nile, ha dị ọtụtụ, ma ha agaghị ekwe ngụta nye mmadụ; mana ha nwere ọnụ ọgụgụ nye m, n’ihi ha bụ nke m."
                },
                {
                    "number": 38,
                    "text": "Ma dịka otu ụwa na-agafe, na elu-igwe nile ya, ọbụna otu a ka ọzọ ga-abia; ma ọdịghị ọgwụgwụ dịịrị ọrụ m nile, ma ọbụkwanụ nye okwu m nile."
                },
                {
                    "number": 39,
                    "text": "N’ihi lee, nke a bụ ọrụ m na ebube nke m iweta na mmezu anwụgh-anwụ na ndụ ebighi-ebi nke mmadụ."
                },
                {
                    "number": 40,
                    "text": "Ma ugbụ a, Moses, nwa m nwoke, aga m ekwu okwu nye gị banyere ụwa nke a nke gị onwe gị na-eguzo n’elu ya; ma i ga-ede ihe nile nke m ga-ekwu n’akwụkwọ."
                },
                {
                    "number": 41,
                    "text": "Na n’ụbọchị mgbe ụmụ nke mmadụ ga-ewere okwu m nile n’ihe efu ma wezuga ọtụtụ n’ime ha site na akwụkwọ ahụ nke ị ga-ede, lee aga m ekuli onye ọzọ dịka gị; ma aga-enwekwa ha ọzọ n’etiti ụmụ mmadụ—n’etiti ọtụtụ bụ ndị ga-ekwere."
                },
                {
                    "number": 42,
                    "text": "(Okwu nile ndị a ka e kwuru nye Moses n’elu nnukwu ugwu ahụ, aha ya bụ nke na-agaghị amara n’etiti ụmụ mmadụ. Ma ugbụ a ekwuwo ha nye gị. Egosịkwala ha nye ndị ọbụla ma-ọbụghị nanị ndị ahụ bụ ndị kwere-ekwe. Ọbụna otu a Amen.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "Moses 2",
            "data_type": "chapter",
            "chapter_name": "Isi 2",
            "chapter_summary": [
                "Chineke wee kee elu-igwe nile na ụwa—Ụdị nile nke ndụ ka e kere—Chineke emee mmadụ ma nye ya ọchịchị n’elu ihe nile ọzọ."
            ],
            "subtitle": [
                "(Jun–Ọktoba 1830)"
            ],
            "verses": [
                {
                    "number": 1,
                    "text": "Na o wee ruo na Onye-nwe kwuru okwu nye Moses na-asị: Lee ana m ekpughe nye gị gbasara elu-igwe nke a, na ụwa nke a, dee okwu nile nke m na-ekwu. Abụ m Mmalite na Ọgwụgwụ, Chineke Pụrụ Ime Ihe nile; site n’Onye nke m Mụrụ Nanị ya ka m kere ihe ndị a nile; e, na mmalite ekere m elu-igwe, na ala nke i na-eguzo n’elu ya."
                },
                {
                    "number": 2,
                    "text": "Ma ụwa wee bụrụ ihe tọgbọ n’efu na nkịtị; ma m wee mee ka ọchịchịrị bịakwasị n’elu ebe ahụ miri emi; ma Mụọ m na-erugharị n’elu iru mmiri ahụ; n’ihi abụ m Chineke."
                },
                {
                    "number": 3,
                    "text": "Na mụ, Chineke, wee sị: Ka ìhè dị; ma ìhè wee dị."
                },
                {
                    "number": 4,
                    "text": "Na mụ, Chineke, wee hụ ìhè ahụ; na ìhè ahụ dị mma. Na mụ, Chineke, wee kewaa ìhè ahụ site n’ọchịchịrị ahụ."
                },
                {
                    "number": 5,
                    "text": "Na mụ, Chineke, wee kpọọ ìhè ahụ Ehihie; ma ọchịchịrị ahụ ka m kpọrọ Abalị; ma nke a ka m mere site n’okwu nke ike m, ma e mere ya dịka m kwuru; ma anyasị na ụtụtụ ahụ wee bụrụ ụbọchị nke mbụ."
                },
                {
                    "number": 6,
                    "text": "Na ọzọ mụ, Chineke, wee sị: Ka mbara dị n’ime etiti mmiri ahụ, ma o wee dị otua, ọbụna dịka m kwuru; ma m wee sị: Ka o kewaa mmiri nile site na mmiri nile; ma e wee mee ya."
                },
                {
                    "number": 7,
                    "text": "Na mụ, Chineke, wee mee mbara ahụ ma kewaa mmiri nile ahụ, e, oke mmiri nile ahụ nọ n’okpuru mbara ahụ site na mmiri nile ahụ nke nọ n’elu mbara ahụ, ma o wee dị otu a ọbụna dịka m kwuru."
                },
                {
                    "number": 8,
                    "text": "Na mụ, Chineke, wee kpọọ mbara ahụ Elu-igwe; ma anyasị na ụtụtụ ahụ wee bụrụ ụbọchị nke abụọ."
                },
                {
                    "number": 9,
                    "text": "Na mụ, Chineke, wee sị: Ka a chịkọta mmiri nile ahụ nọ n’okpuru elu-igwe n’otu ebe, o wee dị otu a; na mu, Chineke, wee sị: Ka ala kpọrọ nkụ dị ma o wee dị otu a."
                },
                {
                    "number": 10,
                    "text": "Na mụ, Chineke, wee kpọọ ala kpọrọ nkụ ahụ Ala; ma nchịkọta mmiri nile ahụ, ka m kpọrọ oke osimiri; na mụ, Chineke, wee hụ na ihe nile nke m meworo dị mma."
                },
                {
                    "number": 11,
                    "text": "Na mụ, Chineke, wee sị: Ka ala wepụta ahịhịa, ihe ọkụkụ nke na-amị mkpụrụ ọghịgha, osisi mkpụrụ nke na-amị mkpụrụ, n’ụdị nke ya, na osisi na-amị mkpụrụ, nke mkpụrụ ọghịgha ya ga-adị n’ime ya n’elu ala, ma o wee dị otua ọbụna dịka m kwuru."
                },
                {
                    "number": 12,
                    "text": "Ma ala wee wepụta ahịhịa, ihe ọkụkụ nile na-amị mkpụrụ ọghịgha n’ụdị nke ya, na osisi na-amị mkpụrụ nke mkpụrụ ọghigha ya ga-adị n’ime ya, n’ụdị nke ya; na mụ, Chineke, wee hụ na ihe nile nke m meworo dị mma;"
                },
                {
                    "number": 13,
                    "text": "Na anyasị na ụtụtụ ahụ wee bụrụ ụbọchị nke atọ."
                },
                {
                    "number": 14,
                    "text": "Na mụ, Chineke, wee sị: Ka ìhè nile dị n’ime mbara elu-igwe ahụ ịkpa oke n’etiti ehihie na abalị; na ka ha bụrụ n’ihi iriba-ama nile, na n’ihi oge, na n’ihi ụbọchị nile, na n’ihi afọ nile."
                },
                {
                    "number": 15,
                    "text": "Na ka ha buru n’ihi ìhè nile n’ime mbara elu-igwe, i nye ìhè n’elu ụwa; ma o wee dị otu a."
                },
                {
                    "number": 16,
                    "text": "Na mụ, Chineke, wee mee oke ìhè abụọ; ka ìhè nke ka ukwuu na-achị ehihie, ma ka ìhè nke ka nta na-achị abalị, na ka ìhè nke ka ukwuu wee bụrụ anyanwụ, ma ìhè nke ka nta bụrụ ọnwa, ma kpakpando nile ka e mekwara ọbụna dịka okwu m siri dị."
                },
                {
                    "number": 17,
                    "text": "Na mụ, Chineke, tinyere ha n’ime mbara nke elu-igwe inye ìhè n’elu ụwa."
                },
                {
                    "number": 18,
                    "text": "Na ka anyanwụ ahụ na-achị ehihie, na ka ọnwa ahụ na-achị abalị, na ịkpa oke n’etiti ìhè na ọchịchịrị; na mụ Chineke, wee hụ na ihe nile nke m meworo dị mma."
                },
                {
                    "number": 19,
                    "text": "Ma anyasị ahụ na ụtụtụ wee bụrụ ụbọchị nke anọ."
                },
                {
                    "number": 20,
                    "text": "Na mụ, Chineke, wee sị: Ka mmiri ahụ nile wepụta ebe ọdị ukwuu anụ na enugharị enugharị nke nwere ndụ, na anụ-ufe nke ga-na-efegharị n’elu ụwa n’iru mbara nke elu-igwe."
                },
                {
                    "number": 21,
                    "text": "Ma mụ, Chineke, wee kee nnukwu ogologo anụ ukwu nile, na anụ nile dị ndụ na-enugharị enugharị, ndị nke mmiri nile ahụ wepụtaworo n’ebe ọdị ukwuu, n’ụdị nke ha, ma anụ ufe nile dị iche iche n’ụdị nke ya; na mụ, Chineke, wee hụ na ihe nile m keworo dị mma."
                },
                {
                    "number": 22,
                    "text": "Na mụ, Chineke, wee gọzie ha, sị: Mịtanụ mkpụrụ, ma baa nụ ụba, ma jupụta mmiri nile dị n’oke osimiri, na ka anụ ufe baa ụba n’ime ụwa."
                },
                {
                    "number": 23,
                    "text": "Ma abalị ahụ na ụtụtụ wee bụrụ ụbọchị nke ise."
                },
                {
                    "number": 24,
                    "text": "Na mụ, Chineke, we sị: Ka ala wepụta ihe dị ndụ e kere eke dị iche iche nke ọbụla n’ụdị ya, anụ ụlọ, na ihe nile na-akpụ akpụ, na anụ ọhịa nile nke ụwa nke ọbụla n’ụdị ha, ma o wee dị otua."
                },
                {
                    "number": 25,
                    "text": "Na mụ, Chineke, wee mee anụ ọhịa nile nke ụwa nke ọbụla n’ụdị ha, na anụ ụlọ n’ụdị ha, na ihe dum nke na-akpụ akpụ n’elu ala, nke ọbụla n’ụdị ya; ma mụ, Chineke, wee hụ na ihe nile ndịa dị mma."
                },
                {
                    "number": 26,
                    "text": "Na mụ, Chineke, wee sị Onye nke m Mụrụ Nanị Ya, onye nke nọnyeere m site na mmalite: Ka anyị mee mmadụ na onyinyo anyị, na oyiyi nke anyị, ma o wee dị otua. Na mụ, Chineke, wee sị: Ka ha nwee ike ọchịchị n’elu azụ nile nke oke osimiri, na n’elu anụ ufe nile nke ikuku, na n’elu anụ ụlọ, na n’elu ụwa dum, na n’elu ihe dum na-akpụ akpụ n’elu ala."
                },
                {
                    "number": 27,
                    "text": "Na mụ, Chineke, wee kee mmadụ na onyinyo nke m, n’onyinyo nke Onye nke m Mụrụ Nani ya ka m kere ya; nwoke na nwanyị ka m kere ha."
                },
                {
                    "number": 28,
                    "text": "Na mụ, Chineke, wee gọzie ha, ma sị ha: Mụa nụ ọmụmụ, baakwa nụ ụba, na juputa nụ ụwa, na buda ya n’okpuru unu, na nweenụ ike ọchịchị n’elu azụ nke oke osimiri, na n’elu anụ ufe nke ikuku, na n’elu ihe nile dị ndụ nke na-akpagharị n’elu ụwa."
                },
                {
                    "number": 29,
                    "text": "Na mụ, Chineke, wee sị mmadụ: Lee, enyewo m gị ihe ọkụkụ dum na-amịta mkpụrụ ọghịgha, nke nọ n’elu iru nke ụwa nile, na osisi ọbụla nke n’ime ya ga-adị mkpụrụ osisi na-amita mkpụrụ ọghịgha; ọ ga abụrụ gị ihe oriri."
                },
                {
                    "number": 30,
                    "text": "Na nye anụ ọhịa nile nke ụwa, na nye anụ ufe nile nke ikuku, na nye ihe dum na-akpụ akpụ n’elu ala bụ ndị nke m nyeworo ndụ, ka a ga-enye ihe ọkụkụ nile dị ọcha ịbụrụ ihe oriri, ma o wee di otua, ọbụna dịka m kwuru."
                },
                {
                    "number": 31,
                    "text": "Na mụ, Chineke, wee hụ ihe nile nke m meworo, na, lee, ihe nile nke m mewororị dị ezigbo mma; ma anyasị ahụ na ụtụtụ wee bụrụ ụbọchị nke isii."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "Moses 3",
            "data_type": "chapter",
            "chapter_name": "Isi 3",
            "chapter_summary": [
                "Chineke kere ihe nile na mụọ tutu ha adịrị n’ụdị okike n’elu ụwa—O kere mmadụ, anụ arụ nke mbụ, n’elu ụwa—Nwanyị bụ onye inye-aka kwesịrị nwoke ahụ."
            ],
            "subtitle": [
                "(Jun–Oktoba 1830)"
            ],
            "verses": [
                {
                    "number": 1,
                    "text": "Otua ka esi wee mesịa elu-igwe na ala na ụsụụ ha nile."
                },
                {
                    "number": 2,
                    "text": "Na n’ụbọchị nke asaa, mụ, Chineke, kwụsịrị ọrụ m, na ihe nile nke m mewororị; ma m wee zuo ike n’ụbọchị nke asaa site n’ọrụ m nile, ma ihe nile nke m meworo wee gwụsịa, na mụ, Chineke, wee hụ na ha dị mma;"
                },
                {
                    "number": 3,
                    "text": "Na mụ, Chineke, wee gọzie ụbọchị nke asaa, dookwa ya nsọ; n’ihi n’ime ya ka m zuworo ike site n’ọrụ m nke mụ, Chineke keworo na meworo."
                },
                {
                    "number": 4,
                    "text": "Na ugbua, lee, asị m gị, na nke a bụ ọgbọ nile nke elu-igwe na nke ụwa, mgbe e kere ha, n’ụbọchị ahụ nke mụ, Onye-nwe Chineke, meworo elu-igwe na ụwa ahụ,"
                },
                {
                    "number": 5,
                    "text": "Na osisi nta ọbụla nke ọhịa tutu ya adịrị n’ụwa, na ihe ọkụkụ ọbụla nke ọhịa tutu ya e too. N’ihi na mụ, Onye-nwe Chineke, kere ihe nile, ndị m kwuworo maka ha, na mụọ, tutu ha adịrị n’ụdị okike ya, n’elu iru nke ụwa. N’ihi mụ, Onye-nwe Chineke, emebeghị ka mmiri zoo n’elu iru nke ụwa. Ma mụ, Onye-nwe Chineke, ekeworị ụmụ nile nke mmadụ, ma ọ dịbeghị kwa mmadụ dị ga-arụ ọrụ ubi; n’ihi n’ime elu-igwe ka m keworo ha; ma ọ dịbeghịkwa anụ-arụ dị n’elu ụwa, ọ dịghị kwa n’ime mmiri, ọ dịbeghị kwa n’ime ikuku;"
                },
                {
                    "number": 6,
                    "text": "Mana mụ, Onye-nwe Chineke, wee kwuo okwu, ma igirigi siri n’ala kwụgo n’elu ma wụsa mmiri n’iru ala nile."
                },
                {
                    "number": 7,
                    "text": "Na mụ, Onye-nwe Chineke, wee kpụọ mmadụ site n’uzuzu ala ahụ, ma kunye ume n’oghere imi ya nile ume nke ndụ; ma mmadụ wee bụrụ mkpụrụ-obi dị ndụ, anụ arụ nke mbụ n’elu ụwa, nwoke mbụ kwa; na-agbanyeghị, ihe nile dị tutu e kee ha; kama na mụọ ka e keworo ha na mee ha dịka okwu m siri dị."
                },
                {
                    "number": 8,
                    "text": "Na mụ, Onye-nwe, Chineke, wee kụọ ubi nke a gbara ogige na mpaghara ọwụwa-anyanwụ na Iden, na n’ebe ahụ ka m tinyere nwoke ahụ nke m kpụworo."
                },
                {
                    "number": 9,
                    "text": "Na site n’ala ka mụ, Onye-nwe Chineke, mere ka osisi ọbụla pupụta n’ụdị okike ya, nke dị mma nye anya nile nke mmadụ; mmadụ wee nwekwa ike ịhụ ya. O wee bụrụkwa mkpụrụ obi dị ndụ, n’ihi na o dị na mụọ n’ụbọchị ahụ nke m keworo ya, n’ihi na ọ nọgidere n’ime ụdị ahụ nke mụ, Chineke, kere ya, e, ọbụna ihe nile nke m kwadobere maka mmadụ iji mee ihe; ma mmadụ wee hụ na ọ dị mma na-iri eri. Na mụ, Onye-nwe Chineke, wee kụọkwa osisi nke ndụ n’etiti ogige ubi ahụ, nakwa osisi nke ịma ezi ihe na ihe ọjọọ."
                },
                {
                    "number": 10,
                    "text": "Na mụ, Onye-nwe Chineke, mere ka osimiri site na Iden pụọ ị wụsa mmiri n’ubi ahụ, na site ebe ahụ e kewasịrị ya, ma o wee ghọọ isi mmiri anọ."
                },
                {
                    "number": 11,
                    "text": "Na mụ, Onye-nwe Chineke, wee kpọọ nke mbụ Paịshon, ma ọ na-agafe ala nile nke Havila, gburu gburu, ebe mụ, Onye-nwe Chineke, keworo ọla-edo ebe ọdị ukwuu."
                },
                {
                    "number": 12,
                    "text": "Ma ọla-edo nke ala ahụ dị mma, ebe ahụ kwa ka bdellium na nkume onyx dị."
                },
                {
                    "number": 13,
                    "text": "Na aha osimiri nke abụọ ka a kpọrọ Gaịhọn; nke ahụ bụ nke na-agafe ala nile nke Etiopịa gburu gburu."
                },
                {
                    "number": 14,
                    "text": "Na aha osimiri nke atọ bu Hidekel, nke ahụ bụ nke na-aga n’ebe ọwụwa anyanwụ nke Asirịa. Na osimiri nke anọ bụ Yufretis."
                },
                {
                    "number": 15,
                    "text": "Na mụ, Onye-nwe Chineke, wee were mmadụ ahụ, tinye kwa ya n’ime ubi Iden ahụ a gbara ogige, ịrụ ọrụ ya na idebe ya."
                },
                {
                    "number": 16,
                    "text": "Na mụ, Onye-nwe Chineke, wee nye mmadụ ahụ iwu, na-asi: Site n’osisi ọbụla nke dị n’ubi ahụ a gbara ogige ka ị ga na-eri nri."
                },
                {
                    "number": 17,
                    "text": "Mana site n’osisi nke ima ezi ihe na ihe ọjọọ, gị erila ya, na-agbanyeghị, i nwere ike ịhọrọ n’onwe gị, n’ihi na-enyere gị ya; mana, cheta na m megidere ya, n’ihi n’ụbọchị ahụ ị ga-eri site na ya Ị ga-anwụ n’ezie."
                },
                {
                    "number": 18,
                    "text": "Na mụ, Onye-nwe Chineke, wee sị Onye ahụ m Mụrụ Nanị Ya, na-ọdịghị mma ka mmadụ ahụ nọdụ nanị ya, ya mere, aga m emere ya onye inye aka kwesịrị ya."
                },
                {
                    "number": 19,
                    "text": "Ma site n’ala mụ, Onye-nwe Chineke, wee kpụọ anụ ọhịa nile ọbụla, na anụ ufe nile nke ikuku, ma nye ha iwu ka ha bịakwute Adam; ka a hụ ihe ọ ga-akpọ ha; na ha bụkwa mkpụrụ obi nile dị ndụ; n’ihi na mụ, Chineke, kunyere n’ime ha ume nke ndụ, na nye iwu na ihe ọbula Adam kpọrọ ihe ekere eke ọbụla dị ndụ nke ahụ ga-abụ aha nye ya."
                },
                {
                    "number": 20,
                    "text": "Ma Adam wee nye anụ ụlọ nile aha, na anụ ufe nke ikuku, na anụ ọhịa ọbụla; mana nye Adam, ọ dịghị onye inye-aka kwesịrị ya nke a chọtara."
                },
                {
                    "number": 21,
                    "text": "Na mụ, Onye-nwe Chineke, wee mee ka ụra miri emị dakwasị Adam, na o wee rahụ ụra, na m wee were otu n’ime ọgịrịga ya nile mechiekwa anụ arụ na-ọnọdụ ya;"
                },
                {
                    "number": 22,
                    "text": "Na ọgịrịga ahụ nke mụ, Onye-nwe Chineke weworo site na mmadụ ahụ ka m ji wee mee nwanyị, ma kpọta ya nye mmadụ ahụ."
                },
                {
                    "number": 23,
                    "text": "Na Adam wee sị: Nke a ka m mataworo ugbụ a bụ ọkpụkpụ nke ọkpụkpụ m nile, na anụ-arụ nke anụ-arụ m; a ga-akpọ ya Nwanyị, n’ihi na-esi na nwoke ahụ wepụta ya."
                },
                {
                    "number": 24,
                    "text": "Ya mere na nwoke ga-ahapụ nna na nne ya ma rapara n’arụ nwunye ya; ma ha ga-abụ otu anụ-arụ."
                },
                {
                    "number": 25,
                    "text": "Na ha abụọ wee bụrụ ndị gba ọtọ, nwoke ahụ na nwunye ya, ma ihere emeghị ha."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "Moses 4",
            "data_type": "chapter",
            "chapter_name": "Isi 4",
            "chapter_summary": [
                "Otu Setan si bịa bụrụ ekwensu—Ọ nwaa Iv ọnwụnwa—Adam na Iv adaa, ma ọnwụ abata n’ụwa."
            ],
            "subtitle": [
                "(Jun–Oktoba 1830)"
            ],
            "verses": [
                {
                    "number": 1,
                    "text": "Na mụ, Onye-nwe Chineke, wee kwuo okwu nye Moses, na-asị: Na Setan, onye i nyeworo iwu n’aha Onye nke m Mụrụ Nanị ya, bụkwa onye ahụ nke dị site na mmalite, ma ọ wee bịa n’iru m, na-asị—Lee, ebe a ka m nọ, ziga m, aga m abụ ọkpara gị, ma aga m agbapụta mmadụ nile, nke na otu mkpụrụ obi agaghị efu, ma n’ezie aga m eme ya; ya mere nye m nnukwu ùgwù gị."
                },
                {
                    "number": 2,
                    "text": "Mana, lee, Ọkpara m nke m Hụrụ n’Anya, nke m Hụworo n’Anya ma Họrọwo site na mmalite, wee sị m—Nna, ka e mee uche gị, ma ka otuto ahụ bụrụ nke gị ruo mgbe nile."
                },
                {
                    "number": 3,
                    "text": "Ya mere, n’ihi na Setan nupuru isi megide m, ma chọọ ka o bibie ohere nhọrọ nke mmadụ, nke mụ, Onye-nwe Chineke, nyeworo ya, nakwa, ka m nye ya ike nke m; site n’ike Onye nke M Mụrụ Nanị ya, m wee mee ka a chụda ya;"
                },
                {
                    "number": 4,
                    "text": "Ma o wee ghọọ Setan, e, ọbụna ekwensu ahụ, nna nke okwu ụgha nile, na-iduhie na ime ka ndị mmadụ kpuo isi, na-ịdọkpụrụ ha n’agha n’ọchịchọ obi ya, ọbụna ka ha ra bụ ndị na-agaghị an̄a ntị n’olu okwu m."
                },
                {
                    "number": 5,
                    "text": "Na ugbụ a agwọ ahụ dị aghụghọ karịa anụ ọhịa ọbụla nke mụ, Onye-nwe Chineke, meworo."
                },
                {
                    "number": 6,
                    "text": "Ma Setan wee tinye ya n’ime obi agwọ ahụ, (n’ihi na-ọ dọ kpụrụwo ọtụtụ iso ya,) ma o wee chọọkwa ka ọ ghọgbuo Iv, n’ihi na ọ mataghị uche Chineke, ya mere, o wee chọọ ka o bibie ụwa."
                },
                {
                    "number": 7,
                    "text": "O wee sị kwa nwanyị ahụ: E, ọ ga-abụ ezie na Chineke sịrị—Unu erila site n’osisi nile nke ubi ahụ a gbara ogige? (ma ọ na-ekwu site n’ọnụ nke agwọ ahụ.)"
                },
                {
                    "number": 8,
                    "text": "Na nwanyị ahụ wee sị agwọ ahụ: Anyị nwere ike iri site na mkpụrụ nke osisi nile nke ubi ahụ a gbara ogige;"
                },
                {
                    "number": 9,
                    "text": "Mana site na mkpụrụ nke osisi ahụ nke ị na-ahụ n’etiti ubi a gbara ogige, ka Chineke sịrị: Unu erila site na ya, unu emetụkwala ya aka, ka unu wee ghara inwụ anwụ."
                },
                {
                    "number": 10,
                    "text": "Ma agwọ ahụ wee sị nwanyị ahụ: Unu agaghị anwụ anwụ n’ezie;"
                },
                {
                    "number": 11,
                    "text": "N’ihi na Chineke matara n’ụbọchị ahụ unu ga-eri site na ya, mgbe ahụ ka anya nile unu ga-emeghe, na unu ga-adị ka chi nile na-amata ezi ihe na ihe ọjọọ."
                },
                {
                    "number": 12,
                    "text": "Na mgbe nwanyị ahụ hụrụ na osisi ahụ dị mma ihe oriri, na-agụ kwa agụụ ile anya, na bụrụ osisi a na-achọsi ike ime ka o nwee amamihe, o wee were ụfọdụ mkpụrụ si na ya, na o wee rie, ma nyekwa di ya tinyere onwe ya, o wee rie kwa."
                },
                {
                    "number": 13,
                    "text": "Ma e meghere anya nile nke ha abụọ, ma ha wee mara na ha gbaworị ọtọ. Ha wee dụkọta kwa akwụkwọ nile nke osisi fig wee meekwara onwe ha ihe okike."
                },
                {
                    "number": 14,
                    "text": "Ma ha wee nụ olu-okwu nke Onye-nwe Chineke mgbe ha na-ejegharị n’ime ubi ahụ a gbara ogige, n’ime ida jụụ nke ehihie ahụ; ma Adam na nwunye ya wee gaa izopụ onwe ha site n’iru nke Onye-nwe Chineke n’etiti osisi nile nke ubi ahụ a gbara ogige."
                },
                {
                    "number": 15,
                    "text": "Na mụ, Onye-nwe Chineke, wee kpọọ Adam oku, ma sị ya: O lee ebe ị na-aga?"
                },
                {
                    "number": 16,
                    "text": "Na o wee sị anụrụ m olu okwu gị n’ubi a gbara ogige, ma m wee tụọ egwu, n’ihi na ahụwo m na-agba m ọtọ, m wee zookwa onwe m."
                },
                {
                    "number": 17,
                    "text": "Na mụ, Onye-nwe Chineke, wee sị Adam: Onye gwara gị na ị bụ onye gba ọtọ? I riwo site n’osisi ahụ nke m nyeworo gị iwu sị gị erila? Ọbụrụ otu a i ga-anwụ anwụ n’ezie?"
                },
                {
                    "number": 18,
                    "text": "Ma nwoke ahụ wee sị: Nwanyị ahụ nke i nyeworo m, nyekwa m iwu ka mụ na ya biri, ọbụ ya nyere m ụfọdụ mkpụrụ sitere n’osisi ahụ ma m wee rie ya."
                },
                {
                    "number": 19,
                    "text": "Na mụ, Onye-nwe Chineke, wee sị nwanyị ahụ: Gịnị bụ ihe nke a nke i meworo? Ma nwanyị ahụ wee sị: Agwọ ahụ ghọgburu m, ma m wee rie."
                },
                {
                    "number": 20,
                    "text": "Ma mụ, Onye-nwe Chineke, wee sị agwọ ahụ: N’ihi na i mewo nke a, i ga-abụ onye abụrụ ọnụ karịa anụ ụlọ nile, na karịa anụ ọhịa ọbụla; n’elu afọ gị ka ị ga-eje ije, ma uzuzu ka ị ga-eri ụbọchị nile nke ndụ gị;"
                },
                {
                    "number": 21,
                    "text": "Ma aga m etinye iro n’etiti gị na nwanyị ahụ, n’etiti mkpụrụ gị na mkpụrụ ya; na mkpụrụ ya ga-etirụ gị arụ n’isi, ma ị ga etirụ ya arụ na ikiri ụkwụ."
                },
                {
                    "number": 22,
                    "text": "Nye nwanyị ahụ, mụ, Onye-nwe Chineke, wee sị: Aga m eme ka ihe mgbu gị na-itụ ime gị baa ụba nke ukwu. N’ime ihe mgbu ka ị ga-amụ ụmụ, ma ọchịchọ gị ga-adị n’ebe di gị nọ, ya onwe ya gakwa achị gị."
                },
                {
                    "number": 23,
                    "text": "Ma nye Adam, mụ, Onye-nwe Chineke, sịrị: N’ihi na I n̄awo ntị n’olu okwu nke nwunye gị, i riwokwa site na mkpụrụ nke osisi ahụ nke m nyeworo gị iwu, na-asị—Gị erila site na ya, ihe abụrụ ọnụ ka ala ga-abụ n’ihi gị; n’ihe mgbu ka i ga-eri ihe sitere na ya ụbọchị nile nke ndụ gị."
                },
                {
                    "number": 24,
                    "text": "Ogwu nile na osisi ogwu ogwu nile ka o ga-ewepụtara gị, ma ị ga-eri ihe ọkụkụ nke ala ubi."
                },
                {
                    "number": 25,
                    "text": "Site n’ọsụsọ nke iru gị ka ị ga-eri achịcha, tutu ruo mgbe ị ga-alaghachi n’ala—n’ihi na ị ga-anwụ anwụ n’ezie—n’ihi na site na ya ka e wepụtara gị: n’ihi na uzuzu ka ị bụ, ma n’uzuzu ka ị ga-alaghachi."
                },
                {
                    "number": 26,
                    "text": "Ma Adam wee kpọọ aha nwunye ya Iv, n’ihi na ọbụ nne nke ndị nile dị ndụ; n’ihi otu a ka mụ, Onye-nwe Chineke, kpọwọrọ onye mbụ n’ime ndị nwanyị nile, ndị dị ọtụtụ."
                },
                {
                    "number": 27,
                    "text": "Nye Adam nakwa nye nwunye ya, ka mụ, Onye-nwe Chineke, meere uwe mkpuchi nile site na akpụkpọ anụ, wee yiwekwa ha uwe."
                },
                {
                    "number": 28,
                    "text": "Na mụ, Onye-nwe Chineke, wee sị Onye m Mụrụ Nanị Ya: Lee, nwoke ahụ adịwo ka otu n’ime anyị ịmara ezi ihe na ihe ọjọọ: na ugbua ka ọ ghara isetịpụ aka ya ma were kwa site n’osisi ahụ nke ndụ, riekwa ma dị ndụ ruo mgbe nile."
                },
                {
                    "number": 29,
                    "text": "Ya mere, mụ, Onye-nwe Chineke, ga-ezipụ ya site na Ogige Ubi Iden, ị ga-akọ ala ahụ ebe e siri wepụta ya."
                },
                {
                    "number": 30,
                    "text": "N’ihi dịka mụ, Onye-nwe Chineke, na-adị ndụ, ọbụna otu ahụ ka okwu m nile enweghi ike iloghachi na-emezughị, n’ihi ka ha na-apụ site n’ọnụ m ha ga emezurịrị."
                },
                {
                    "number": 31,
                    "text": "N’ihi ya m wee chụpụ mmadụ ahụ, ma m wee mee ka cherubim na ire-ọkụ nke mma agha nke na-echigharị ụzọ nile na-anọdụ n’akụkụ ọwụwa anyanwụ nke Ogige Ubi Iden idebe ụzọ nke osisi nke ndụ ahụ."
                },
                {
                    "number": 32,
                    "text": "(Ma ndị a bụ okwu nile nke m kwuworo nye nwa odibo m Moses, ma ha bụ ezi-okwu obụna ka m chọrọ; ma ekwuwo m ha nye gị. Hụrụ na i gosịghị ha onye ọbụla, ruo mgbe m ga-enye gị iwu, e wezuga nye ndị ahụ nke kwere ekwe. Amen.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "Moses 5",
            "data_type": "chapter",
            "chapter_name": "Isi 5",
            "chapter_summary": [
                "Adam na Iv amụta ụmụ—Adam achụọ aja nye ma fee Chineke ofufe—A mụọ Ken na Ebel—Ken enupu isi, hụ Setan n’anya karịa Chineke, ma ghọọ nwa nwoke nke ila n’iyi—Igbu mmadụ na ime ihe ọjọọ a gbaa mbara—Ozi-ọma ahụ ka e zisara site na mmalite."
            ],
            "subtitle": [
                "(Jun–Oktoba 1830)"
            ],
            "verses": [
                {
                    "number": 1,
                    "text": "Na o wee ruo na mgbe mụ, Onye-nwe Chineke, chụpụsịworo ha site n’ogige ubi Iden ahụ, Adam wee malite ịkọ ọrụ n’ala ahụ, na inwe ike ọchịchị n’elu anụ ọhịa nile, na-iri achịcha ya site na ọsụsọ nke iku anya ya, dịka mụ Onye-nwe nyeworo ya na iwu. Ma Iv, nwunye ya kwa nọnyeere ya na-ịrụ ọrụ."
                },
                {
                    "number": 2,
                    "text": "Ma Adam wee mara nwunye ya, ma o wee mụọ ụmụ ndịkom nile nye ya na ụmụ ndịnyom nile, ha weekwa malite ịba ụba na na-ejupụta ụwa."
                },
                {
                    "number": 3,
                    "text": "Ma site mgbe ahụ gawa, ụmụ ndịkom nile, na ụmụ ndịnyom nile nke Adam malitere na-ekewa abụọ na abụọ n’ime ala ahụ, ma na-arụ ọrụ n’ala ahụ, na-elekọtakwa igwe anụ ụlọ nile, ma ha mụtakwara ụmụ ndịkom na ụmụ ndịnyom nile."
                },
                {
                    "number": 4,
                    "text": "Ma Adam na Iv, nwunye ya, wee kpọkuo aha Onye-nwe, ma ha nụrụ olu okwu nke Onye-nwe site n’ụzọ ahụ ebe Ogige Ubi Iden dị, ka ọ na-ekwu okwu nye ha, ma ha ahụghị ya anya; n’ihi na-emechibidowo kwa ha ụzọ site n’iru ya."
                },
                {
                    "number": 5,
                    "text": "Ma o wee nye ha iwu-nsọ nile, na ha ga-efe Onye-nwe Chineke ha ofufe, na ha ga-enye ụmụ mbụ nile nke igwe ewu na atụrụ ha ka ha bụrụ ihe onyinye nye Onye-nwe. Na Adam rubere isi nye iwu-nsọ nile nke Onye-nwe."
                },
                {
                    "number": 6,
                    "text": "Ma mgbe ọtụtụ ụbọchị gasịrị otu mụọ ozi nke Onye-nwe wee pụtakwute Adam, na-asi: Gịnị mere ị na-achụ aja nile nye Onye-nwe? Ma Adam wee sị ya: Amataghị m, ewezuga na Onye-nwe nyere m iwu ka m mee nke a."
                },
                {
                    "number": 7,
                    "text": "Ma mgbe ahụ mụọ ozi ahụ wee kwuo okwu na-asị: “Ihe nke a bụ nnọchite anya nke aja ahụ nke Onye ahụ Nna Mụrụ Nanị Ya chụrụ, onye nke jupụtara na amara na ezi-okwu”."
                },
                {
                    "number": 8,
                    "text": "Ya mere, i ga-eme ihe ọbụla i na-eme n’aha nke Ọkpara ahụ, ma ị ga-echegharị ma kpọkuo Chineke n’aha nke Ọkpara ahụ ruo mgbe nile karịa."
                },
                {
                    "number": 9,
                    "text": "Ma n’ụbọchị ahụ Mụọ Nsọ wee dakwasị Adam, nke na-agba ama banyere Nna na Ọkpara ahụ, na-asị: Abụ m Onye ahụ Nna mụrụ nanị ya site na mmalite, site ugbụ a gaa n’iru ma ruo mgbe nile n’ihi na dịka i daworo, ka e wee gbapụta gị na mmadụ nile, ọbụna ọtụtụ bụ ndị a ga-agbapụta."
                },
                {
                    "number": 10,
                    "text": "Ma n’ụbọchị ahụ Adam wee gọzie Chineke, na wee jupụta na Mụọ Nsọ, na wee malite ibu amụma gbasara ezi na ụlọ nile nke ụwa, na-asị: Ngọzi na-adịrị aha nke Chineke, maka n’ihi njehie m anya m nile emeghewo, ma n’ime ndụ nke a ka m ga-enwe ọn̄ụ, ọzọ kwa n’anụ arụ ka m ga-ahụ Chineke."
                },
                {
                    "number": 11,
                    "text": "Ma Iv, nwunye ya, wee nụrụ ihe ndịa nile ma nwee obi ụtọ, na-asị: Ma ọbụghị n’ihi njehie anyị, anyị-agaraghị enwe mkpụrụ, anyị agaraghị ama ezi ihe na ihe ọjọọ, na an̄ụrị nke mgbapụta anyị, na ndụ ebighi-ebi nke Chineke na-enye ndị nile na-erubere ya isi."
                },
                {
                    "number": 12,
                    "text": "Ma Adam na Iv wee gọzie aha nke Chineke, ma ha wee mee ka ụmụ ndịkom ha nile ma ụmụ ndịnyom ha nile mara ihe nile."
                },
                {
                    "number": 13,
                    "text": "Ma Setan bịara n’etiti ha, na-asị: Abụkwa m nwa Chineke; O wee nye ha iwu na-asị: Unu ekwerekwala nke a, ma ha ekwereghi nke a, ha wee hụkwa Setan n’anya karịa Chineke. Ma mmadụ wee malite site mgbe ahụ gaa n’iru ịbụ nke anụ arụ, nke mmetụta ma ndị na-eso ekwensu."
                },
                {
                    "number": 14,
                    "text": "Ma Onye-nwe Chineke wee kpọkuo ndị mmadụ site na Mụọ Nsọ ebe nile ma nye ha iwu na ha ga-echegharị;"
                },
                {
                    "number": 15,
                    "text": "Ma ka ha ra bụ ndị kweere n’Ọkpara ahụ ma chegharịa site na mmehie ha nile, ka a ga-azọpụta; ma ka ha ra bụ ndị na-ekweghị ma chegharịghị, ka a ga-ama ikpe ọkụ ala mụọ; ma okwu nile ahụ sitere n’ọnụ nke Chineke pụọ n’iwu ọkụ dị ike; ya mere a ga-emezurịrị ha."
                },
                {
                    "number": 16,
                    "text": "Ma Adam na Iv, nwunye ya, a kwụsịghị ịkpọku Chineke. Ma Adam wee mara nwunye ya, o wee dịrị ime ma mụọ Ken, ma o wee sị: “Enwetawo m nwoke site n’aka Onye-nwe; ya mere ọ gaghị ajụ okwu ya nile”. Mana lee, Ken an̄aghị ntị, na-asị: Onye ka Onye-nwe bụ m ga-eji mara ya?"
                },
                {
                    "number": 17,
                    "text": "Iv wee dịkwa ime ọzọ ma mụọ nwa nne ya nwoke Ebel. Ma Ebel n̄ara ntị n’olu okwu nke Onye-nwe. Ma Ebel bụ onye na-edebe atụrụ, mana Ken bụ onye na-akọ ala ubi."
                },
                {
                    "number": 18,
                    "text": "Ma Ken hụrụ Setan n’anya karịa Chineke. Setan wee nyekwa ya iwu sị: Nye Onye-nwe onyinye."
                },
                {
                    "number": 19,
                    "text": "Ma mgbe oge na-aga, o wee ruo na Ken wetara site na mkpụrụ nke ala ihe onyinye iji nye Onye-nwe."
                },
                {
                    "number": 20,
                    "text": "Ma Ebel, ya onwe ya kwa wee weta ụmụ mbụ nke igwe ewu na atụrụ ya na mmanụ abụba nke si na ha, ma Onye-nwe wee nwee nsọpụrụ nye Ebel na onyinye ya;"
                },
                {
                    "number": 21,
                    "text": "Mana nye Ken, na onyinye ya, o nweghị nsọpụrụ. Ugbua Setan matara nke a, ma o wee masị ya. Ma Ken were oke iwe, ma iru ya wee gbarụọ."
                },
                {
                    "number": 22,
                    "text": "Ma Onye-nwe wee sị Ken: Gịnị mere ị na-ewe oke iwe? Gịnị mere iru gị ji gbarụọ?"
                },
                {
                    "number": 23,
                    "text": "Ọbụrụ na i mere nke ọma, a ga-anara gị. Ma ọbụrụ na i meghị nke ọma, mmehie dina na ọnụ ụzọ, ma Setan na-achọ ịnara gị; ewezuga ma ị ga-an̄a ntị nye iwu nsọ m nile, aga m enyefe gị, ma ọ ga-adịrị gị dịka ọchịchọ ya siri dị. Ma ị ga-achị isi nye ya."
                },
                {
                    "number": 24,
                    "text": "N’ihi na site n’oge nke a gaa n’iru i ga-abụ nna nke okwu ụgha ya nile, a ga-akpọ gị nke Ịla n’Iyi; n’ihi na ị nọkwa tutu ụwa adịrị."
                },
                {
                    "number": 25,
                    "text": "Ma a ga-ekwu n’oge na-abịa—Na ihe arụ nile ndịa ka e nwetara site n’aka Ken; n’ihi na ọ jụwo ndụmọdụ nke kacha, nke e nwetaworo site na Chineke; ma nke a bụ ọbụbụ-ọnụ nke m ga-edebe n’isi gị, ewezuga ma i chegharịrị."
                },
                {
                    "number": 26,
                    "text": "Ma Ken were oke iwe, ma o geghị kwa ntị ọzọ n’olu okwu nke Onye-nwe, o geghị kwa Ebel nwa nne ya nwoke ntị, onye na-eje ije na-ịdị nsọ n’iru Onye-nwe."
                },
                {
                    "number": 27,
                    "text": "Ma Adam na nwunye ya wee ruo uju n’iru Onye-nwe n’ihi Ken na ụmụnne ya."
                },
                {
                    "number": 28,
                    "text": "Na o wee ruo na Ken lụrụ otu n’ime ụmụ ndịnyom nke ụmụnne ya ndịkom dịka nwunye ya, ma ha wee hụ Setan n’anya karịa Chineke."
                },
                {
                    "number": 29,
                    "text": "Ma Setan wee gwa Ken okwu sị: N̄ụọ iyi nye m site na-iji akpịrị gị, ma ọbụrụ na ị ga-agwa mmadụ nke a na ị ga-anwụ; mee ka ụmụnne gị ndị nwoke jiri isi ha nile n̄ụọ iyi, na site na-iji Chineke dị ndụ, na ha agaghị agwa ya mmadụ; n’ihi ọbụrụ na ha agwa ya mmadụ, ha ga-anwụ anwụ n’ezie; na nke a, ka nna gị ghara ịmara maka ya; ma taa ka m ga-enyefe nwanne gị nwoke Ebel n’aka gị nile."
                },
                {
                    "number": 30,
                    "text": "Ma Setan wee n̄ụọ iyi nye Ken na ya ga-eme dịka o nyere n’iwu. Ma ihe nile ndịa ka e mere na nzuzo."
                },
                {
                    "number": 31,
                    "text": "Ma Ken wee sị: N’ezi-okwu abụ m Mahan, onye-isi ihe oke nzuzo nke a, na m ga-egbụ mmadụ ma nweta úrù. Ya mere e wee kpọọ Ken Onye isi Mahan, ma ọ wee na-anya isi n’ime ajọọ-omume ya."
                },
                {
                    "number": 32,
                    "text": "Ma Ken wee baa n’ime ubi, kwuo kwa okwu ya na Ebel, nwanne ya nwoke. Ma o wee ruo na mgbe ha nọ n’ala ubi ahụ, Ken wee bilie megide Ebel, nwanne ya nwoke, wee gbuokwa ya."
                },
                {
                    "number": 33,
                    "text": "Ma Ken wee na-anya isi n’ime ihe nke ahụ nke o meworo, na-asị: Enwerewo m onwe m; n’ezie igwe ewu na atụrụ nile nke nwanne m nwoke adabawo n’aka m nile."
                },
                {
                    "number": 34,
                    "text": "Ma Onye-nwe wee sị Ken: Olee ebe Ebel nwanne gị nwoke nọ? Ma o wee sị: Amataghị m. Abụ m onye nche nwanne m nwoke?"
                },
                {
                    "number": 35,
                    "text": "Ma Onye-nwe wee sị: Gịnị ka i meworo? Olu okwu ọbara nwanne gị nwoke na-ebe akwa nye m site n’ala."
                },
                {
                    "number": 36,
                    "text": "Ma ugbua ị ga-abụ onye abụworo ọnụ site na ala ahụ nke megheworo ọnụ ya ịnara ọbara nwanne gị nwoke site n’aka gị."
                },
                {
                    "number": 37,
                    "text": "Mgbe i na-akọ ala ubi site ugbua gaa n’iru ọ gaghị enye gị ike ya ọzọ. Gị onwe gị ga-abụ onye mgbagharị ọsọ na Onye njegharị n’ime ụwa."
                },
                {
                    "number": 38,
                    "text": "Ma Ken wee sị Onye-nwe: Setan nwara m ọnwụnwa n’ihi igwe ewu na atụrụ nile nke nwanne m nwoke. Ma oke iwe wee weekwa m; n’ihi onyinye ya ahụ nke gị onwe gị natara ya ma ị nataghị nke m; ahụhụ m adịwo ukwuu karịa nke m nwere ike ibu."
                },
                {
                    "number": 39,
                    "text": "Lee ị chụpụwo m na ezi taa site n’iru nke Onye-nwe, site kwa n’iru gị ka a ga-ezo m, ma aga m abụ onye mgbagharị ọsọ na onye njegharị n’ime ụwa; ma ọ ga-eru na onye ahụ nke ga-achọta m ga-egbu m, n’ihi ajọọ-omume m nile, n’ihi na e zoghị ihe ndịa nile site n’Onye-nwe."
                },
                {
                    "number": 40,
                    "text": "Ma mụ, Onye-nwe, wee sị ya: Onye ọbụla nke na-egbu gị, ka a ga abọ ọbọ okpukpu asaa n’arụ ya. Na mụ, Onye-nwe wee dobe ákàrà n’arụ Ken, ka onye ọbụla nke na-ahụ ya wee ghara igbu ya."
                },
                {
                    "number": 41,
                    "text": "Na e wee mechibido Ken ụzọ site n’iru nke Onye-nwe, ma ya na nwunye ya na ọtụtụ n’ime ụmụ nne ya ndịkom wee biri n’ime ala nke Nod, na mpaghara ọwụwa anyanwụ nke Iden."
                },
                {
                    "number": 42,
                    "text": "Ma Ken wee mara nwunye ya, o wee dịrị kwa ime ma mụọ Inọk, ma o wee mụtakwa ọtụtụ ụmụ ndịkom nile na ụmụ ndịnyom nile. Ma o wee wuo otu obodo, ma kpọọ obodo ahụ aha dịka aha nwa ya nwoke si dị, Inok."
                },
                {
                    "number": 43,
                    "text": "E wee mụọ Irad nye Inọk, na ụmụ ndịkom nile ndị ọzọ na ụmụ ndịnyom nile. Ma Irad wee mụta Mahujel, na ụmụ ndịkom ọzọ nile na ụmụ ndịnyom nile. Ma Mahujel wee mụta Metushael na ụmụ ndịkom ọzọ na ụmụ ndịnyom nile. Ma Metushael wee mụọ Lemek."
                },
                {
                    "number": 44,
                    "text": "Ma Lemek wee lụọ ndị nwunye abụọ nye onwe ya, aha otu bụ Eda, ma aha nke ọzọ bụ Zila."
                },
                {
                    "number": 45,
                    "text": "Ma Eda wee mụọ Jebel; ọ bụ nna nke ndị ahụ na-ebi n’ụlọ ikwụụ nile, ha bụkwa ndị nile na-edebe anụ ụlọ; ma aha nwanne ya nwoke bụ Jubal, onye bụ nna nke ndị nile ahụ na-akpọ ụbọ akwara na ọja."
                },
                {
                    "number": 46,
                    "text": "Ma Zila mụtakwara Tubal Ken, onye nkụzi nke ndị nile na-eme nka nke bras na igwe. Ma aha nwanne nwanyị nke Tubal Ken bụ Neama."
                },
                {
                    "number": 47,
                    "text": "Ma Lemek wee sị ndị nwunye ya, Eda na Zila: Nụrụ nụ olu okwu m, unu ndị nwunye Lemek, n̄aa nụ ntị n’okwu m; n’ihi na egbuwo m onye nwoke n’ihi mmeru arụ m, ọ bụkwa nwaokoroọbịa ka m gburu n’ihi ntirụ arụ m."
                },
                {
                    "number": 48,
                    "text": "Ọbụrụ na a ga-abọ ọbọ Ken okpukpu asaa, ezie Lemek ga-abụ iri okpukpu asaa na asaa."
                },
                {
                    "number": 49,
                    "text": "N’ihi na Lemek na Setan abanyewo na ọgbụgba ndụ na-omume nke Ken, nke mere na ọghọwo Onye-isi Mahan, onye isi nke oke ihe nzuzo ahụ nke Setan nyere n’aka Ken; ma Irad, nwa nwoke Inọk onye mataworo izuzu nzuzo ha, malitere ikpughe ya nye ụmụ ndịkom nile nke Adam."
                },
                {
                    "number": 50,
                    "text": "Ya mere Lemek, n’ihi iwe wee gbuo ya, ọbụghị dịka Ken ji gbuo nwanne ya nwoke Ebel, n’ihi iji nweta uru, mana o gburu ya n’ihi ịn̄ụ iyi ahụ."
                },
                {
                    "number": 51,
                    "text": "N’ihi, site n’ụbọchị nile nke Ken, e nwere ntụgwa nzuzo, ma ọrụ ha nile na-abụkwa n’ọchịchịrị, ma ha mataworo nwoke ọbụla nwa nne ya nwoke."
                },
                {
                    "number": 52,
                    "text": "Ya mere Onye-nwe wee bụọ Lemek na ụlọ ya ọnụ; ma ha nile bụ ndị ha na Setan meworo ọgbụgba ndụ; n’ihi na ha edebeghị iwu-nsọ nile nke Chineke, ma ọ masịghị Chineke, ma o kwusaghịkwa ozi ọma nye ha, ma ọrụ ha nile wee bụrụ ihe arụ nile, na wee malite ịgbasa n’etiti ụmụ ndịkom nile nke ndị mmadụ. Ma o wee dịrị n’etiti ụmụ ndịkom nile nke ndị mmadụ."
                },
                {
                    "number": 53,
                    "text": "Ma n’etiti ụmụ ndịnyom nile nke ndị mmadụ, ekwughị ihe ndị a nile, n’ihi na Lemek e kwupụtawo ihe nzuzo ahụ nye ndị nwunye ya, ma ha wee nupu isi megide ya, ma kwusaa ihe ndịa nile gaa n’ezi, ma ha emeghị ebere;"
                },
                {
                    "number": 54,
                    "text": "Ya mere na-eledara Lemek anya, chụpụ kwa ya, ma ọ bataghị kwa n’etiti ụmụ ndịkom nile nke ndị mmadụ, adịghị ama-ama na ọ ga-anwụ."
                },
                {
                    "number": 55,
                    "text": "Na otua ka ọrụ nile nke ọchịchịrị malitere iwere ọnọdụ n’etiti ụmụ ndịkom nile nke mmadụ."
                },
                {
                    "number": 56,
                    "text": "Ma Chineke wee bụọ ụwa ọbụbụ ọnụ iwe ma o wee weso ndị ajọ mmadụ iwe tinyere ụmụ ndịkom nile nke mmadụ ndị nke o meworo."
                },
                {
                    "number": 57,
                    "text": "N’ihi na ha enweghi ike ịn̄a ntị n’olu okwu ya, ma-ọbụ kwere na Ọkpara ọ Mụrụ Nanị Ya, ọbụna onye ahụ onye o kwupụtaworo ga-abịa n’etiti oge a kara aka, onye a kwadoworo site tutu ntọ-ala nke ụwa."
                },
                {
                    "number": 58,
                    "text": "Na otua ka esi malite izisa Ozi-ọma, site na mmalite, nke ndị na-ekwusa ya bụ ndị mụọ ozi nile dị nsọ ndị ezitaworo site n’iru nke Chineke, na site n’olu okwu nke ya, na site n’onyinye nke Mụọ Nsọ."
                },
                {
                    "number": 59,
                    "text": "Na otua ka e mesịrị ihe nile ike nye Adam, site na emume nsọ, ma Ozi-ọma nke ekwusaworo, na iwu ọkụ e zipuworo, ka ọ dịrị n’ime ụwa, tutu ruo na-ọgwụgwụ ya; na otua ka ọ dịworo. Amen."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "Moses 6",
            "data_type": "chapter",
            "chapter_name": "Isi 6",
            "chapter_summary": [
                "Mkpụrụ nke Adam e dobe akwụkwọ nke ncheta—Ụmụ-ụmụ ya ndị ezi omume ekwusaa nchegharị—Chineke ekpughee onwe ya nye Inọk—Inọk ekwusaa ozi-ọma ahụ—Atụmatụ nke nzọpụta ka e kpughere nye Adam—O wee nata baptism na ọkwa nchụ-aja."
            ],
            "subtitle": [
                "(Novemba–Disemba 1830)"
            ],
            "verses": [
                {
                    "number": 1,
                    "text": "Ma Adam wee n̄aa ntị n’olu okwu nke Chineke, ma o wee kpọkuo ụmụ ya ndịkom ka ha chegharịa."
                },
                {
                    "number": 2,
                    "text": "Ma Adam wee mara nwunye ya ọzọ, o wee mụọ nwa nwoke, ma o wee kpọọ aha ya Set. Ma Adam wee too aha nke Chineke; n’ihi na ọ sịrị: Chineke enyewo m mkpụrụ ọzọ, ịnọchi Ebel, onye nke Ken gburu."
                },
                {
                    "number": 3,
                    "text": "Ma Chineke kpughere onwe ya nye Set, ma o nupụghị isi, mana Ọ chụrụ aja kwesịrị ka-anakwere, dịka nke nwa nne ya nwoke Ebel. Na nye ya ka-amụkwaara nwa nwoke, ma o wee kpọ aha ya Inọs."
                },
                {
                    "number": 4,
                    "text": "Na mgbe ahụ ndịkom ndịa malitere ịkpọ aha nke Onye-nwe, ma Onye-nwe wee gọzie ha;"
                },
                {
                    "number": 5,
                    "text": "Ma e dobere akwụkwọ nke ncheta, n’ime nke e dekọtara, n’asụsụ nke Adam, n’ihi na e nyewo ka ha ra bụ ndị nile na-akpoku Chineke ka ha dee site na mụọ nke nkwalite."
                },
                {
                    "number": 6,
                    "text": "Na site na ha ka ụmụ ha bụrụ ndị a kuziworo ịgụ na ide akwụkwọ, bụ ndị nwere asụsụ dị ọcha ma na-emerụghị emerụ."
                },
                {
                    "number": 7,
                    "text": "Ugbua Ọkwa Nchụ-aja nke a kwa, nke dị na mmalite ga-adị kwa na ọgwụgwụ nke ụwa."
                },
                {
                    "number": 8,
                    "text": "Ugbua amụma nke a ka Adam kwuru, dịka Mụọ Nsọ kpalitere ya, ma akwụkwọ agbụrụ nke ụmụ Chineke ka e dobere. Na nke a bụ akwụkwọ nke ọgbọ nile nke Adam, na-asị: N’ụbọchị ahụ nke Chineke kere mmadụ, n’oyiyi nke Chineke ka o mere ya;"
                },
                {
                    "number": 9,
                    "text": "Na onyinyo nke arụ onwe ya; nwoke na nwanyị ka o kere ha, ma gọzie ha, ma kpọọ aha ha Adam, n’ụbọchị ahụ mgbe e kere ha, ha wee bụrụ kwa mkpụrụ-obi nile dị ndụ n’ime elu ala ahụ nke bụ ihe mgbakwasị ụkwụ nke Chineke."
                },
                {
                    "number": 10,
                    "text": "Ma Adam biri otu narị afọ na iri atọ, ma mụta nwa nwoke na-oyiyi nke ya, dịka onyinyo nke ya, ma kpọọ aha ya Set."
                },
                {
                    "number": 11,
                    "text": "Ma ụbọchị nile nke Adam, mgbe ọ mụtasịworo Set, wee bụrụ nari afọ asatọ, ma ọ mụtakwara ọtụtụ ụmụ ndịkom na ụmụ ndịnyom;"
                },
                {
                    "number": 12,
                    "text": "Ma ụbọchị nile nke Adam biri wee bụrụ narị afọ itoolu na iri afọ atọ, ma o wee nwụọ."
                },
                {
                    "number": 13,
                    "text": "Set wee bie otu narị afọ na afọ ise, ma mụta Inọs, ma o wee buo amụma n’ụbọchị ya nile, o wee kuziere nwa ya Inọs n’ụzọ nile nke Chineke; ya mere Inọs wee buo kwa amụma."
                },
                {
                    "number": 14,
                    "text": "Ma Set wee bie, mgbe ọ mụtasịworo Inos, narị afọ asatọ na asaa, ma wee mụta ọtụtụ ụmụ ndịkom na ụmụ ndịnyom."
                },
                {
                    "number": 15,
                    "text": "Ma ụmụ nke mmadụ wee dị ọtụtụ n’ọnụ ọgụgụ n’elu iru nile nke ala. Ma n’ụbọchị ndị ahụ nile Setan nwere oke ike ọchịchị n’etiti ndị mmadụ, ma na-akpalite iwe ọkụ n’ime obi ha nile; na site na mgbe ahụ gawa agha nile na ịkwafu ọbara wee bịa; na iwelite aka nke mmadụ imegide nwa nne ya nwoke, na-inye ya n’ọnwụ, n’ihi ọrụ nile nke nzuzo, na-achọ maka ike."
                },
                {
                    "number": 16,
                    "text": "Ụbọchị nile nke Set wee bụrụ narị afọ itoolu na iri na abụọ, ma o wee nwụọ."
                },
                {
                    "number": 17,
                    "text": "Ma Inọs wee bie iri afọ itoolu, ma mụta Kenan. Ma Inọs na ụmụ Chineke ndị ọzọ fọdụrụ wee si na ala ahụ nke a na-akpo Shụlọn pụọ wee biri n’ala nke e kwere na nkwa, nke ọ kpọrọ aha ya dịka aha nwa ya nwoke si dị, onye nke ọ kpọworo Kenan."
                },
                {
                    "number": 18,
                    "text": "Ma Inọs wee bie, mgbe ọ mụtasịworo Kenan, narị afọ asatọ na iri na ise, ma wee mụta ọtụtụ ụmụ ndịkom na ụmụ ndịnyom nile. Ma ụbọchị nile nke Inọs wee buru narị afọ itoolu na ise, ma o wee nwụọ."
                },
                {
                    "number": 19,
                    "text": "Ma Kenan wee bie iri afọ asaa, ma wee mụta Mahalalel; ma Kenan wee bie, mgbe ọ mụtasịworo Mahalalel narị afọ asatọ na iri afọ anọ, wee mụtakwa ụmụ ndịkom na ụmụ ndịnyom nile. Ma ụbọchị nile nke Kenan wee bụrụ narị afọ itoolu na iri, ma o wee nwụọ."
                },
                {
                    "number": 20,
                    "text": "Na Mahalalel wee bie ndụ iri afọ isii na ise, na wee mụta Jared; ma Mahalalel wee bie narị afọ asatọ na iri afo-atọ mgbe ọ mụtasịworo Jared, ma mụta ụmụ ndịkom na ụmụ ndịnyom. Afọ nile kwa nke Mahalalel wee bụrụ narị afọ asatọ na iri afọ itoolu na ise, o wee nwụọ kwa."
                },
                {
                    "number": 21,
                    "text": "Ma Jared wee bie otu narị afọ na iri afọ isii na abụọ, ma wee mụta Inọk; Jared wee bie kwa narị afọ asatọ mgbe ọ mụtasịworo Inọk, mụta kwa ụmụ ndịkom na ụmụ ndịnyom. Ma Jared wee kuziere Inọk n’ụzọ nile nke Chineke."
                },
                {
                    "number": 22,
                    "text": "Na nke a bụ akwụkwọ akụkọ agbụrụ nke ụmụ ndịkom nke Adam, onye nke bụkwaara nwa nwoke nke Chineke, onye nke ya na Chineke n’onwe ya kparịtara ụka."
                },
                {
                    "number": 23,
                    "text": "Ma ha bụkwaara ndị na-ekwusa ozi-ọma nke ezi-omume, na wee kwuo-okwu buo kwa amụma, ma kpọkue mmadụ nile, ebe nile, ka ha chegharịa, ma okwukwe kwa ka a kụziri nye ụmụ nke mmadụ."
                },
                {
                    "number": 24,
                    "text": "Ma o wee ruo n’ụbọchị nile nke Jared dịịrị narị afọ itoolu na iri afọ isii na abụọ, ma o wee nwụọ."
                },
                {
                    "number": 25,
                    "text": "Inọk wee bie iri afọ isii na ise, ma wee mụta Metusela."
                },
                {
                    "number": 26,
                    "text": "Ma o wee ruo na Inọk jegharịrị ije n’ala ahụ n’etiti ndị mmadụ ahụ; ma mgbe ọ na-ejegharị, Mụọ nke Chineke wee si n’elu-igwe rịdata, ma wee binyere ya."
                },
                {
                    "number": 27,
                    "text": "Ma o wee nụ olu-okwu si n’elu-igwe, na-asị: Inọk nwa m nwoke, buo amụma nye ndị a, ma sị ha—Chegharịa nụ, n’ihi na otu a ka Onye-nwe kwuru: Ana m eweso ndị mmadụ a iwe, na iwe m adịwo kwa ọkụ imegide ha; n’ihi na obị ha nile e siwo ike, na ntị ha nile akpọchiwo na-ịnụ ihe, anya ha nile apụghị kwa ịhụ ụzọ ruo ebe dị anya;"
                },
                {
                    "number": 28,
                    "text": "Ma banyere ọtụtụ ọgbọ nile ndị a, siterị na mgbe ụbọchị ahụ m keworo ha, ka ha kpafusiworo, ma ha agọnarịwo m, ha achọwokwa ndụmọdụ nile nke ha n’ime ọchịchịrị; ma n’ime ihe-arụ ha nile ka ha chepụtaworo igbu mmadụ, ha anaghị edobekwa iwu nsọ nile, nke m nyeworo nna ha, Adam."
                },
                {
                    "number": 29,
                    "text": "Ya mere, ha an̄ụworị iyi nye onwe ha, na site na-in̄ụ iyi ha, ha ewetawo ọnwụ n’isi ha nile; na otu ala-mụọ ka m kwadoworo maka ha, ma ọbụrụ na ha echegharịghị."
                },
                {
                    "number": 30,
                    "text": "Ma nke a bụ iwu-ọkụ, nke m zipụworo na mmalite nke ụwa, site n’ọnụ nke m, site na ntọ-ala nke ụwa, na site n’ọnụ nile nke ndị odibo m, nna unu ha, ka m nyeworo iwu-ọkụ ahụ, ọbụna dịka aga ezipụ ya n’ime ụwa, ruo na nsọtụ ya nile."
                },
                {
                    "number": 31,
                    "text": "Na mgbe Inọk nụworo okwu ndị a nile, o wee hulata onwe ya n’ala, n’iru Onye-nwe, wee kwuo kwa okwu n’iru Onye-nwe na-asị: Gịnị mere na m achọtawo iru-ọma n’anya gị ma abụ m nwantakịrị, ma ndị mmadụ nile akpọwo m asị; n’ihi na ọnụ m dị arọ ikwu okwu; ya mere abụ m nwa odibo gị?"
                },
                {
                    "number": 32,
                    "text": "Ma Onye-nwe wee sị Inọk gaa n’iru mee kwa dịka m nyeworo gị n’iwu, ma ọdịghị onye ga-adupu gị arụ. Meghee ọnụ gị, ọ ga-ejupụta kwa, ma aga m enye gị ihe ị ga-ekwu, n’ihi na anụ arụ nile nọ n’aka m nile, ma a ga m eme otu dị mụ mma."
                },
                {
                    "number": 33,
                    "text": "Kwuoro ndị mmadụ a: Họrọ nụ taa, ife Onye-nwe Chineke ofufe onye mere unu."
                },
                {
                    "number": 34,
                    "text": "Lee Mụọ m nọkwasịrị n’elu gị, ya mere okwu gị nile ka m ga-eme ka o zie-ezi; ma ugwu ukwu nile ga-esi n’iru gị gbalaga, osimiri nile ga-esi n’ụzọ ha chigharịa; ma gị ga-anọgide n’ime m, ma mụ onwe m n’ime gị; ya mere soro m na-ejegharị."
                },
                {
                    "number": 35,
                    "text": "Ma Onye-nwe wee kwuo okwu nye Inọk, sị kwa ya: Were aja gwakọta na mmiri tee n’anya gị nile, sachaa kwa ha, ị ga-ahụ kwa ụzọ. Ma o wee mee otu ahụ."
                },
                {
                    "number": 36,
                    "text": "Ma o wee hụ mụọ ahụ nile nke Chineke keworo; ma o wee hụkwa ihe nile ndị ahụ na-anaghị ahụ anya n’anya nke ụdị okike; ma site na mgbe ahụ gaa-n’iru ka okwu ahụ bịara n’ezi n’ala ahụ: Onye ọhụ-ụzọ ka Onye-nwe kulitere nye ndị ya."
                },
                {
                    "number": 37,
                    "text": "Ma o wee ruo na Inọk jegharịrị n’ala ahụ n’etiti ndị mmadụ ahụ, na-eguzo n’elu ugwu nile na n’ebe nile dị elu, ma na-eji olu okwu dị elu, tie mkpu, na-agba ama imegide ọrụ ha nile; ma ndị mmadụ nile ka e mejọrọ n’ihi ya."
                },
                {
                    "number": 38,
                    "text": "Ma ha bịarukwara nso ịnụrụ okwu ya n’elu ebe nile ahụ dị elu, na-agwa ndị na-edebe ụlọ ikwuu nile, na-asị: nọdụ nụ ma na-edebe ụlọ ikwuu nile, ebe anyị ga-aga n’iru ịhụ onye ọhụ-ụzọ, n’ihi na ọ na-ebu amụma, ma ihe anyị na-amaghị a dịwọ na-ala ahụ; nwoke isi mmebi abịawo n’etiti anyị."
                },
                {
                    "number": 39,
                    "text": "Ma o wee ruo na mgbe ha nụworo olu ya, ọ dịghị onye metụrụ ya aka n’arụ; n’ihi na egwu bịakwasịrị ha nile bụ ndị nụworo ihe o kwuru, n’ihi na ya na Chineke so na-ejegharị."
                },
                {
                    "number": 40,
                    "text": "Ma otu nwoke wee bịakwute ya, onye nke aha ya bụụrụ Mahija, wee sị ya, “Gwa anyị n’ụzọ doro anya onye ị bụ, na n’ebe isi na-abịa?"
                },
                {
                    "number": 41,
                    "text": "Ma o wee sị ha: Esi m n’ala nke Kenan, ala nke ndị nna m ha, ala nke ezi-omume ruo n’ụbọchị nke a. Ma nna m akụziworo m n’ụzọ nile nke Chineke."
                },
                {
                    "number": 42,
                    "text": "Na o wee ruo, na mgbe m na-ejegharị site n’ala nke Kenan, n’akụkụ osimiri ọwụwa anyanwụ, m wee hụ ọhụ; na lee, elu-igwe nile ka m hụworo, na Onye-nwe wee gwa m okwu, wee nye kwa m iwu-nsọ; ya mere, n’ihi nke a, idobe iwu-nsọ ahụ, ka m na-ekwupụta okwu ndị a nile."
                },
                {
                    "number": 43,
                    "text": "Ma Inọk wee gaa n’iru n’okwu ya na-asị: Onye-nwe onye nke gwara m okwu, ọbụ kwa ya bụ Chineke nke elu-igwe, ọ bụ kwa ya bụ Chineke m na Chineke unu, unu bụ kwa ụmụnne m, ma gịnị mere unu ji na enye onwe unu nile ndụmọdụ, na na-agọnarị Chineke nke elu-igwe?"
                },
                {
                    "number": 44,
                    "text": "Elu-igwe nile ka ya onwe ya mere, ala bụ ihe mgbakwasị ụkwụ ya; ma ntọ-ala ya bụ nke ya. Lee, ya onwe ya tọrọ ya, usuu nke ndị mmadụ ka o webataworo n’elu iru nke ya."
                },
                {
                    "number": 45,
                    "text": "Na ọnwụ abịakwasịwọ ndị nna anyị ha; na-agbanyeghị anyị maara ha, ma anyị apụghị ịgọnarị, na ha ọbụna onye mbụ n’ime ha nile ka anyị maara, ọbụna Adam."
                },
                {
                    "number": 46,
                    "text": "N’ihi na akwụkwọ nke ncheta ka anyị dewọrọ n’etiti anyị, na-igbaso ụdị ahụ nke mkpisi-aka nke Chineke nyeworo siri dị; ma ya ka e nyeworo n’asụsụ nke anyị."
                },
                {
                    "number": 47,
                    "text": "Na mgbe Inọk na-ekwupụta okwu nile nke Chineke, ndị mmadụ ahụ wee maa jijiji, ha enweghị kwa ike iguzo n’iru ya."
                },
                {
                    "number": 48,
                    "text": "Ma o wee sị ha: N’ihi na Adam daworo, ka anyị ji wee dị; na site na ọdịda ya ka ọnwụ ji wee bịa; ma e wee mee anyị ndị ga-eketa oke nke nhuju anya na ahụhụ."
                },
                {
                    "number": 49,
                    "text": "Lee Setan abịawo n’etiti ụmụ mmadụ, na na-anwa ha ọnwụnwa ka ha fee ya ofufe; na ndị mmadụ aghọwo nke anụ arụ, nke mmetụta, na ndị na-eso ekwensu, na e mechibidowo ha ụzọ site n’iru nke Chineke."
                },
                {
                    "number": 50,
                    "text": "Mana Chineke emewo ka nna anyị ha mara na mmadụ nile garịrị echegharị."
                },
                {
                    "number": 51,
                    "text": "Na o wee kpọkuo nna anyị Adam site n’olu okwu nke ya, na-asi: Abụ m Chineke; ọ bụ m mere ụwa, na mmadụ tutu ha adịrị n’anụ arụ."
                },
                {
                    "number": 52,
                    "text": "Na o wee sịkwa ya: Ọbụrụ na ị ga-echigharịkwute m, na n̄aa ntị n’olu okwu m, kwere kwa, na chegharịa site na njehie gị nile, na mee baptism, ọbụna n’ime mmiri, n’aha nke Ọkpara M Mụrụ Nanị ya, onye nke jupụtara n’amara na ezi-okwu, nke bụ Jisus Kraịst, aha nke ọ bụ nanị ya ka a ga-enye n’okpuru elu-igwe, nke nzọpụta ga-esi na ya bịakwute ụmụ nke mmadụ, ị ga-anata onyinye nke Mụọ Nsọ, na-arịọ ihe nile n’aha ya, na ihe ọbụla nke ị ga-arịọ a ga-enye gị ya."
                },
                {
                    "number": 53,
                    "text": "Na nna anyị Adam wee kwuo okwu nye Onye-nwe, na sị: Gịnị mere na ndị mmadụ garịrị echegharị na mee baptism n’ime mmiri? Na Onye-nwe sịrị Adam: Lee agbagharawo m gị njehie gị n’ime Ubi Iden."
                },
                {
                    "number": 54,
                    "text": "Site n’ebe a ka okwu ahụ bịara n’ezi n’etiti ndị mmadụ ahụ, na Ọkpara Chineke achụwọ aja mgbaghara mmehie n’ihi ikpe omụma nke ime mụọ nke mmalite, nke site na ya a gaghị asa ajụjụ mmehie nile nke ndị nne na nna ha n’elu isi nile nke ndị bụ ụmụ, n’ihi na ha zuru oke site na ntọ-ala nke ụwa."
                },
                {
                    "number": 55,
                    "text": "Na Onye-nwe wee kwuo okwu nye Adam, na-asị. Ebe ọbụ na-amụrụ ụmụ gị n’ime mmehie, ọbụna otua mgbe ha malitere itolite, mmehie na-amụ n’ime obi ha nile, ha na-edetụkwa ihe ilu ahụ ire, ka ha wee mara ikwe ọnụ-ahịa ezi-ihe."
                },
                {
                    "number": 56,
                    "text": "Na e nyewo ha i mara ezi-ihe site n’ihe ọjọọ; ya mere ha bụ ndị na-anọchi anya nye onwe ha, na enyewo m gị iwu ọzọ na iwu-nsọ."
                },
                {
                    "number": 57,
                    "text": "Ya mere kụzie ya nye ụmụ gị, na mmadụ dum, n’ebe nile, garịrị echegharị, ma-ọbụ ha enweghị ike iketa ala-eze Chineke, n’ihi n’ọdịghị ihe ọbụla na-adịghị-ọcha ga-ebi ebe ahụ, ma-ọbụ biri n’iru ya; n’ihi, n’asụsụ nke Adam, Nwoke nke Ịdị-nsọ ka aha ya bụ, na aha nke Onye ahụ ọ Mụrụ Nanị Ya bụ Ọkpara nke Mmadụ, ọbụna Jisus Kraịst, Onye na-ekpe ikpe ezi-omume, onye ga-abịa n’etiti oge a kara aka."
                },
                {
                    "number": 58,
                    "text": "Ya mere enye m gị iwu-nsọ, ịkụziri ụmụ gị ihe ndị a nile n’egbochịghị, na-asị;"
                },
                {
                    "number": 59,
                    "text": "Site n’ihi njehie ka ọdịda ahụ bịara, ebe ọdịda ahụ wetara ọnwụ, na ebe ọbụ na-amụbatara unu n’ime ụwa site na mmiri, na ọbara, na mụọ ahụ, nke m meworo, na si-otua ghọọ nke uzuzu mkpụrụ-obi dị ndụ, ọbụna otu a ka a garịrị amụ unu ọzọ baa n’ime ala-eze nke elu-igwe, site na mmiri na site na Mụọ, na e were ọbara sachaa unu, ọbụna ọbara nke Onye m Mụrụ Nanị Ya; ka e wee doo unu nsọ site na mmehie nile, na wee kporie ndụ n’okwu nile nke ndụ ebighi-ebi n’ime ụwa nke a, na ndụ ebighi-ebi n’ime ụwa nke na-abịa, ọbụna ebube nke anwụghị-anwụ."
                },
                {
                    "number": 60,
                    "text": "N’ihi site na mmiri ahụ ka unu na-edobe iwu-nsọ; site na Mụọ ahụ ka a gụrụ unu na ndị ezi-omume, na site n’ọbara ahụ ka e doworo unu nsọ;"
                },
                {
                    "number": 61,
                    "text": "Ya mere e nyewo ya ka o biri n’ime unu; onye-aka-ebe nke elu-igwe; Onye nkasi-obi ahụ; ihe udo nile nke ebube anwụghị-anwụ; ezi-okwu nke ihe nile; nke ahụ nke na-akwalite ihe nile, nke na-eme ka ihe nile dị ndụ; nke ahụ nke maara ihe nile, na nwekwara ike nile dịka amamihe, ebere, ezi-okwu, ikpe ziri ezi na ikpe siri dị."
                },
                {
                    "number": 62,
                    "text": "Na ugbụ a, lee, asị m unu: Nke a bụ atụmatụ nke nzọpụta nye mmadụ nile, site n’ọbara nke Onye m Mụrụ Nanị ya, onye ga-abịa n’etiti oge a kara-aka."
                },
                {
                    "number": 63,
                    "text": "Na lee, ihe nile nwere oyiyi nke ha, na ihe nile ka e keworo na mee ka ha na-agba-ama banyere m, ma ihe nile nke ụwa nke a na ihe nile nke mụọ; ihe nile nke dị n’elu n’elu-igwe, na ihe nile nke di n’elu ụwa, na ihe nile nke dị n’ime ụwa, na ihe nile nke di n’okpuru ụwa, ma n’elu na n’okpuru: ihe nile na-agba-ama banyere m."
                },
                {
                    "number": 64,
                    "text": "Na o wee ruo, na mgbe Onye-nwe na Adam, nna anyị kwusiworo okwu, Adam wee tikuo Onye-nwe, na Mụọ nke Onye-nwe wee buru ya pụọ, na buda ya n’ime mmiri, na wee nyibe ya n’okpuru mmiri ahụ, na wee kpọpụta ya site na mmiri ahụ."
                },
                {
                    "number": 65,
                    "text": "Na site otu a ka e mere ya baptism, na Mụọ nke Chineke wee rịdata n’elu ya, na site otu a ka a mụrụ ya site na Mụọ ahụ na ghọọ onye a kwalitere n’ime ime mmadụ."
                },
                {
                    "number": 66,
                    "text": "Na o wee nụ olu-okwu sitere n’elu-igwe pụta na-asi: E mewo gị baptism jiri ọkụ, na Mụọ Nsọ. Nke a bụ ịgba-ama nke Nna ahụ, na Ọkpara ahụ, site ugbụ a gawa n’iru ruo mgbe nile;"
                },
                {
                    "number": 67,
                    "text": "Na gị onwe gị na-adị n’usoro dịka onye ahụ na-enweghị mmalite nke ụbọchị nile ma-ọbụ ọgwụgwụ nke afọ nile, site ebighi-ebi nile ruo ebighi-ebi nile."
                },
                {
                    "number": 68,
                    "text": "Lee, gị onwe gị bụ otu n’ime m, nwa nwoke nke Chineke; na site otu a ka mmadụ nile wee ghọọ ụmụ ndịkom nile nke m. Amen."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "Moses 7",
            "data_type": "chapter",
            "chapter_name": "Isi 7",
            "chapter_summary": [
                "Inọk kuziri, duzie ndị mmadụ ahụ, mee kwa ka ugwu ukwu nile megharịa arụ—E hiwere nnukwu obodo nke Zaịọn—Inọk buru-ụzọ hụ ọbịbịa Ọkpara nke Mmadụ, aja mgbaghara mmehie ọ chụrụ, na mbilite n’ọnwụ nke Ndị-nsọ—O wee buru-ụzọ hụ Mweghachi ahụ, Mkpokọta ahụ, Ọbịbịa nke Ugboro Abụọ ahụ, na nlọta nke Zaịọn."
            ],
            "subtitle": [
                "(Disemba 1830)"
            ],
            "verses": [
                {
                    "number": 1,
                    "text": "Na o wee ruo na Inọk gara n’iru n’okwu ya na-asị: Lee nna anyị Adam kụziri ihe ndị a nile, na ọtụtụ ekwerewo ma ghọwo ụmụ ndịkom nke Chineke, ma ọtụtụ ekwenyeghị, na laworị n’iyi n’ime mmehie ha nile, na ha na-elepụ anya jiri ịtụ-egwu n’ime ịta ahụhụ n’ihi oke iwe dị ọkụ nke ọnụma nke Chineke nke a ga-awụkwasị n’elu ha."
                },
                {
                    "number": 2,
                    "text": "Ma site n’oge ahụ gawa n’iru Inọk malitere na-ebu amụma, na-asị ndị mmadụ ahụ, na: Dịka mgbe m na-ejegharị, na wee guzo n’elu ebe Mahuja, ma bekuo Onye-nwe, ebe ahụ ka otu olu-okwu sitere n’elu-igwe pụta, na-asị—gị onwe gị tụgharịa, na gị onwe gị gaa n’elu ugwu Simiọn."
                },
                {
                    "number": 3,
                    "text": "Na o wee ruo na m tụgharịrị, na rigoruo n’elu ugwu ahụ; na dịka m guzooro n’elu ụgwu ahụ, m wee hụ n’elu-igwe nile ghe-oghe, na e jiri ebube wee yikwasị m;"
                },
                {
                    "number": 4,
                    "text": "Na m wee hụ Onye-nwe; o wee guzokwa m n’iru, na o wee kwuoro m okwu mụ na ya, ọbụna dịka mmadụ na-ekwu okwu otu na ibe ya, iru na iru; na o wee sị m: Lee anya, na m ga-egosi gị ụwa ruo ọtụtụ ọgbọ nile."
                },
                {
                    "number": 5,
                    "text": "Na o wee ruo na m hụrụ n’ime ndagwurugwu nke Shum, na lee oke ọnụọgụgụ ndị mmadụ ndị biiri n’ime ụlọ ikwuu nile ndị bụụrụ ndị nke Shum."
                },
                {
                    "number": 6,
                    "text": "Na-ọzọ Onye-nwe wee sị m: Lee anya; na m wee lee anya na mpaghara elu-elu, na m wee hụ ndị mmadụ nke Kenean ndị bi n’ụlọ ikwuu nile."
                },
                {
                    "number": 7,
                    "text": "Na Onye-nwe wee sị m: Buo amụma; m wee buokwa amụma na-asị: Lee ndị mmadụ nke Kenean, ndị ọnụ ọgụgụ ha dị ukwuu, ga-aga n’iru n’usoro agha megide ndị nke Shum, ha ga-egbu kwa ha bụ ndị a ga-ebibi kpam kpam; na ndị Kenean ga ekewasị onwe ha n’ala ahụ, ala ahụ ga-abụkwa ala àgà na nke na-agaghị amịta mkpụrụ, ọ dịghị kwa ndị ọzọ ga-ebi ebe ahụ ma ọbụghị ndị Kenean."
                },
                {
                    "number": 8,
                    "text": "N’ihi lee, Onye-nwe ga-eji nnukwu okpomọkụ bụọ ala ahụ ọnụ na ịbụ ala ahụ nke na-agaghị amịta mkpụrụ ga-aga n’iru ruo mgbe nile, na e nwere ịdị ojii nke bịakwasịrị n’elu ụmụ nile nke Kenean, nke na-eledara ha anya n’etiti ndị mmadụ nile."
                },
                {
                    "number": 9,
                    "text": "Na o wee ruo na Onye-nwe sịrị m: Lee anya; na m wee lee anya, na a hụrụ m ala nke Sharọn, na ala nke Inọk, na ala nke Omna, na ala nke Heni, na ala nke Shem, na ala nke Hanọ, na ala nke Hananiha na ndị nile bi n’ime ha;"
                },
                {
                    "number": 10,
                    "text": "Na Onye-nwe wee sị m: Jekwuru ndị a, ma sị ha—Chegharịa nụ, ma ọbụghị otu a aga m apụta jiri ọbụbụ-ọnụ tie ha ihe otiti, na ha wee nwụọ."
                },
                {
                    "number": 11,
                    "text": "Na o wee nye m iwu-nsọ na m ga na-eme baptism n’aha nke Nna, na nke Ọkpara nke jupụtara n’amara na ezi-okwu, na Mụọ Nsọ, nke na-agba ama banyere Nna na Ọkpara ahụ."
                },
                {
                    "number": 12,
                    "text": "Na o wee ruo na Inọk gara-n’iru na-akpọku mmadụ nile ahụ, ma-ọbụghị ndị Kenean ka ha chegharịa;"
                },
                {
                    "number": 13,
                    "text": "Na otu a ka okwukwe nke Inọk dịịrị ukwuu na o duziri ndị nke Chineke, ma ndị iro ha bịara ịlụso ha agha; na o kwuru okwu nke Onye-nwe, na ụwa wee maa jijiji, na ugwu ukwu nile wee gbalaga, ọbụna dịka iwu ya siri dị; na osimiri nile nke mmiri ka a tụgharịrị iru site n’ụzọ ha; na ịgbọ-ụja nke ọdụm nile ka-anụworo site n’ime ọzara; na mba nile wee tụa nnukwu egwu, otu a ka ịdị-ike jupụtara n’okwu nke Inọk, na otu a ka ọ dị ukwuu bụ ike nke asụsụ nke Chineke nyeworo ya."
                },
                {
                    "number": 14,
                    "text": "Otu ala sikwara n’ime ogbu osimiri ukwu ahụ pụtalite, na oke ịdị ukwuu ka egwu nke ndị-iro nile nke ndị nke Chineke dịrị nke mere ha jiri gbalaga guzokwa n’ebe tere anya na na-ejegharị n’elu ala ahụ nke siri n’ime ogbu osimiri ukwu ahụ pụtalite."
                },
                {
                    "number": 15,
                    "text": "Na ndị mmadụ-bụ-enyi nke ala ahụ guzokwa n’ebe tere anya; na ịbụ-ọnụ gapụrụ n’elu mmadụ nile ndị lụsoro Chineke ọgụ;"
                },
                {
                    "number": 16,
                    "text": "Na site n’oge ahụ gaa n’iru e nwere ibu-agha nile na ịkwafu ọbara n’etiti ha; mana Onye-nwe bịara binyere ndị ya, na ha wee biri n’ezi-omume."
                },
                {
                    "number": 17,
                    "text": "Egwu nke Onye-nwe wee dịrị n’elu mba nile, otu a ka ọ dị ukwuu bụ ebube nke Onye-nwe, nke dịworị n’elu ndị ya. Na Onye-nwe gọziri ala ahụ, e wee gọzie ha n’elu ugwu ukwu nile, na n’elu ebe nile dị elu na ha mere nke ọma."
                },
                {
                    "number": 18,
                    "text": "Na Onye-nwe wee kpọọ ndị ya Zaịọn, n’ihi na ha nwere otu obị na otu uche, na biri n’ime ezi-omume; na e nweghị ogbenye n’etiti ha."
                },
                {
                    "number": 19,
                    "text": "Na Inọk gara n’iru na-ekwusa ozi-ọma ya n’ezi-omume nye ndị nke Chineke. Na o wee ruo n’ụbọchị ya nile na o wuru otu nnukwu obodo nke a kpọrọ, Nnukwu Obodo nke Ịdị-nsọ, ọbụna Zaịọn."
                },
                {
                    "number": 20,
                    "text": "Na o wee ruo na Inọk na Chineke kwurịtara okwu; na o wee sị Onye-nwe: N’ezie Zaịọn ga-ebi na-enweghị mmekpa-arụ ruo mgbe nile. Mana Onye-nwe wee sị Inọk: Zaịọn ka m gọziworo, mana ndị fọdụrụ na ndị mmadụ ahụ ka m bụworo ọnụ."
                },
                {
                    "number": 21,
                    "text": "Na o wee ruo na Onye-nwe gosịrị Inọk ndị nile bi n’ime ụwa; na o wee hụ, na lee, Zaịọn, na mgbe oge na-aga, na-eweliworo ya elu baa n’ime elu-igwe. Na Onye-nwe sịrị Inọk: Lee ebe obibi nke m ruo mgbe nile."
                },
                {
                    "number": 22,
                    "text": "Na Inọk hụkwara ndị ahụ nke fọdụrụ n’ime ndị mmadụ ahụ nke bụụrụ ụmụ ndịkom nile nke Adam; na ha bụụrụ ngwakọta nke mkpụrụ nile nke Adam ewezuga ma o bụụrụ mkpụrụ nke Ken, n’ihi na mkpụrụ nke Ken dịịrị oji, na o nweghị ọnọdụ n’etiti ha."
                },
                {
                    "number": 23,
                    "text": "Na mgbe nke a gasịrị e wee welite Zaịọn baa n’ime elu-igwe, Inọk wee hụ, na lee, mba nile nke ụwa nọdụrụ n’iru ya."
                },
                {
                    "number": 24,
                    "text": "Na ọgbọ kwuru ọgbọ wee bịa; ma Inọk dịrị elu na e kuliwo kwa ya elu, ọbụna n’obi nke Nna ahụ, na nke Ọkpara nke Mmadụ ahụ; na lee, ike nke Setan nọọrọ n’elu iru nile nke ụwa."
                },
                {
                    "number": 25,
                    "text": "Na o wee hụ ndị mụọ-ozi ka ha si n’elu-igwe na-arịdata; na o wee nụ olu-okwu dị elu na-asị: Ahụhụ, ahụhụ ga-adịrị ndị nile na-ebi n’ụwa."
                },
                {
                    "number": 26,
                    "text": "Na o wee hụ Setan; na o ji nnukwu ụdọ-igwe n’aka ya, na o jiwo ọchịchịrị kpuchie iru nke ụwa nile; na o leliwo anya elu wee chịa kwa ọchị, na ndị mụọ-ozi ya nile wee n̄ụrịa."
                },
                {
                    "number": 27,
                    "text": "Na Inọk wee hụ ndị mụọ-ozi ka ha si n’ime elu-igwe na-arịdata, na-agba ama banyere Nna ahụ na Ọkpara; na Mụọ Nsọ ahụ wee dakwasị ọtụtụ, na e wee welite ha elu site n’ike nile nke elu-igwe baa n’ime Zaịọn."
                },
                {
                    "number": 28,
                    "text": "Na o wee ruo na Chineke nke elu-igwe ledatara anya n’elu ndị ahụ nke fọdụrụ na ndị mmadụ ahụ, na o wee bee akwa; Inọk agbawokwa ama maka ya, na-asị: Olee otu osi bụrụ na elu-igwe nile na-ebe akwa, na na-akwapụta anya-mmiri ha nile dịka mmiri-ozuzo n’elu ugwu ukwu nile?"
                },
                {
                    "number": 29,
                    "text": "Na Inọk wee sị Onye-nwe: Olee otu o si bụrụ na i nwere ike ibe-akwa, ebe ọbụ na gị onwe gị dị nsọ, na-esite ebighi-ebi nile ruo ebighi-ebi nile?"
                },
                {
                    "number": 30,
                    "text": "Na ọbụrụ na ọ ga-ekwe mee bụ na mmadụ ga-agụta ọnụ irighiri nile nke ụwa, e, nde nile nke ụwa nile dị otu a, ọ gaaraghị abụ mmalite nke ọnụ ọgụgụ nke ihe nile i keworo, na akwa mgbochi gị nile ka a gbasawokwara, mana gị onwe gị nọ ebe ahụ, ma obi gị nọ ebe ahụ; na kwa gị onwe gị ziri-ezi; gị onwe gị dị obi ebere dị kwa obi-ọma ruo mgbe nile;"
                },
                {
                    "number": 31,
                    "text": "Na i werewo Zaịọn gaa n’obi nke gị onwe gị, site n’okike gị nile, site n’ebighi-ebi nile ruo n’ebighi-ebi nile; na ọ dịghị ma ọbụghị udo, ikpe ziri-ezi, na ezi-okwu ka ebe obibi nke oche-eze gị bụ; na ebere ga-agapụ n’iru nke gị na ọ gaghị enwe nsọtụ; o’lee otu o si bụrụ na i nwere ike ibe-akwa?"
                },
                {
                    "number": 32,
                    "text": "Onye-nwe wee sị Inọk: Lee ụmụ nne gị ndị a, ha bụ ọrụ-aka nke aka m nile, na enyere ha ọmụma ihe ha, n’ụbọchị ahụ m keworo ha; na n’ime Ubi Iden ahụ, ka m nyeworo mmadụ ohere nhọrọ ya;"
                },
                {
                    "number": 33,
                    "text": "Na nye ụmụnne gị ka m sịworo, na nyewokwa iwu-nsọ, na ha ga-ahụrịta onye ọbụla n’ibe ya n’anya, na na ha kwesịrị ịhọrọ m, bụ Nna ha; mana lee, ha bụ ndị ihe mmadụ ibe ha na-adịghị atọ ụtọ, ha na-akpọkwa ọbara nke aka ha asị;"
                },
                {
                    "number": 34,
                    "text": "Na ọkụ nke iwe-ọkụ m e nwuruwo imegide ha; na n’ime enweghị mmasị m dị ọkụ, aga m ezibata ide mmiri nile n’elu ha, n’ihi na iwe m dị-egwu adịwo ọkụ imegide ha."
                },
                {
                    "number": 35,
                    "text": "Lee, Abụ m Chineke; Nwoke nke Ịdị-nsọ ka aha m bụ; Nwoke Onye-Ndụmọdụ ka aha m bụ; na Enweghị-ọgwụgwụ na Ebighi-ebi ka aha m bụ kwa."
                },
                {
                    "number": 36,
                    "text": "Ya mere, enwere m ike ịgbasapụta aka nile na jigide ihe nile ekere-eke nke mụ onwe m meworo; na anya m ga-adupu kwa ha, na n’etiti ọrụ-aka nile nke aka m onwebeghị oke ajọọ omume dịworo dịka n’etiti ụmụnne gị."
                },
                {
                    "number": 37,
                    "text": "Mana lee, mmehie ha nile ga-adị n’elu isi nile nke ndị nna ha; Setan ga-abụ nna ha, na nhuju-anya ga-abụ mbibi ha; na elu-igwe dum ga-ebe akwa n’elu ha, ọbụna ọrụ-aka nile nke aka m nile; ya mere ọbụ n’elu-igwe nile a gaghị ebe-akwa, na-ịhụ na ndị a ga-ata ahụhụ?"
                },
                {
                    "number": 38,
                    "text": "Mana lee, ndị a anya gị nọ n’elu ha ga-agabiga n’ime ide mmiri nile ahụ; na lee aga m akpọchi ha; ụlọ mkpọrọ ka m kwadoworo n’ihi ha."
                },
                {
                    "number": 39,
                    "text": "Na onye-ahụ nke m họọworo a rịọwo arịrịọ n’iru m. Ya mere, ọ na-ata ahụhụ n’ihi mmehie ha nile; ọbụrụraa na ha ga-echegharị n’ụbọchị ahụ nke Onye m họọworo ga-alọghachi kwute m, na ruo n’ụbọchị ahụ ha ga-anọ n’ime ịta ahụhụ."
                },
                {
                    "number": 40,
                    "text": "Ya mere, n’ihi nke a ka elu-igwe nile ga-ebe akwa, e na ọrụ-aka nile nke aka m nile."
                },
                {
                    "number": 41,
                    "text": "Na o wee ruo na Onye-nwe kwuru ọkwu nye Inọk, na gwa Inọk omume nile nke ụmụ mmadụ; Ya mere Inọk matara, na lere anya n’elu ajọọ omume ha, na nhuju-anya ha, na wee bee akwa, na gbasapụta ogwe aka ya abụọ, na obi ya wee zaa saa mbara dịka ebighi-ebi; na afọ ya nile jupụtara n’ebere, na ebighi-ebi nile mara jijiji."
                },
                {
                    "number": 42,
                    "text": "Na Inọk wee hụ Noa na ezi na ụlọ ya; na ụmụ ụmụ nke ụmụ ndịkom nile nke Noa ka a ga-azọpụta jiri nzọpụta nke arụ."
                },
                {
                    "number": 43,
                    "text": "Ya mere Inọk wee hụ na Noa ewuwo otu ụgbọ mmiri; na n’Onye-nwe egosiwo ya iru-ọma, na jidewo ya n’aka nke ya; mana n’elu ndị ahụ nke fọdụrụ n’ime ndị ajọọ mmadụ ide mmịrị nile ahụ wee bịa lomie ha."
                },
                {
                    "number": 44,
                    "text": "Na dịka Inọk hụworo nke a, o wee nwee ịdị ilu nke mkpụrụ-obi, na o wee bee akwa n’ihi ụmụnne ya, wee sịkwa elu-igwe nile: A gaghị m ekwe ka a kasie m obi; mana Onye-nwe wee sị Inọk: Welite obi gị elu, n̄ụrịa kwa; na lee anya."
                },
                {
                    "number": 45,
                    "text": "Na o wee ruo na Inọk lere anya; wee hụ site na Noa, ezi na ụlọ nile nke ụwa; na o wee bekuo Onye-nwe, na-asị: Olee mgbe ụbọchị nke Onye-nwe ga-abịa? Olee mgbe a ga-akwafu ọbara nke onye ezi-omume ahụ, ka e wee doo ha nile bụ ndị na-eru uju nsọ na ha nwee ndụ ebighi-ebi?"
                },
                {
                    "number": 46,
                    "text": "Na Onye-nwe wee sị: Ọ ga-abụ n’etiti oge a kara-aka, n’ụbọchị nile nke ajọọ omume na ịbọ-obo."
                },
                {
                    "number": 47,
                    "text": "Na lee, Inọk wee hụ ụbọchị ahụ nke ọbịbịa nke Ọkpara nke Mmadụ, obụna na anụ arụ; na mkpụrụ-obi ya wee n̄ụrịa, na-asị: E kuliwo ndị ezi-omume elu, na Nwa-atụrụ ahụ ka e gbuworo site na ntọ-ala nke ụwa; na site n’okwukwe, anọ m n’obi nke Nna, na lee, Zaịọn nonyekwaara m."
                },
                {
                    "number": 48,
                    "text": "Na o wee ruo na Inọk leworo anya n’elu ụwa; wee nụ olu-okwu sitere n’ime afọ ya nile na-asị: Ahụhụ, ahụhụ na-adịrị m, nne nke ndị mmadụ, enwewo m mgbụ, ike agwụwo m n’ihi ajọọ-omume nke ụmụ m. O lee mgbe m ga-ezu ike ma nwee nsacha site n’iru-inyi nke siworo n’ime m pụọ? O lee mgbe Onye-okike m ga-edo m nsọ, ka m wee zuo ike, na ezi-omume wee biri n’elu iru m oge nta."
                },
                {
                    "number": 49,
                    "text": "Na mgbe Inọk nụworo iru-uju nke ụwa, o wee bee akwa, ma bekuo Onye-nwe na-asị: O Onye-nwe, ọbụ na ị gaghị enwe ọmiko n’arụ ụwa? Ọbụ na ị gaghị agọzi ụmụ nke Noa?"
                },
                {
                    "number": 50,
                    "text": "Na o wee ruo na Inọk gara n’iru na mbeku ya nye Onye-nwe, na-asi: Ana m arịọ O Onye-nwe n’aha nke Onye Ị Mụrụ Nanị Ya, ọbụna Jisus Kraịst, ka i wee nwee obi-ebere n’arụ Noa na mkpụrụ ya, ka a ghara kwa iji ide mmiri kpuchie ụwa ọzọ."
                },
                {
                    "number": 51,
                    "text": "Ma Onye-nwe enweghị ike ịjụ arịrịọ ya; o wee mee ọgbụgba-ndụ ya na Inọk, o wee n̄ụọ iyi nye ya jiri in̄ụ iyi na ya ga-akwụsị ide mmiri nile ahụ, na ya ga-eme ka ụmụ Noa mara nke a;"
                },
                {
                    "number": 52,
                    "text": "Na o wee zipụ iwu-ọkụ nke na-enweghị mgbanwe, na ndị fọdụrụ na mkpụrụ ya kwesịrị ka a chọta ha oge nile n’etiti mba nile, dịka ụwa ga-eguzo;"
                },
                {
                    "number": 53,
                    "text": "Na Onye-nwe wee sị: Ngọzi na-adịrị onye ahụ nke Mesaịa ga-esi na mkpụrụ ya wee bịa; n’ihi na o kwuwo—Mụ onwe m bụ Mesaịa, Eze nke Zaịọn, Nkume nke Elu-igwe, nke sara mbara dịka ebighi-ebi; onye ahụ nke na-esi n’ọnụ-ụzọ-ama ahụ na na-arịgota site na m a gaghị ada; ya mere, ngozi na-adịrị ha bụ ndị ahụ nke m kwuwororị maka ha, n’ihi na ha ga-apụta jiri abụ nile nke ọn̄ụ nke na-adịgide."
                },
                {
                    "number": 54,
                    "text": "Na o wee ruo na Inọk bekuru Onye-nwe na-asị: Mgbe Ọkpara nke Mmadụ ga-abịa n’anụ arụ, ụwa ọ ga-enwe izu-ike? Ana m arịọ gị gosi m ihe ndịa nile."
                },
                {
                    "number": 55,
                    "text": "Na Onye-nwe wee sị Inọk: Lee anya, na o wee lee anya, ma hụ Ọkpara nke Mmadụ ka e buliri ya n’elu obe, dịka omume nke ndị mmadụ siri dị;"
                },
                {
                    "number": 56,
                    "text": "Na o wee nụ otu olu-okwu dị ukwuu; na elu-igwe nile ka e kpuchiri; na ihe e kere eke nile nke Chineke wee ruo-uju; na ụwa wee sụa-ude; na nkume nile wee gbawaa, na ndị-nsọ nile wee bilie, na e wee kpube ha okpu-eze n’aka-nrị nke Ọkpara nke Mmadụ jiri okpu-eze nke ebube."
                },
                {
                    "number": 57,
                    "text": "Na ka ha ra bụ mụọ ahụ nile nọ n’ụlọ mkpọrọ wee pụta na wee guzo n’aka-nri nke Chineke; na ndị fọdụrụ ka e dobere n’ụdọ-igwe nile nke ọchịchịrị ruo n’ikpe nke nnukwu ụbọchị ahụ."
                },
                {
                    "number": 58,
                    "text": "Na ọzọ Inọk wee bee akwa ma bekuo Onye-nwe na-asị: Olee mgbe ụwa ga-ezu-ike?"
                },
                {
                    "number": 59,
                    "text": "Na Inọk wee hụ Ọkpara nke Mmadụ ahụ ka ọ na-arịgo n’elu iga-kwuru Nna ahụ; na o wee kpọkuo Onye-nwe na-asị: Ọ bụ na ị gaghị abịa ọzọ n’elu ụwa? N’ihi dịka na ị bụ Chineke, na amaara m gị, na ị n̄ụwo iyi nye m, na nyewo m iwu na m ga-arịọ arịrịọ n’aha onye ahụ nke Ị Mụrụ Nanị Ya; gị onwe gị e mewo m, i nyewo kwa oche-eze gị ịbụ ihe ruuru m, ọ bụghị dịka ihe kwesịịrị m, mana site n’amara nke gị onwe gị, ya mere, ana m ajụ gị ọbụ na ị gaghị abịa ọzọ n’elu ụwa?"
                },
                {
                    "number": 60,
                    "text": "Na Onye-nwe wee sị Inọk: Dịka mụ onwe m na-adị ndụ, ọbụna otu ahụ ka m ga-abịa n’ụbọchị ndị ikpe-azụ, n’ụbọchị nile nke ajọọ-omume na ịbọ-obo, imezu iyi ahụ nke m n̄ụworo nye gị banyere ụmụ nke Noa."
                },
                {
                    "number": 61,
                    "text": "Na n’ụbọchị ahụ ga-abia nke ụwa ga-ezu ike, mana tutu ụbọchị ahụ elu-igwe nile ga-adị ojii, na akwa mgbochi nke ọchịchịrị ga-ekpuchi ụwa, na elu-igwe nile ga-ama jijiji, na kwa ụwa; na oke mkpagbu ga-adị n’etiti ụmụ nke mmadụ, mana ndị nke m ka m ga-echekwa."
                },
                {
                    "number": 62,
                    "text": "Na ezi-omume ka m ga-ezidata site n’ime elu-igwe; na ezi-okwu ka m ga-ezipụ gaa site n’ime ụwa, ịgba ama banyere Onye nke m Mụrụ Nanị ya; mbilite n’ọnwụ ya site na ndị nwụrụ-anwụ; e, na kwa mbilite n’ọnwụ nke mmadụ nile; na ezi-omume na ezi-okwu ka m ga-eme ka ha zachaa ụwa dịka e ji ide mmiri, ikpokọta ndị nke m a họpụtara site n’akụkụ anọ nile nke ụwa, gaa n’ebe ahụ nke m ga-akwadobe, otu nnukwu Obodo dị Nsọ, ka ndị m wee kee ihe-okike n’úkwù ha nile, na na-elepụ anya maka oge nke m ga-abịa; n’ihi n’ebe ahụ ka ụlọ ofufe m ga-adị, a ga-akpọ kwa ya Zaịọn, Jerusalem Ọhụrụ."
                },
                {
                    "number": 63,
                    "text": "Na Onye-nwe wee sị Inọk: Mgbe ahụ ka gị onwe gị na nnukwu obodo gị dum ga-ezute ha ebe ahụ, anyị ga-anabata kwa ha n’obi anyị; ha ga-ahụ kwa anyị, na anyị ga-adakwasị n’olu ha nile, ha ga-adakwasị kwa n’olu anyị nile, na anyị ga-esutu ọnụ onye ọbụla na ibe ya;"
                },
                {
                    "number": 64,
                    "text": "Na n’ebe ahụ ka ebe obibi m ga-adị, na ọ ga-abụ Zaịọn, nke ga-abịa site n’ime ihe nile e kere-eke nke m meworo, na maka n’oghere nke otu puku afọ ka ụwa ga-ezu-ike."
                },
                {
                    "number": 65,
                    "text": "Na o wee ruo na Inọk hụrụ ụbọchị ahụ nke ọbịbịa Ọkpara nke Mmadụ, n’ụbọchị nile ikpe-azụ, ibi n’elu-ụwa n’ezi-omume maka oghere nke otu puku áfọ̀ ahụ;"
                },
                {
                    "number": 66,
                    "text": "Mana tutu ụbọchị ahụ o wee hụ oke mkpagbu nile n’etiti ndị ajọọ mmadụ, na o wee hụ kwa oke osimiri, na-esogburu ya, na o wee hụ obi nile nke ndị mmadụ na-agharị pụ ha, ka ha na-elepụ anya n’egwu n’ihi ikpe nile nke Chineke Pụrụ Ime Ihe nile, nke ga-abịakwasị ndị ajọọ mmadụ."
                },
                {
                    "number": 67,
                    "text": "Na Onye-nwe wee gosi Inọk ihe nile, ọbụna ruo n’ọgwụgwụ nke ụwa, na o wee hụ ụbọchị nke ndị ezi omume, oge awa ahụ nke mgbapụta ha, na nweta uju nke ọn̄ụ;"
                },
                {
                    "number": 68,
                    "text": "Na ụbọchị nile nke Zaịọn n’ime ụbọchị nile nke Inọk wee bụrụ narị afọ atọ na iri afọ isii na ise."
                },
                {
                    "number": 69,
                    "text": "Na Inọk na ndị ya sooro Chineke jegharịa, na o bi kwaara n’etiti Zaịọn; na o wee ruo na Zaịọn adịghị kwa, n’ihi na Chineke anatawo ya n’elu baa n’obi nke ya onwe ya; na site mgbe ahụ ka okwu ahụ̀ jiri pụọ gawa na-asị Zaịọn Agbafuwo."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "Moses 8",
            "data_type": "chapter",
            "chapter_name": "Isi 8",
            "chapter_summary": [
                "Metusela na-ebu amụma—Noa-na ụmụ ya ndịkom e kwusaa ozi-ọma—Oke ajọọ omume a karịa—Ndị mmadụ anabataghị oku a kpọrọ maka nchegharị—Chineke enye iwụ-ọkụ nke mbibi nke anụ arụ dum site n’ide mmiri ahụ."
            ],
            "subtitle": [
                "(Februarị 1831)"
            ],
            "verses": [
                {
                    "number": 1,
                    "text": "Na ụbọchị nile nke Inọk wee bụrụ nari afọ anọ na iri afọ atọ."
                },
                {
                    "number": 2,
                    "text": "Na o wee ruo na e wepụghị Metusela, nwa nwoke nke Inọk, ka e wee mezuo ọgbụgba-ndụ nile ahụ nke Onye-nwe meworo nye Inọk; n’ihi n’ezie o mere ọgbụgba-ndụ nye Inọk na Noa ga-abụ mkpụrụ nke úkwù ya nile."
                },
                {
                    "number": 3,
                    "text": "Na o wee ruo na Metusela buru amụma na site n’úkwù ya nile ka ala-eze nile nke ụwa ga-esi gbalite (site na Noa), na o wee were otuto nye onwe ya."
                },
                {
                    "number": 4,
                    "text": "Na oke ụnwụ wee bịa n’ime ala ahụ, na Onye-nwe wee bụọ ụwa ọnụ jiri ọbụbụ-ọnụ nke oke iwe, na ọtụtụ ndị bi n’ime ya wee nwụọ."
                },
                {
                    "number": 5,
                    "text": "Na o wee ruo na Metusela biri otu narị na iri afọ asatọ, na wee mụta Lemek;"
                },
                {
                    "number": 6,
                    "text": "Na Metusela wee bie narị asaa na iri afọ asaa na abụọ, wee mụta ụmụ ndịkom na ụmụ ndịnyom."
                },
                {
                    "number": 7,
                    "text": "Na ụbọchị dum nile nke Metusela wee bụrụ narị itoolu na iri afọ isii na itoolu, na o nwụọ."
                },
                {
                    "number": 8,
                    "text": "Na Lemek wee bie otu narị na iri afọ asatọ na abụọ wee mụta otu nwa nwoke."
                },
                {
                    "number": 9,
                    "text": "Na o wee kpọọ aha ya Noa, na-asị: Nwa nwoke nke a ga-akasi anyị obi gbasara ọrụ anyị na mgbalị nke aka anyị nile, n’ihi ala ahụ nke Onye-nwe bụworo-ọnụ."
                },
                {
                    "number": 10,
                    "text": "Na Lemek wee bie mgbe ọ mụtasịrị Noa, narị afọ ise na iri itoolu na isé, wee mụta ụmụ ndịkom na ụmụ ndịnyom."
                },
                {
                    "number": 11,
                    "text": "Na ụbọchị nile nke Lemek wee buru nari afọ asaa na iri asaa na asaa, na o wee nwụọ."
                },
                {
                    "number": 12,
                    "text": "Na Noa wee dịrị narị afọ anọ na iri ise wee mụta Jefet; na mgbe iri afọ anọ na abụọ gasịrị o wee mụta Shem site na nwanyị ahụ nke bụụrụ nne Jefet, na mgbe o dịịrị narị afọ ise o wee mụta Ham."
                },
                {
                    "number": 13,
                    "text": "Na Noa na ụmụ ya ndịkom wee n̄aa Onye-nwe ntị, kwere kwa n’okwu ya, na e wee kpọ ha ụmụ ndịkom nke Chineke."
                },
                {
                    "number": 14,
                    "text": "Na mgbe ndị mmadụ ndịa malitere ịmụba n’elu iru nke ụwa, na e wee mụọ ụmụ ndịnyom nye ha, ụmụ ndịkom nile nke ndị mmadụ wee hụ na ụmụ ndịnyom nile ndị ahụ mara mma, na ha wee kpọrọ ha ndị nwunye, ọbụna dịka ha họọrọ."
                },
                {
                    "number": 15,
                    "text": "Na Onye-nwe wee sị Noa: Ụmụ ndịnyom nke ụmụ gị ndịkom e rewo onwe ha; n’ihi lee iwe m adịwo ọkụ megide ụmụ ndịkom nke ndị mmadụ n’ihi na ha an̄aghị ntị n’olu-okwu m."
                },
                {
                    "number": 16,
                    "text": "Na o wee ruo na Noa buru amụma, wee kụzie kwa ihe nile nke Chineke, ọbụna dịka ọ dịworo na mmalite."
                },
                {
                    "number": 17,
                    "text": "Na Onye-nwe wee sị Noa: Mụọ m agaghị anọgide ya na mmadụ oge nile, n’ihi na ọ ga-ama na anụ arụ nile ga-anwụ anwụ; emesịa ụbọchị ya nile ga-abụ otu nari na iri afọ abụọ; na ọbụrụ na ndị madụ agaghị echegharị, aga m ezite ide mmiri nile ahụ n’elu ha."
                },
                {
                    "number": 18,
                    "text": "Na n’ụbọchị ndị ahụ e nwere ndị mmadụ-bụ enyi n’elu ụwa, na ha wee chọọ Noa ka ha wepụ ndụ ya; mana Onye-nwe nọnyeere Noa, na ike nke Onye-nwe nọkwasịrị ya."
                },
                {
                    "number": 19,
                    "text": "Na Onye-nwe wee chie Noa echichi na-igbaso usoro nke ya onwe ya, na wee nye ya iwu na ọ ga-agapụ na na-ama-ọkwa ozi-ọma ya nye ụmụ nke mmadụ, ọbụna dika e nyere ya Inọk."
                },
                {
                    "number": 20,
                    "text": "Na o wee ruo na Noa kpọkuworo ụmụ nke ndị mmadụ na ha ga-echegharị; mana ha an̄aghị ntị n’okwu ya nile;"
                },
                {
                    "number": 21,
                    "text": "Na kwa, mgbe ha nụsiworo ihe ọ kwuworo, ha wee bịa n’iru ya na-asị: Lee anyị bụ ụmụ ndịkom nke Chineke; ọbụ n’anyị ewereghị nye onwe anyị ụmụ ndịnyom nke ndị mmadụ? Na ọbụ n’anyị anaghị eri na an̄ụ, na na-alụ nwunye na na-enye n’alụlụ di? Na ndị nwunye anyị na-amụ ụmụ nye anyị, na otu ndị ahụ bụ ndị dị ukwuu, ndị dị dịka ndị mgbe ochie, ndị a maara nnukwu ọmụma. Na ha an̄aghị-ntị n’okwu nile nke Noa."
                },
                {
                    "number": 22,
                    "text": "Na Chineke wee hụ na ajọọ omume nke ndị mmadụ adịwo ukwuu n’ime ụwa; na n’onye ọbụla ka afụliri-elu n’ime nchepụta echiche nile nke uche obi ya, na-abụ nanị ihe-ojoo na-esepụghị-aka."
                },
                {
                    "number": 23,
                    "text": "Na o wee ruo na Noa gaworo n’iru n’ikwusa ozi-ọma ya nye ndị mmadụ ahụ, na-asị: N̄aa nụ ntị ma kwere okwu m nile;"
                },
                {
                    "number": 24,
                    "text": "Kwere nụ na chegharịa site na mmehie unu nile na ka e mee unu baptism n’aha nke Jisus Kraịst, Ọkpara nke Chineke, ọbụna dịka nna anyị ha, na unu ga-anata Mụọ Nsọ, ka unu wee nwee ihe nile ka e mere ka ọ pụta ìhè; na ọbụrụ na unu emeghị nke a, ide-mmiri ahụ nile ga-abịakwasị unu; na-agbanyeghị ha an̄aghị nti."
                },
                {
                    "number": 25,
                    "text": "Na Noa wee chegharịa, o wee gbuo ya mgbu n’obi n’Onye-nwe meworo mmadụ n’elu ụwa, na o wee wute ya n’obi."
                },
                {
                    "number": 26,
                    "text": "Na Onye-nwe wee sị: Aga m ebibi mmadụ onye nkem keworo, site n’iru nke ụwa, ma mmadụ na anụmanụ, na ihe nile na-akpụ-akpụ, na anụ-ufe nile nke ikuku; n’ihi na Noa chegharịrị na m keworo ha, na na m meworo ha; ọ kpọkuwo kwa m; n’ihi na ha achọwo iwepụ ndụ ya."
                },
                {
                    "number": 27,
                    "text": "Na site otua Noa wee chọta amara n’anya nile nke Onye-nwe; n’ihi na Noa bụụrụ onye ezi-omume, zuo kwa oke n’ọgbọ nke ya, na ya na Chineke so na-ejegharị, dịka ụmụ ya ndịkom atọ Shem, Ham, na Jefet mekwara."
                },
                {
                    "number": 28,
                    "text": "Ụwa rere ure n’iru Chineke, na wee jupụta n’aghara."
                },
                {
                    "number": 29,
                    "text": "Na Chineke wee lekwasị anya n’elu ụwa, na lee, o rere-ure, n’ihi na anụ arụ nile e metọwo ụzọ nke ya n’elu ụwa."
                },
                {
                    "number": 30,
                    "text": "Na Chineke wee sị Noa: Nsọtụ nke anụ arụ nile abịawo n’iru m, n’ihi na ụwa ejupụtawọ n’ọgba-aghara, na lee aga m ebibi anụ arụ nile site n’elu ụwa."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "Abraham 1",
            "data_type": "chapter",
            "chapter_name": "Isi 1",
            "chapter_summary": [
                "Abraham wee chọọ ngọzi nile nke usoro nke onye-isi ezi na ụlọ—Ndị nchụ-aja ụgha kpagburu ya na Kaldea—Jehova wee zọpụta ya—Isi mmalite nile na ọchịchị nile nke Ijipt ka a kọwasịrị na nke-nke."
            ],
            "book_title": "Akwụkwọ nke Abraham",
            "subtitle": [
                "A Tụgharịrị Asụsụ ya site na Papirọs, nke Joseph Smith Tụgharịrị"
            ],
            "verses": [
                {
                    "number": 1,
                    "text": "N’Ala nke ndị Kaldea, n’ebe obibi nke ndị nna m ha, mụ, Abraham, wee hụ na ọ dịịrị mkpa maka m inweta ebe obibi ọzọ;"
                },
                {
                    "number": 2,
                    "text": "Na, n’ihi na-achọpụtawo m na-enwere an̄ụrị karịa na udo na izu-ike maka m, m wee chọọ maka ngọzi nile nke ndị nna ha, na ihe ruru m nye nke a ga-echi m echichi ka m wee lekọta anya; n’ihi na mụ onwe m abụrụwo onye na-eso ezi-omume, n’ihi na-achọwo kwa m ịbụ otu onye nke nwere oke mmata ihe, na ịbụ onye na-eso ezi-omume karịa, na inwe oke mmata ihe karịa, na ịbụ nna nke ọtụtụ mba, ọkpara-eze nke ụdo, na na-achọ ịnata ntuzi-aka nile, na idobe iwu-nsọ nile nke Chineke, m wee ghọọ onye nketa-oke kwesịrị ekwesị, Onye Isi Nchụ-aja, na-ejide ihe ahụ ruru ha bụ nke ndị nna ha."
                },
                {
                    "number": 3,
                    "text": "E nyefere ya n’isi m site n’aka ndị nna ha, o wee gbadata site n’aka ndị nna ha, site na mmalite nke oge, e, ọbụna site na mmalite, ma-ọbụ tutu ntọ-ala nke ụwa, gbada ruo n’oge nke ugbua, ọbụna ihe ahụ ruru onye e bu-ụzọ mụọ, ma-ọbụ nwoke mbụ ahụ, onye bụ Adam, ma-ọbụ nna nke mbụ, gafere ndị nna ha rute m."
                },
                {
                    "number": 4,
                    "text": "M wee chọọ inye ọkwa nke m nye Ọkwa Nchụ-aja dịka ịnye ọkwa nke Chineke nye ndị nna ha siri dị banyere mkpụrụ ahụ."
                },
                {
                    "number": 5,
                    "text": "Ndị nna m ha ebe ha tụgharịworo site n’ezi-omume ha, na site n’iwu-nsọ nile dị nsọ nke Onye-nwe Chineke ha nyewororị ha, baa n’elu ife chi nile nke ndị na-ekweghị ekwe, wee jụ kpam-kpam in̄a nti n’olu okwu m;"
                },
                {
                    "number": 6,
                    "text": "N’ihi n’obi ha nile ka e doworo ime ihe ọjọọ, na bụrụ ndị a tụgharịworo n’ozuzu nye chi nke Elkena, na chi nke Libna, na chi nke Mamakra, na chi nke Kọrash, na chi nke Fero, eze nke Ijipt;"
                },
                {
                    "number": 7,
                    "text": "Ya mere ha atụgharịwo obi ha nile nye ịchụ-aja nke ndị na-ekweghị-ekwe n’iji ụmụ ha chụlitere arụsị ndị a na-anaghị ekwu-okwu aja, na ghara ịn̄a-nti nye olu-okwu m, mana wee gbaa mbọ iwepu ndụ m site n’aka nke onye nchụ-aja nke Elkena. Onye nchụ-aja nke Elkena bụụrụ kwa onye nchụ-aja nke Fero."
                },
                {
                    "number": 8,
                    "text": "Ugbua, n’oge nke a ọ bụụrụ omenala nke onye nchụ-aja nke Fero, eze nke Ijipt, ịchụlite aja n’elu ebe ịchụ-aja nke e wuru n’ime ala nke Kaldea; maka onyinye nye chi nile ndị a dị iche, ndịkom, ndịnyom, na ụmụ-ntakịrị."
                },
                {
                    "number": 9,
                    "text": "Na o wee ruo na onye nchụ-aja ahụ nyere chi nke Fero onyinye, na kwa nye chi nke Shegril, ọbụna na-ịgbaso omume nke ndị Ijipt. Ugbua chi nke Shegril bụụrụ anyanwụ."
                },
                {
                    "number": 10,
                    "text": "Ọbuna onyinye-inye-ekele nke nwantakịrị ka onye nchụ-aja ahụ na-achụ n’elu ebe ịchụ-aja ahụ nke guzo n’agiga ugwu ahụ a kpọrọ Ugwu Potifa n’isi mbara ala nke Olishem."
                },
                {
                    "number": 11,
                    "text": "Ugbua, onye nchụ-aja a a chụworị n’elu ebe ịchụ-aja a ụmụ agbọghọ na-amaghị nwoke atọ n’otu oge, ndị bụụrụ ụmụ ndịnyom nke Onita, otu n’ime ndị agbụrụ ọkwa-eze kpọmkwem site n’úkwù nile nke Ham. Ụmụ agbọghọ ndị a na-amaghị nwoke ka a chụlitere n’aja n’ihi ezigbo omume ha; ha enweghị ike ịkpọ isi ala ife chi nile nke osisi ma-ọbụ nke nkume, ya mere e gburu ha n’elu ebe ịchụ-aja nke a, na e mere ya na-ịgbaso omume nke ndị Ijipt."
                },
                {
                    "number": 12,
                    "text": "Na o wee ruo na ndị nchụ-aja ahụ tụkwasịrị nnukwu ike n’arụ m jigide m, ka ha wee nwee ike gbuo kwa m, dịka ha mere ụmụ agbọghọ na-amaghị nwoke ndị ahụ n’elu ebe ịchụ-aja nke a; na ka i nwee mmata ihe nke ebe ịchụ-aja nke a aga m atụnyere gị gaa na nnọchite-anya dị na mmalite nke akụkọ ndekọta nke a."
                },
                {
                    "number": 13,
                    "text": "A rụrụ ya na-igbaso ụdị nke àkwà ndina, dịka ndị e nwere n’etiti ndị Kaldea, na o guzooro n’iru chi nile nke Elkena, Libna, Mamakra, Korash, na kwa na otu chi dịka nke ahụ bụ nke Fero, eze nke Ijipt."
                },
                {
                    "number": 14,
                    "text": "Ka unu wee nwee nghọta nke chi nile ndị a, Enyewo m gị nnọchite anya nke ha n’ime ihe e sere-ese dị na mmalite, nke ụdị esere-ese ndị a nke ndị Kaldea kpọrọ Raleenịs, nke na-egosi hiroglifiks."
                },
                {
                    "number": 15,
                    "text": "Na dịka ha welitere aka ha nile n’arụ m, ka ha wee chulite m ma wepụ ndụ m, lee m wee welite olu-okwu m elu nye Onye-nwe Chineke m, na Onye-nwe wee n̄aa nti ma nụrụ, na o mejupụta m jiri ọhụ nke Onye Pụrụ Ime Ihe nile, na mụọ-ozi nke iru ya wee guzogide m, na otu ntabi-anya ọ tọhapụrụ agbụ m nile."
                },
                {
                    "number": 16,
                    "text": "Na olu-okwu ya na-adara m: Abraham, Abraham, lee, aha m bụ Jehova, na anụwo m olu gị, na gbadawo ịnapụta gị, na ikpọrọ gị pụọ site n’ụlọ nke nna gị, na site na ndị ikwu gị nile, baa n’ime otu mba dị iche nke gị onwe gị na-amataghị maka ya;"
                },
                {
                    "number": 17,
                    "text": "Na nke a bụ n’ihi na ha a tụgharịwo obi ha nile pụọ site na m, ife chi nke Elkena, na chi nke Libna, na chi nke Mamakra, na chi nke Korash, na chi nke Fero, eze nke Ijipt; ya mere a gbadatawo m ileta ha, na ibibi ya bụ onye ahụ nke weliteworo aka ya imegide gị, Abraham, nwa m nwoke, iwepụ ndụ gị."
                },
                {
                    "number": 18,
                    "text": "Lee, aga m eduzi gị ụzọ site n’aka nke m, na aga m e were gị, ịtụkwasị aha nke m n’elu gị ọbụna Ọkwa Nchụ-aja nke nna gị, na ike m ga-adị n’arụ gị."
                },
                {
                    "number": 19,
                    "text": "Dịka ọ diiri n’ebe Noa nọ otu ahụ ka ọ ga-adị n’ebe ị nọ; mana site n’ije-ozị gị a ga-amara aha m n’ime uwa ruo mgbe nile, n’ihi na Abụ m Chineke gị."
                },
                {
                    "number": 20,
                    "text": "Lee Ugwu Potifa dịịrị n’ala nke Ua, nke Kaldea. Na Onye-nwe kụdara ebe ịchụ-aja nke Elkena, na nke chi nile nke ala ahụ, na bibie ha kpam kpam, na tie onye nchụ-aja ihe otiti nke na ọ nwụrụ; na e wee nwee nnukwu iru-uju na Kaldea, na kwa n’ime obi-ikpe nke Fero; nke “Fero” na-egosị “ịbu-eze site n’ọbara nke ọkwa-eze.”"
                },
                {
                    "number": 21,
                    "text": "Ugbua eze nke a nke Ijipt bụụrụ nwa nwa sitere n’úkwù nile nke Ham, na bụụrụ onye nketa oke nke ọbara nke ndị Kenean site n’ọmụmụ."
                },
                {
                    "number": 22,
                    "text": "Site n’agbụrụ nke a ka ndị Ijipt kulitere, na si otua ka e chekwara ọbara ndị Kenean n’ime ala ahụ."
                },
                {
                    "number": 23,
                    "text": "Ala nke Ijipt bụ nke otu nwanyị chọpụtara na mbụ, onye bụụrụ nwa nwanyị nke Ham, na nwa nwanyị nke Ijpitus, nke pụtara Ijipt n’asụsụ ndị Kaldea, nke na-egosị nke ahụ e gbochiri;"
                },
                {
                    "number": 24,
                    "text": "Mgbe nwanyị a chọpụtara ala ahụ ọ dịịrị n’okpuru mmiri, onye mgbe e mesịrị mere ka ụmụ ya ndịkom biri n’elu ya; na si otua, site na Ham, ka agbụrụ ahụ kulitere nke chekwara ịbụ-ọnụ ahụ n’ala ahụ."
                },
                {
                    "number": 25,
                    "text": "Ugbua ọchịchị mbụ nke Ijipt bụ Fero hiwere ya, nwa nwoke nke kachasị okenye nke Ijiptus, ada nwanyị nke Ham, na ọ bụụrụ na-ịgbaso omume nke ọchịchị nke Ham, nke bụụrụ nke onye-isi ezi na ụlọ."
                },
                {
                    "number": 26,
                    "text": "Fero, n’ihi na ọ bụụrụ onye ezi-omume, hiwere ala-eze ya na kpee ndị ya ikpe n’amamihe na izi-ezi ụbọchị nile nke ya, chọsiri ike in̄omi usoro ahụ nke ndị nna ha hiwere n’ọgbọ nile nke mbụ, n’ụbọchị nile nke ọchịchị ndị isi ezi na ụlọ mbụ, ọbụna n’ọchịchị nke Adam, na kwa nke Noa, nna ya, onye gọziworo ya jiri ngọzi nile nke ụwa, na jiri ngọzi nile nke amamihe, kama bụrụ ya ọnụ gbasara ọkwa nchụ-aja ahụ."
                },
                {
                    "number": 27,
                    "text": "Ugbua, Fero n’ihi na o si na agbụrụ ahụ nke na ọ gaghị enwe ihe ruru ya site n’Ọkwa Nchụ-aja, na-agbanyeghị ndị Fero nwekwara mmasị iweghara ya site n’aka Noa, site na Ham, ya mere ha duhiere nna m site na-ife arụsị ha;"
                },
                {
                    "number": 28,
                    "text": "Mana a ga m agba mbọ, ma e mesịa ugbua, ịkọwadaru-ala usoro oge, ebe nile, na ihe omume nile na-agbaghachi azụ site na mụ onwe m ruo na mmalite nke okike, n’ihi na akụkọ ndekọta nile ahụ a bịawo n’aka m nile, bụ nke m jidere ruo oge nke ugbụ a."
                },
                {
                    "number": 29,
                    "text": "Ugbụ a, mgbe e tisịrị onye nchụ-aja nke Elkena ihe otiti nke na ọ nwụrụ, ebe ahụ ka ọ bịara na mmezu bụ ihe ndị ahụ nile nke e kwuworo nye m gbasara ala ahụ nke Kaldea, na a ga-enwe ụnwụ n’ime ala ahu."
                },
                {
                    "number": 30,
                    "text": "Dịka-ọdị ụnwụ gara n’iru wee dị gazuo ala ahụ nile nke Kaldea, na nna m ka a tara nnukwu ahụhụ n’ihi ụnwụ ahụ, na o wee chegharịa maka ihe ọjọọ nke ọ zubeworo megide m, bụ iwepụ ndụ m."
                },
                {
                    "number": 31,
                    "text": "Mana akụkọ nke ndị nna ha, ọbụna ndị-isi ezi na ụlọ, gbasara ịhe ruru onye nke Ọkwa N̄chụ-aja, Onye-nwe Chineke m chekwara ya n’ime aka nke mụ onwe m; ya mere mmata ihe nke mmalite nke okike, na kwa nke urukpu nile, na nke kpakpando nile, dịka ekpughere ha nye ndị nna ha, ka m debeworo ruo ụbọchị nke taa, na aga m agba mbọ ide ụfọdụ n’ihe ndị a n’elu akụkọ ndekọta nke a, maka ọdị-mma nke ụmụụmụ m nke ga-esochi m."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "Abraham 2",
            "data_type": "chapter",
            "chapter_name": "Isi 2",
            "chapter_summary": [
                "Abraham wee hapụ Ua ịga Kenean—Jehova apụtakwute ya na Heran—Ngọzi nile nke ozi-ọma ka ekwere mkpụrụ ya nkwa na site na mkpụrụ ya nye mmadụ nile— O wee garuo Kenean na gawazie ruo Ijipt."
            ],
            "verses": [
                {
                    "number": 1,
                    "text": "Ugbua Onye-nwe Chineke mere ka ụnwụ ahụ dịrị nnukwu n’ala nke Ua, nke mere na Heran nwanne m nwoke, nwụrụ; mana Tira, nna m, ka bi n’ala nke Ua, nke ndị Kaldea."
                },
                {
                    "number": 2,
                    "text": "Na o wee ruo na mụ, Abraham, wee kpọrọ Serai ịbụ nwunye m, na Nehọ, nwanne m nwoke, wee kpọrọ Mịlka ịbụ nwunye ya, onye bụụrụ nwa nwanyị nke Heran."
                },
                {
                    "number": 3,
                    "text": "Ugbua Onye-nwe asịwo m: Abraham, site n’ala gị pụọ, na site na ndị ikwu gị, na site n’ụlọ nna gị, garuo n’ala nke m ga-egosi gị."
                },
                {
                    "number": 4,
                    "text": "Ya mere m wee hapụ ala nke Ua, nke ndị Kaldea, ị ga n’ala nke Kenean; na m wee kpọrọ Lọt, nwa nwanne m nwoke, na nwunye ya, na Seraị nwunye m; nakwa nna m sochiri m azụ, gaa n’ala ahụ nke anyị kpọrọ Heran."
                },
                {
                    "number": 5,
                    "text": "Na ụnwụ ahụ wee dajụọ; na nna m wee nọdụ na Heran na biri ebe ahụ, n’ihi na-enwere ọtụtụ igwe ewu na atụrụ na Heran; na nna m tụgharịkwara ọzọ ife arụsị ya, ya mere ọ gara n’iru ibiri na Heran."
                },
                {
                    "number": 6,
                    "text": "Mana mụ, Abraham, na Lọt, nwa nwanne m nwoke, wee kpee ekpere nye Ọnye-nwe, na Onye-nwe wee pụtakwute m, na wee sị m: Bilie, na kpọrọ Lọt tinyere onwe gị; n’ihi na ezubewo m ịkpọrọ gị pụọ site na Heran, na ime gị onye-ozizi iburu aha m na ala dị iche nke m ga-enye mkpụrụ gị nke ga-esochi gị maka inwere ya ruo mgbe nile na-adigide, mgbe ha na-an̄a ntị nye olu-okwu m."
                },
                {
                    "number": 7,
                    "text": "N’ihi n’abụ m Onye-nwe Chineke gị; elu-igwe bụ ebe obibi m; ụwa bụ ihe mgbakwasị ụkwụ m; ana m agbatipụ aka m n’ofe oke osimiri, na ọ na-erubere olu-okwu m isi; a na m eme ka ikuku na ọkụ bụrụ ụgbọ-ala nke m; a na m asị ugwu ukwu-si n’ebe a pụọ—na lee, a na e wepụ ha site n’ifufe gburu-gburu, n’otu ntabi anya, na-mberede."
                },
                {
                    "number": 8,
                    "text": "Aha m bụ Jehova, na a maara m ọgwụgwụ site na mmalite, ya mere aka m ga-ekpuchite gị."
                },
                {
                    "number": 9,
                    "text": "Na aga m eme mba dị ukwuu site na gị, na a ga m agọzi gị karịa ihe atụ, na mee aha gị ka ọ dị ukwuu n’etiti mba nile, Ị ga-abụ kwa ngọzi nye mkpụrụ gị ga-esochi gị, n’ihi n’aka ha nile ka ha ga-eburu ije-ozị nke a na Ọkwa Nchụ-aja nye mba nile;"
                },
                {
                    "number": 10,
                    "text": "Na aga m agọzi ha site n’aha gị; n’ihi na ka ha ra bụ ndị na-anata Ozi-ọma nke a ka a ga-akpọ aha na-ịgbaso aha nke gị, a ga-akọwa ha dịka mkpụrụ gị, ha ga-ebili elu na gọzie gị dịka nna ha;"
                },
                {
                    "number": 11,
                    "text": "M ga-agọzi kwa ndị na-agọzi gị, ndị na-abụ gị ọnụ ka m ga-abụ kwa ọnụ; na n’ime gị (nke bụ, n’ime Ọkwa Nchụ-aja gị) na n’ime mkpụrụ gị (nke bụ, Ọkwa Nchụ-aja gị), n’ihi enyewo m gị nkwa na ihe ruru ya nke a ga-anogide n’ime gị, na n’ime mkpụrụ gị (nke bụ ịsị, mkpụrụ ya, ma-ọbụ mkpụrụ nke arụ ya) ka ezi na ụlọ nile nke ụwa ga-esi nwee ngọzi, ọbụna jiri ngọzi nile nke Ozi-ọma, nke bụ ngọzi nile nke nzọpụta, ọbụna nke ndụ ebighi-ebi."
                },
                {
                    "number": 12,
                    "text": "Ugbua, mgbe Onye-nwe wezugaworo onwe ya site n’ịgwa m okwu, na wezugawo iru ya site na m, m wee kwuo n’ime obi m: Nwa odibo gị a chọsiwo gị ike; ugbụ a achọtawo m gị;"
                },
                {
                    "number": 13,
                    "text": "Gị onwe gị zitaworo mụọ-ozi gị ịnapụta m site na chi nile nke Elkena, na aga m eme nke ọma ịn̄a ntị́ nye olu okwu gị, ya mere mee ka nwa odibo gị bilie na gawa n’udo."
                },
                {
                    "number": 14,
                    "text": "Si otu a mụ, Abraham, wee gaa dịka Onye-nwe gwaworo m, na Lọt tinyere m; na mụ, Abraham, dịịrị iri afọ isii na abụọ mgbe m siri na Heran pụọ."
                },
                {
                    "number": 15,
                    "text": "Na mụ kpọọworo Seraị, onye nke m lụrụ ịbụ nwunye m mgbe m nọọrọ na Ua, na Kaldea, na Lọt, nwa nwoke nke nwanne m nwoke, na ihe onwunwe nile nke anyị chịkọtaworo, na mkpụrụ-obi nile ndị anyị gbanweworo na Heran, na wee bịa n’ụzọ ịga ala nke Kenean, na wee bie n’ụlọ-ikwuu nile mgbe anyị bịaworo n’ụzọ anyị;"
                },
                {
                    "number": 16,
                    "text": "Ya mere, ebighi-ebi bụụrụ mkpuchite anyị na oke nkume anyị na nzọpụta anyị, dịka anyị na-azọ njem anyị site na Heran n’ụzọ nke Jeshọn, ịbịaru n’ala nke Kenean."
                },
                {
                    "number": 17,
                    "text": "Ugbua mụ, Abraham, wee wuo otu ebe ịchụ-aja n’ala nke Jeshọn, na nye Onye-nwe onyinye, na kpee ekpere ka e nwee ike tụgharịa ụnwụ ahụ site n’ụlọ nke nna m, ka ha wee ghara ịla n’iyi."
                },
                {
                    "number": 18,
                    "text": "Na mgbe ahụ anyị wee gafee site na Jeshọn site n’ime ala ahụ ruo n’ebe nke Sekem; ọ dịịrị na mbara ala nile nke Mọre, na anyị abịaworị n’ime oke-ala nile nke ala ndị Kenean, m wee chụọ kwa aja ebe ahụ n’ime mbara ala nile nke Mọre, na wee kpọkuo Onye-nwe jiri obi nile, n’ihi na anyị abataworị n’ala ahụ nke mba nke a na-efe arụsị."
                },
                {
                    "number": 19,
                    "text": "Na Onye-nwe pụtakwutere m n’ọzịza nke ekpere m nile, na wee sị m: Mkpụrụ gị ka m ga-enye ala nke a."
                },
                {
                    "number": 20,
                    "text": "Na mụ, Abraham, wee bilie site n’ebe ịchụ-aja ahụ nke m rụworo nye Onye-nwe, na site ebe ahụ kwapụ gaa n’elu ugwu ukwu na mpaghara ọwụwa-anyanwụ nke Betel, na tunye ụlọ-ikwuu m ebe ahụ, Betel n’ọdịda anyanwụ, na Haị n’ọwụwa anyanwụ; na n’ebe ahụ ka m wuru ebe ịchụ-aja ọzọ nye Onye-nwe, na kpọkuo kwa aha nke Onye-nwe ọzọ."
                },
                {
                    "number": 21,
                    "text": "Na mụ, Abraham, jere njem, na-aga kwa ebe ala-ala; na e nwere ịga n’iru nke ụnwụ n’ime ala ahụ; na mụ, Abraham, wee kpebie ịgbada baa n’ime Ijipt, ibi nwa mgbe nta n’ebe ahụ, n’ihi n’ụnwụ ahụ ghọrọ nnukwu nsogbu."
                },
                {
                    "number": 22,
                    "text": "Na o wee ruo na mgbe m bịaruru nso ịbanye n’ime Ijipt, Onye-nwe wee sị m: Lee, Seraị, nwunye gị, bụ nwanyị mara mma nke ukwu ile anya;"
                },
                {
                    "number": 23,
                    "text": "Ya mere ọ ga-eru, na mgbe ndị Ijipt ga-ahụ ya, ha ga-asị—Ọ bụ nwunye ya; na ha ga-egbu gị, mana ha ga-azọpụta ya na ndụ; ya mere hụrụ na Ị ga-eme n’ụdị a:"
                },
                {
                    "number": 24,
                    "text": "Mee ka ọ sị ndị Ijipt, ọ bụ nwanne gị nwanyị, ka ọ bụ, na mkpụrụ-obi gị ga-adị ndụ."
                },
                {
                    "number": 25,
                    "text": "Na o wee ruo na mụ Abraham, gwara Seraị, nwunye m, ihe nile Onye-nwe gwaworo m—Ya mere sị ha, a na m arịọ gị, nwanne m nwanyị ka ị bụ, ka o wee dịrị m mma n’ihi gị, na mkpụrụ-obi m ga-adị ndụ n’ihi gị."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "Abraham 3",
            "data_type": "chapter",
            "chapter_name": "Isi 3",
            "chapter_summary": [
                "Abraham a mụta banyere anyanwụ, ọnwa, na kpakpando nile site na Urim na Tumim—Onye-nwe ekpugheere ya ụdị ebighi-ebi nke mụọ nile—Ọ mụtara maka ndụ tutu a bịa n’ụwa, ebu-ụzọ chie echichi, Okike, nhọrọ nke Onye-mgbapụta, na ọnọdụ ndụ nke ugboro abụọ nke mmadụ."
            ],
            "verses": [
                {
                    "number": 1,
                    "text": "Na mụ, Abraham, jidere Urim na Tumim, nke Onye-nwe Chineke m nyeworo m, na Ua nke ndị Kaldea;"
                },
                {
                    "number": 2,
                    "text": "Na m wee hụ kpakpando nile, na ha dị karị ukwuu, na n’otu n’ime ha dịkarịsịrị nso n’oche-eze nke Chineke; na e nwere ọtụtụ ndị dị ukwuu ndị dị ya nso;"
                },
                {
                    "number": 3,
                    "text": "Na Onye-nwe wee sị m: Ndị a bụ ndị na-achị achị; na aha nke ahụ dị ukwuu bụ Kolab, n’ihi na ọ dị nso nye m, maka na abụ m Onye-nwe Chineke gị: E debewo m nke a ka ọ na-achị ndị ahụ nile bụ ndị bụ nke otu usoro ahụ dịka nke ahụ gị onwe gị na-eguzo n’elu ya."
                },
                {
                    "number": 4,
                    "text": "Na Onye-nwe wee sị m, site na Urim na Tumim ahụ, na Kolab dịịrị na ịgbaso usoro nke Onye-nwe, dịka oge ya nile na mgbe nile n’ime ịgba okirikiri dị n’ime ya; otu ịgba okirikiri ahụ bụụrụ otu ụbọchị nye Onye-nwe, na-igbaso usoro ya nke ịgụ-oge, ebe ọ na abụ otu puku afọ dịka oge ahụ nke e nyere nke ahụ nke gị onwe gị na-eguzo n’elu ya. Nke a bụ ịgụ-oge nke Onye-nwe dịka otu ịgụ-oge nke Kolab siri dị."
                },
                {
                    "number": 5,
                    "text": "Na Onye-nwe wee sị m: Urukpu ahụ nke bụ ìhè ahụ dị nta karịa, dị nta karịa nke ahụ nke ga na-achị ehihie, ọbụna abalị, dị elu ma-ọbụ dị ukwuu karịa nke ahụ nke gị onwe gị na-eguzo n’elu ya gbasara ịgụ oge, n’ihi na ọ na-aga n’usoro nwayọ karịa; nke a bụ n’usoro n’ihi na ọ na-eguzo n’elu ofe ụwa nke gị onwe gị na-eguzo n’elu ya, ya mere, ịgụ-oge nke ya adịghị ọtụtụ dịka otu ọnụ-ọgụgụ nke ụbọchị ya nile, na nke ọnwa nile, na nke afọ nile."
                },
                {
                    "number": 6,
                    "text": "Na Onye-nwe wee sị m: Ugbua, Abraham, ezi-okwu abụọ ndị a dị adị, lee anya gị nile na-ahụ ya, e nyewo gị ya ịmata oge nile nke nhazi, na oge a kara aka, e, oge akara aka nke ụwa nke gị onwe gị na-eguzo n’elu ya, na oge a kara aka nke ìhè ahụ nke kacha nke e debere ịchị ehihie, na oge akara aka nke ìhè nke ka ịdị nta nke e debere ịchị abalị."
                },
                {
                    "number": 7,
                    "text": "Ugbua oge ahụ a kara aka nke ìhè ahụ nke ka ịdị nta bụ oge dị ogologo karịa dịka ọ gbasara ịgụ-oge ya karịa ịgụ oge ahụ nke ụwa nke Ị na-eguzo n’elu ya."
                },
                {
                    "number": 8,
                    "text": "Na n’ebe ezi-okwu abụọ ndịa dị, a ga-enwe ezi-okwu ọzọ n’elu ha, nke ahụ bụ, a ga-enwe urukpu ọzọ nke ịgụ oge nke ya ga-adị kwarị ogologo karịa;"
                },
                {
                    "number": 9,
                    "text": "Na otu a ka a ga-enwe ịgụ oge nke otu urukpu n’elu nke ọzọ, ruo mgbe Ị ga-abịa nso rute Kolab, Kolab nke bụ n’ịgbaso ịgụ-oge nke Onye-nwe; Kolab nke e debere nso nye oche-eze nke Chineke, ịchị urukpu ndị ahụ nile ndị bụ nke otu usoro ahụ dịka nke ahụ ị na-eguzo n’elu ya."
                },
                {
                    "number": 10,
                    "text": "Na e nyewo gị ya ịmara maka oge a kara aka nke kpakpando nile ndị e debeworo inye ìhè, ruo mgbe ị na-abịaru oche-eze Chineke nso."
                },
                {
                    "number": 11,
                    "text": "Otu a ka mụ, Abraham, kwurịtara okwu mụ na Onye-nwe, iru na iru, dịka otu onye na onye ọzọ na-ekwurịta; na o wee gwa m banyere ọrụ nile nke aka ya nile meworo;"
                },
                {
                    "number": 12,
                    "text": "Na o wee sị m: Nwa m nwoke, nwa m nwoke (na aka ya ka a gbatipụtara), lee aga m egosi gị ihe ndịa nile. Na o wee tụkwasị aka ya n’elu anya m nile, na m wee hụ ihe ndị ahụ nile nke aka ya nile meworo, nke dịịrị ọtụtụ, na ha mụbara n’iru anya m nile, na e nwereghi m ike ịhụ nsọtụ ha."
                },
                {
                    "number": 13,
                    "text": "Na o wee sị m: Nke a bụ Shinehah, nke bụ anyanwụ. Na o wee sị m: Kokab, nke bụ kpakpando. Na o wee sị m: Olea, nke bụ ọnwa ahụ. Na o wee sị m: Kokaubeam, nke na-egosị kpakpando nile, ma-ọbụ nnukwu ìhè nile ahụ, nke dịịrị n’ime mbara ahụ nke elu-igwe."
                },
                {
                    "number": 14,
                    "text": "Na o wee bụrụ n’ime oge abali-mgbe Onye-nwe kwuru okwu ndịa nile nye m: M ga-eme ka ị baa ụba, na mkpụrụ gị nke na-esochi gị, dịka ndị a; na ọbụrụ na i nwere-ike ịgụta ọnụ-ọgụgụ nke aja nile otu ahụ ka ọnụ-ọgụgụ nke mkpụrụ gị ga-adị."
                },
                {
                    "number": 15,
                    "text": "Na Onye-nwe wee sị m: Abraham, ana m egosi unu ihe ndịa nile tutu unu abanye n’ime Ijipt, ka i wee maa ọkwa okwu nile ndịa."
                },
                {
                    "number": 16,
                    "text": "Ọbụrụ na ihe abụọ dị, ma e nwere otu nke dị elu karịa nke ọzọ, a ga-enwe ihe nile ndị ka ịdị ukwuu dị elu karịa ha; ya mere Kolab bụ nke kachasị n’ime Kokaubeam nile nke ị hụworo, n’ihi na ọ dịkarịsịrị nso nye m."
                },
                {
                    "number": 17,
                    "text": "Ugbua, ọbụrụ na e nwere ihe abụọ, otu dị elu karịa nke ọzọ, na ọnwa dị elu karịa ụwa, mgbe ahụ o nwere ike bụrụ na otu urukpu ma-ọbụ kpakpando nwere ike ịdị elu karịa ya; na o nweghị ihe Onye-nwe Chineke gị ga-ewere n’obi ya ime mana ọ ga-emerịrị ya."
                },
                {
                    "number": 18,
                    "text": "Ka o sila dị na o mere kpakpando nke ka ịdị ukwuu; otu a kwa, ọbụrụ na-enwere mụọ abụọ, na otu ga-enwe akọn’uche karịa nke ọzọ, mana mụọ abụọ ndịa, na-agbanyeghị na otu ga-enwe akọn’uche karịa nke ọzọ, ha enweghị mmalite; ha dịworị adị, ha agaghị enwe ọgwụgwụ, ha ga-adigide ma emesịa, n’ihi na ha bụ nolam, ma-ọbụ ebighi-ebi."
                },
                {
                    "number": 19,
                    "text": "Na Onye-nwe wee sị m: Ezi-okwu abụọ ndị a dị-adị, na-enwere mụọ abụọ, otu na-enwe akọn’uche karịa nke ọzọ, a ga-enwe nke ọzọ ga-enwe akọn’uche karịa ha; abụ m Onye-nwe Chineke gị, enwere m akọn’uche karịa ha nile."
                },
                {
                    "number": 20,
                    "text": "Onye-nwe Chineke gị zigara mụọ-ozi ya ka ọ napụta gị site n’aka nile nke onye nchụ-aja nke Elkena."
                },
                {
                    "number": 21,
                    "text": "E bi m n’etiti ha nile; Ugbua ya mere, agbadawo m bịakwute gị ikwupụta nye gị ọrụ nile nke aka m nile meworo, nke n’ime ya amamihe m karịsịrị ha nile, n’ihi na ana m achị n’elu-igwe nile dị n’elu, na n’ala dị n’okpuru, n’ime amamihe nile na mkpachapụ-anya, n’elu akọn’uche nile ahụ anya gị nile hụworo site na mmalite; a gbadatara m na mmalite n’etiti akọ n’uche nile ahụ nke ị hụworo."
                },
                {
                    "number": 22,
                    "text": "Ugbụ a Onye-nwe egosịwo m, Abraham, akọn’uche ahụ nile a haziworo tutu ụwa adịrị; na n’etiti ndị a e nwere ọtụtụ n’ime ndị a maara nke ọma na ndị dị ukwuu;"
                },
                {
                    "number": 23,
                    "text": "Na Chineke hụrụ mkpụrụ-obi ndị a na ha dị mma, na o wee guzoro n’etiti ha, na o wee sị: Ndị a ka m ga-eme ndị-ọchịchị nke m; n’ihi na o guzooro n’etiti ndị ahụ bụụrụ mụọ nile, na o wee hụ na ha dịịrị mma; na o wee sị m: Abraham, gị onwe gị bụ otu n’ime ha; a họrọworị gị tutu a mụọ gị."
                },
                {
                    "number": 24,
                    "text": "Na otu onye wee guzo n’etiti ha ebe ahụ nke dịịrị na oyiyi nke Chineke, na o wee sị ndị ahụ nọnyeere ya: Anyị ga-agbada, n’ihi na e nwere oghere ebe ahụ, na anyị ga-ewere site n’ihe nile ndịa, na anyị ga-eme otu ụwa n’elu ebe ndị a nwere ike ibi;"
                },
                {
                    "number": 25,
                    "text": "Na anyị ga-anwale ha jiri nke a, ịhụ ma ha ga-eme ihe nile bụ ihe ọbụla Onye-nwe Chineke ha ga-enye ha n’iwu;"
                },
                {
                    "number": 26,
                    "text": "Na ha ndị nke debeworo ohere ndụ nke mbụ ha ka a ga-atụkwasịrị n’elu ha; na ha ndị nke na-edebeghị ohere ndụ nke mbụ ha a gaghị enwe otuto n’ime otu ala-eze ha na ndị ahụ bụ ndị debeworo ohere ndụ nke mbu ha; na ndị ahụ bụ ndị na-edebe ohere ndụ nke abụọ ga-enwe otuto a ga-atụkwasịrị ha n’elu isi ha nile ruo mgbe nile na mgbe nile."
                },
                {
                    "number": 27,
                    "text": "Na Onye-nwe wee sị: Onye ka m ga-eziga? Na otu onye wee zaa dịka Ọkpara nke Mmadụ: Ebea ka m nọ, ziga m. Na onye-ọzọ wee zaa na si: Ebea ka m nọ, ziga m. Na Onye-nwe wee sị: Aga m eziga onye nke mbụ."
                },
                {
                    "number": 28,
                    "text": "Na onye nke abụọ were iwe, na o debeghị ohere ndụ nke mbụ ya; na, n’ụbọchị ahụ, ọtụtụ wee sochie ya."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "Abraham 4",
            "data_type": "chapter",
            "chapter_name": "Isi 4",
            "chapter_summary": [
                "Chi nile ahụ a tụọ atụmatụ okike nke ụwa na ndụ nile dị n’elu ya—Atụmatụ ha nile maka ụbọchị isii nke okike ka e zipụtara."
            ],
            "verses": [
                {
                    "number": 1,
                    "text": "Na mgbe ahụ Onye-nwe wee sị: Ngwa k’anyị gbada nụ. Na ha wee gbadata na mmalite, na ha, ya bụ Chi nile ahụ, wee hazie na kpụọ elu-igwe nile na ụwa."
                },
                {
                    "number": 2,
                    "text": "Na ụwa mgbe a kpụsịrị ya gheere oghe na tọgbọrọ n’efu, n’ihi na ha akpụbeghị ihe ọbụla ma ọbụghị ụwa; na ọchịchịrị chịrị-eze n’elu iru nke ebe ahụ miri emi, na Mụọ nke Chi nile wee na-erugharị n’elu iru mmiri nile ahụ."
                },
                {
                    "number": 3,
                    "text": "Na ha (Chi nile ahụ) wee sị: Ka ìhè dị; na ìhè wee dị."
                },
                {
                    "number": 4,
                    "text": "Na ha (Chi nile ahụ) wee hụ, ghọta ìhè ahụ nke ọma, n’ihi na ọ na-amuke; na ha wee kewaa ìhè ahụ, ma-ọbụ kpaa oke n’etiti ya, site n’ọchịchịrị."
                },
                {
                    "number": 5,
                    "text": "Na Chi nile ahụ wee kpọọ ìhè ahụ Ehihie, na ọchịchịrị ahụ ka ha kpọrọ Abalị. Na o wee ruo na site na mgbede ruo ụtụtụ ka ha kpọrọ abalị; na site n’ụtụtụ ruo mgbede ka ha kpọrọ ehihie; na nke a bụụrụ nke mbụ, ma-ọbụ mmalite ahụ, nke ihe ahụ ha kpọrọ ehihie na abalị."
                },
                {
                    "number": 6,
                    "text": "Na Chi nile ahụ wee sị kwa: Ka mbara dị n’etiti mmiri nile, na ọ ga-ekewa mmiri nile site na mmiri nile."
                },
                {
                    "number": 7,
                    "text": "Na Chi nile ahụ wee nye mbara ahụ iwu, ka ọ kpaa oke n’etiti mmiri nile ahụ nke dị n’okpuru mbara ahụ site na mmiri nile nke dị n’elu mbara ahụ, na o wee dị otu ahụ, ọbụna dịka ha nyere n’iwu."
                },
                {
                    "number": 8,
                    "text": "Na Chi nile ahụ wee kpọọ mbara ahụ, Elu-igwe. Na o wee ruo na ọ bụụrụ site na mgbede ruo ụtụtụ ka ha kpọrọ abalị; na o wee ruo na ọ bụụrụ site n’ụtụtụ ruo mgbede ka ha kpọrọ ehihie; na nke a wee bụrụ oge nke abụọ nke ha kpọrọ abalị na ehihie."
                },
                {
                    "number": 9,
                    "text": "Na Chi nile ahụ wee nye iwu, na-asị: Ka mmiri ahụ nile nọ n’okpuru elu-igwe chịkọta n’otu ebe, na ka ala kpọrọ nkụ si n’ime mmiri ahụ pụta; o wee dịkwa otu ahụ dịka ha nyere n’iwu;"
                },
                {
                    "number": 10,
                    "text": "Na Chi nile ahụ wee kpọọ ala ahụ kpọrọ nku ụwa; na nchịkọta nke mmiri nile ahụ, ka ha kpọrọ, Nnukwu Mmiri nile; na Chi nile ahụ wee hụ na e rubeere ha isi."
                },
                {
                    "number": 11,
                    "text": "Na Chi nile ahụ wee sị: Ka anyị kwadobe ala iwepụta ahịhịa; ihe ọkụkụ na-amịta mkpụrụ ọghịgha; osisi na-amị mkpụrụ na-amịta mkpụrụ, n’ụdị nke ya, nke mkpụrụ nke ya, n’onwe ya na-amịta mkpụrụ na oyiyi nke ya n’elu ala ahụ; o wee dịkwa otu ahụ, ọbụna dịka ha nyeworo n’iwu."
                },
                {
                    "number": 12,
                    "text": "Na Chi nile ahụ wee hazie ụwa iwepụta ahịhịa site na mkpụrụ nke onwe ya, na ihe ọkụkụ iwepụta ihe ọkụkụ site na mkpụrụ nke onwe ya, na-amịta mkpuru n’ụdị nke ya; na ka ala wepụta osisi site na mkpụrụ nke onwe ya, na-amịta mkpụrụ nke mkpụrụ ya nwere ike iwepụta nanị ụdị mkpụrụ ahụ n’ime onwe ya, n’ụdị nke ya; na Chi nile ahụ wee hụ na e rubeere ha isi."
                },
                {
                    "number": 13,
                    "text": "Na o wee ruo na ha nyere ọnụ-ọgụgụ ụbọchị nile ahụ; site mgbede ruo n’ụtụtụ ka ha kpọrọ abalị; na o wee ruo, site ụtụtụ ruo mgbede ha kpọrọ ehihie; na ọ bụụrụ oge nke atọ."
                },
                {
                    "number": 14,
                    "text": "Na Chi nile ahụ wee hazie ìhè nile dị na mbara nke elu-igwe, na wee mee ka ha kpaa oke ehihie site na abalị na wee hazie ha ị bụ ihe iriba-ama nile na maka oge nile, na maka ụbọchị nile na maka afọ nile;"
                },
                {
                    "number": 15,
                    "text": "Na wee hazie ha ịbụ maka ìhè nile n’ime mbara nke elu-igwe inye ìhè n’elu ụwa; na o wee dị otu ahụ."
                },
                {
                    "number": 16,
                    "text": "Na Chi nile ahụ wee hazie nnukwu ìhè abụọ ahụ, ìhè nke ka ukwuu ịchị ehihie ahụ, na ìhè nke ka nta ịchị abalị; tinyere ìhè nke ka nta ha debekwara kpakpando nile."
                },
                {
                    "number": 17,
                    "text": "Na Chi nile ahụ wee debe ha n’ịme mbara nke elu-igwe nile ahụ, inye ìhè n’elu ụwa, na ịchị n’ehihie na n’abalị, na ime ka ịkpa-ókè dịrị n’ìhè site n’ọchịchịrị ahụ."
                },
                {
                    "number": 18,
                    "text": "Na Chi nile ahụ wee chee ihe ndị ahụ nile nche bụ ndị nke ha nyeworo iwu ruo mgbe ha rubere isi."
                },
                {
                    "number": 19,
                    "text": "Na o wee ruo na ọ bụụrụ site na mgbede ruo ụtụtụ na ọ bụụrụ abalị; na o wee ruo na ọ bụụrụ site ụtụtụ ruo mgbede na ọ bụụrụ ehihie; na o wee bụrụ oge nke anọ."
                },
                {
                    "number": 20,
                    "text": "Na Chi nile ahụ wee sị: Ka anyị kwadobe mmiri nile ahụ iwepụta ebe ọ dị ukwuu ihe nile na-akpagharị akpagharị nke na-enwe ndụ na anụ-ufe, ka ha nwee ike na-efegharị n’elu ụwa n’ime mbara ahụ ghere oghe nke elu-igwe."
                },
                {
                    "number": 21,
                    "text": "Na Chi nile ahụ wee kwadobe mmiri nile ahụ ka ha nwee ike wepụta nnukwu ogologo anụ ukwu nile, na anụ nile dị ndụ na-akpagharị akpagharị, nke mmiri ahụ nile ga-ewepụta n’ebe ọ dị ukwuu n’ụdị nke ha. Na Chi nile ahụ wee hụ na a ga-erubere ha isi, na n’atụmatụ ha dị mma."
                },
                {
                    "number": 22,
                    "text": "Na Chi nile ahụ wee sị: Anyị ga-agọzi ha, na mee ha ka ha mịta mkpụrụ na baa ụba, na jupụta mmiri nile n’ime oke osimiri nile ma-ọbụ nnukwu mmiri nile, na mee ka anụ-ufe baa ụba n’ime ụwa."
                },
                {
                    "number": 23,
                    "text": "Na o wee ruo na ọ bụụrụ site na mgbede ruo ụtụtụ nke ha kpọrọ abalị; na o wee ruo na ọ bụụrụ site ụtụtụ ruo mgbede nke ha kpọrọ ehihie; na o wee bụrụ oge nke ise."
                },
                {
                    "number": 24,
                    "text": "Na Chi nile ahụ wee kwadobe ụwa iwepụta anụ dị ndụ n’ụdị nke ya, anụ-ụlọ na ihe nile na-akpụ akpụ, na anụ ọhịa nile nke ụwa n’ụdị nke ha; na o wee dịrị otu ahụ, dịka ha kwuru."
                },
                {
                    "number": 25,
                    "text": "Na Chi nile ahụ wee hazie ụwa iwepụta anụ ọhịa nile n’ụdị nke ha, na anụ-ụlọ n’ụdị nke ha, na ihe nile na-akpụ akpụ n’elu ala n’ụdị nke ya: na Chi nile ahụ wee hụ na ha ga-erube isi."
                },
                {
                    "number": 26,
                    "text": "Na Chi nile ahụ wee nwee atụmatụ n’etiti onwe ha na wee sị: Ka anyị gbada na wee kpụọ mmadụ n’onyinyo anyị, n’oyiyi nke anyị; na anyị ga-enye ha ike ọchịchị n’elu azụ nke oke osimiri, na n’elu anụ-ufe nke ikuku, na n’elu anụ-ụlọ, na n’elu ụwa dum, na n’elu ihe dum na-akpụ akpụ nke na-akpụ akpụ n’elu ụwa."
                },
                {
                    "number": 27,
                    "text": "Si otu a Chi nile ahụ wee gbada ịhazi mmadụ n’onyinyo nke ha, n’onyinyo nke Chi nile ahụ ha ịkpụ ya, nwoke na nwanyị ka ha wee kpụọ ha."
                },
                {
                    "number": 28,
                    "text": "Na Chi nile ahụ wee sị: Anyị ga-agọzi ha. Na Chi nile ahụ wee sị: Anyị ga-eme ka ha mịta mkpụrụ na baa ụba, na jupụta ụwa, na buda ya n’okpuru ha, na inwe ike ọchịchị n’arụ azụ nke oke osimiri, na n’arụ anụ-ufe nke ikuku, na n’arụ ihe dum dị ndụ nke na-akpagharị n’elu ụwa."
                },
                {
                    "number": 29,
                    "text": "Na Chi nile ahụ wee sị: Lee, anyị ga-enye ha ihe ọkụkụ dum na-amịta mkpụrụ ọghịgha nke ga-abịa n’elu iru nke ụwa nile, na osisi ọbụla nke ga-enwe mkpụrụ osisi n’elu ya, e, mkpụrụ nke osisi na-amịta mkpụrụ ọghịgha ha ka anyị ga-enye ya; ọ ga-abụrụ ha ihe oriri."
                },
                {
                    "number": 30,
                    "text": "Na nye anụ ọhịa ọbụla nke ụwa, na nye anụ ufe ọbụla nke ikuku, na nye ihe ọbụla na-akpụ akpụ n’elu ala, lee, anyị ga-enye ha ndụ, na kwa anyị ga-enye ha ihe ọkụkụ ọbụla nwere akwụkwọ ndụ maka ihe oriri, na ihe ndị a nile ka a ga-esi otu a hazie."
                },
                {
                    "number": 31,
                    "text": "Na Chi nile ahụ wee sị: Anyị ga-eme ihe nile nke anyị kwuworo, na ga-ahazi ha; na lee ha ga-erube isi nke ọma. Na o wee ruo na ọ bụụrụ site na mgbede ruo ụtụtụ ka ha kpọrọ abalị, na o wee ruo na ọ bụụrụ site ụtụtụ ruo mgbede ka ha kpọrọ ehihie; na ha wee gụta oge nke isii."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "Abraham 5",
            "data_type": "chapter",
            "chapter_name": "Isi 5",
            "chapter_summary": [
                "Chi nile ahụ emesịa atụmatụ ha nke okike nke ihe nile—Ha eweta na mmezu okike ahụ dịka atụmatụ ha siri dị—Adam nyere ihe nile dị ndụ e kere eke aha."
            ],
            "verses": [
                {
                    "number": 1,
                    "text": "Na si otua anyị ga-emesị elu-igwe nile na ụwa, na usuu ha nile."
                },
                {
                    "number": 2,
                    "text": "Na Chi nile ahụ we sị n’etiti onwe ha: N’oge nke asaa anyị ga-akwụsị ọrụ anyị, nke anyị nweworo atụmatụ; anyị ga-ezukwa ike n’oge nke asaa site n’ọrụ anyị dum nke anyị nweworo atụmatụ ime."
                },
                {
                    "number": 3,
                    "text": "Na Chi nile ahụ wee rụsịa n’elu oge nke asaa ahụ, n’ihi n’oge nke asaa ahụ ha ga-ezu ike site n’ọrụ ha nile nke ha (Chi nile ahụ) nweworo atụmatụ n’etiti onwe ha ịkpụ; na doo ya nsọ. Na otu ahụ ka mkpebi ha nile dịịrị n’oge ahụ nke ha nweworo atụmatụ n’etiti onwe ha ịkpụ elu-igwe nile na ụwa ahụ."
                },
                {
                    "number": 4,
                    "text": "Na Chi nile ahụ wee gbadata na kpụọ ndị a dum bụ ọgbọ nile nke elu-igwe nile na nke ụwa, mgbe a kpụworo ha n’ụbọchị ahụ nke Chi nile ahụ kpụworo ụwa na elu-igwe nile."
                },
                {
                    "number": 5,
                    "text": "Dịka ihe dum nke ha kwuworo gbasara ahịhịa ọbụla nke ọhịa tutu ya adịrị n’ụwa, na ihe ọkụkụ ọbụla nke ọhịa tutu ya etoo; n’ihi na Chi nile ahụ emebeghi ka mmiri zoo n’elu ụwa mgbe ha nweworo atụmatụ ime ha, na kpụbeghị mmadụ ga-akọ ala ahụ."
                },
                {
                    "number": 6,
                    "text": "Mana igirigi siri n’ala kwụgo n’elu, na wee wụsa mmiri n’elu iru nke ala ahụ."
                },
                {
                    "number": 7,
                    "text": "Na Chi nile ahụ wee kpụọ mmadụ site n’uzuzu nke ala ahụ, na wee were mụọ ya (nke bụ mụọ nke mmadụ), na tinye ya n’ime mmadụ ahụ; na kụnye ume n’ọghere imi ya ume nke ndụ, na mmadụ wee ghọọ mkpụrụ-obi dị ndụ."
                },
                {
                    "number": 8,
                    "text": "Na Chi nile ahụ wee kụọ otu ubi a gbara ogige, na mpaghara ọwụwa anyanwụ n’ Iden, na n’ebe ahụ ka ha tinyere nwoke ahụ, onye ha tinyeworo mụọ ya n’ime arụ ahụ nke ha kpụworo."
                },
                {
                    "number": 9,
                    "text": "Na site n’ala ka Chi nile ahụ meworo ka osisi ọbụla too nke dị mma ile anya na dị mma maka ihe oriri; osisi nke ndụ, dịkwa n’etiti ubi ahụ, na osisi nke ịmara ihe ọma na ihe ojọọ."
                },
                {
                    "number": 10,
                    "text": "O nweere osimiri sitere n’Iden na-agbapụta, ịwụsa mmiri n’ubi ahụ, na site n’ebe ahụ ka e kewasịrị ha na ịghọ isi mmiri anọ."
                },
                {
                    "number": 11,
                    "text": "Na Chi nile ahụ wee kpọrọ mmadụ ahụ na tinye ya n’ime Ubi nke Iden ahụ, ịkọ ya na idebe ya."
                },
                {
                    "number": 12,
                    "text": "Na Chi nile ahụ wee nye mmadụ ahụ iwu na-asị: Site n’osisi ọbụla nke ubi ahụ ka i nwere onwe gị iri-eri."
                },
                {
                    "number": 13,
                    "text": "Mana site n’osisi ahụ nke ịma ezi ihe na ihe ọjọọ, gị erila ya; n’ihi n’oge ahụ ị ga-eri site na ya, ị ghaghị ịnwụ ọnwụ n’ezie. Ugbua mụ, Abraham, wee hụ na ọ bụụrụ n’ụdị oge ahụ nke Onye-nwe, nke bụụrụ n’ụdị oge ahụ nke Kolab; n’ihi na ruo n’oge ahụ Chi nile ahụ e nyebeghị Adam ngụkọ oge nke ya."
                },
                {
                    "number": 14,
                    "text": "Na Chi nile ahụ wee sị: Ka anyị mee onye inye-aka kwesịrị mmadụ ahụ, n’ihi na o zịghi-ezi na mmadụ ahụ ga-anọdụ nanị ya, ya mere anyị ga-akpụ onye inye-aka kwesịrị ya."
                },
                {
                    "number": 15,
                    "text": "Na Chi nile ahụ mere ka ụra miri-emi dakwasị Adam; na o wee rahụ ụra, na ha wee were otu n’ime ọgịrịga ya, na wee mechie ya jiri anụ arụ na ọnọdụ ya;"
                },
                {
                    "number": 16,
                    "text": "Na site na ọgịrịga nke Chi nile ahụ wewooro site na mmadụ ahụ, ka ha kpụrụ nwanyị, wetakwara ya mmadụ ahụ."
                },
                {
                    "number": 17,
                    "text": "Na Adam wee sị: Nkea bụụrụ ọkpụkpụ nke ọkpụkpụ m nile, na anụ arụ nke anụ arụ m; ugbụ a a ga-akpọ ya Nwanyị, n’ihi na e sitere na nwoke ahụ wepụta ya;"
                },
                {
                    "number": 18,
                    "text": "Ya mere na nwoke ga-ahapụ nna ya na nne ya, na ga-arapara n’arụ nwunye ya, na ha ga-abụ otu anụ arụ."
                },
                {
                    "number": 19,
                    "text": "Na ha abụọ wee bụrụ ndị gba-ọtọ, nwoke ahụ na nwunye ya, na ihere adịghị eme ha."
                },
                {
                    "number": 20,
                    "text": "Na site n’ala Chi nile ahụ wee kpụọ anụmanụ ọbụla nke ọhịa, na anụ-ufe ọbụla nke ikuku, na wee wetara ha Adam ka ahụ ihe ọ ga-akpọ ha; na ihe ọbụla Adam kpọrọ ihe ọbụla dị ndụ e kere eke, nke ahụ ga-abụ aha nye ya."
                },
                {
                    "number": 21,
                    "text": "Na Adam wee nye anụ-ụlọ nile aha, nye anụ-ufe nke ikuku, nye anụmanụ ọbụla nke ọhịa, na maka Adam, enwewo onye inye-aka kwesịrị ya nke a chọtaara ya."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "Ihe esere ese na-ụdị ha dịbu nke 1",
            "data_type": "figure",
            "book_title": "Otu ihe e Sere-ese n’Ụdị Izizi ha Dịbu Sitere n’Akwụkwọ nke Abraham",
            "subtitle": [
                "Nke 1"
            ],
            "text": [
                "Nkọwa",
                "Ụdị nke 1. Mụọ-ozi nke Onye-nwe",
                "Ụdị nke 2. E kedoro Abraham n’elu otu ebe ịchụ-aja.",
                "Ụdị nke 3. Onye nchụ-aja ife-arụsị nke Elkena na-agba mbọ ịchụlite Abraham dịka ihe ịchụ-aja.",
                "Ụdị nke 4. Ebe ịchụ-aja ahụ maka ndị nchụ-aja ife-arụsị iji chụọ-aja na-eguzo n’iru chi nile nke Elkena, Libna, Mamakra, Korash na Fero.",
                "Ụdị nke 5. Chi arụsị nke Elkena.",
                "Ụdị nke 6. Chi arụsị nke Libna.",
                "Ụdị nke 7. Chi arụsị nke Mamakra.",
                "Ụdị nke 8. Chi arụsị nke Korash.",
                "Ụdị nke 9. Chi arụsị nke Fero.",
                "Ụdị nke 10. Abraham n’ime Ijipt.",
                "Ụdị nke 11. E sere ya ka ọ nọchite anya ogidi nile nke elu-igwe, dịka ndị Ijipt ghọtara ya.",
                "Ụdị nke 12. Rakeyang, nke pụtara mbara, ma-ọbụ mbara nke elu-igwe ofe isi anyị nile; mana n’okwu nke a, n’ihe metụtara isi-ọkwu a, ebum n’obi ndị Ijipt bụ ka o riba-ama Shama, ịdị elu, ma-ọbụ elu-igwe nile, nke ya na okwu Hibru Shamayem hatara n’ịbụ otu ihe."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "Ihe esere ese na-ụdị ha dịbu nke 2",
            "data_type": "figure",
            "book_title": "Otu Ihe e sere ese n’ụdị Izizi ha Dịbu Sitere n’Akwụkwọ nke Abraham",
            "subtitle": [
                "Nke 2"
            ],
            "text": [
                "Nkọwa",
                "Ụdị nke 1. Kolab, nke na-egosi okike nke mbụ, dịkarịsịrị nso na selestịal, ma-ọbụ ebe obibi nke Chineke. Nke mbụ n’ọchịchị, nke ikpe-azụ banyere nke ịtụ oge. Ịtụ oge ahụ dịka ịtụ oge nke oge selestịal, nke oge nke selestịal na-egosipụta otu ụbọchị ịbụ otu kubit. Otu ụbọchị na Kolab hatara ka otu puku afọ dịka ịtụ ihe nke ụwa nke a siri dị, nke ndị Ijipt kpọrọ Ja-o-e.",
                "Ụdị nke 2. Na-eguzoso Kolab, nke ndị Ijipt kpọrọ Oliblish, nke bụ nke na-eso n’isi ọchịchị okike dị nso na selestịal ahụ ma-ọbụ ebe ahụ nke Chineke bi; na-ejide ọtụghe-ụzọ nke ike, nakwa, gbasara urukpu ndị ọzọ nile; dịka e sitere n’aka Chineke kpughee nye Abraham, dịka na mgbe ọ na-achụ aja n’elu ebe ịchụ-aja, nke o wuru nye Onye-nwe.",
                "Ụdị nke 3. Ka e mere ka ọ nọchite anya Chineke, ka ọ na-anọdụ n’elu oche-eze ya, jiri ike na ikike yiri ka uwe, jiri okpu-eze nke ìhè ebighi-ebi n’elu isi ya; na-anọchite kwa anya isi-ọkwu nile Ọtụghe-ụzọ nke Ọkwa Nchụ-aja Dị Nsọ, dịka e kpughere ya nye Adam n’ime Ubi Iden, dịka kwa nye Set, Noa, Melkizedek, Abraham, na ndị nile bụ ndị e kpughewooro Ọkwa Nchụ-aja ahụ.",
                "Ụdị nke 4. Na-abụ otu ihe nye okwu Hibru ahụ Rakeyang, nke na-egosipụta mbara, ma-ọbụ mbara nke elu-igwe nile; na-kwa otu ụdị ọnụ-ọgụgụ, na nke Ijipt na-apụta otu puku; na-abụ otu ihe nye ịtụ oge nke Oliblish, nke ya na Kolab hatara otu na-ịgba okirikiri ya na n’itụ oge ya.",
                "Ụdị nke 5. Ka a kpọrọ n’asụsụ Ijipt Enish-go-on-dosh; nke a bụ kwa otu n’ime urukpu nile ahụ na-achị achị, ndị Ijipt na-ekwu kwa na o bụ Anyanwụ, na na-agbaziri ìhè ya site na Kolab site n’etiti nke Ki-a-vanrash, nke bụ isi Ọtụghe-ụzọ, ma-ọbụ n’asụsụ ọzọ, ike ọchịchị nke na-achị urukpu iri na ise ndị ọzọ e mere ka ha kwusie ike ma-ọbụ kpakpando nile, dịka kwa Floes ma-ọbụ Ọnwa, Ụwa na Anyanwụ na-ịgba okirikiri ha nile kwa afọ. Urukpu nke a na-anata ike ya site n’etiti nke Kle-flos-i-ses, ma-ọbụ Ha-ko-kau-beam, kpakpando nile nke ọnụ-ọgụgụ 22 na 23, na-anata ìhè site na-ịgba okirikiri nile nke Kolab.",
                "Ụdị nke 6. Na-anọchite anya nke ụwa nke a na mpaghara anọ ya nile.",
                "Ụdị nke 7. Nọchitere anya Chineke ka ọ na-anọdụ n’oche-eze ya, na-ekpughe site n’elu-igwe nile isi-ọkwu nile nke Ọtụghe-ụzọ nke Ọkwa Nchụ-aja; dịka, kwa, ihe iriba-ama nke Mụọ Nsọ nye Abraham, n’ụdị nke nduri.",
                "Ụdị nke 8. Nwere edemede nile nke na-enweghị ike ikpughe nye ụwa; mana a ga-enwe ya n’ime Temple nsọ nke Chineke.",
                "Ụdị nke 9. E kwesịghị ka e kpughee ya n’oge nke ugbụ a.",
                "Ụdị nke 10. Na kwa ya.",
                "Ụdị nke 11. Na kwa ya. Ma ọ bụrụ na ụwa achọpụta ọnụ-ọgụgụ ndị a, ka ọ dị otu ahụ. Amen.",
                "Ụdị nile nke 12, 13, 14, 15, 16, 17, 18, 19, 20 na 21, ka a ga-enye mgbe oge nke dị Onye-nwe mma zuru.",
                "Ntụgharị asụsụ nke a ka e nyere ruo ebe anyị nwere ihe ruru anyị inye n’oge nke ugbua."
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "Ihe esere ese na-ụdị ha dịbu nke 3",
            "data_type": "figure",
            "book_title": "Otu Ihe e sere ese n’ụdị Izizi ha Dịbu Sitere n’Akwụkwọ nke Abraham",
            "subtitle": [
                "Nke 3"
            ],
            "text": [
                "Nkọwa",
                "Ụdị nke 1. Abraham na-anọdụ n’oche-eze nke Fero, site na nkwenye nke eze ahụ, jiri okpu-eze n’isi ya, na-anọchite anya Ọkwa Nchụ-aja, dịka akara nke isi Ndị-isi Nduzi ahụ n’Elu-igwe jiri mkpara nke ike ikpe ziri-ezi na ikpe n’aka ya.",
                "Ụdị nke 2. Eze Fero, onye e nyere aha ya n’akara nile ahụ di n’elu isi ya.",
                "Ụdị nke 3. Na-egosipụta Abraham n’Ijipt dịka e nyere na Ụdị nke 10 nke n’Ụdị izizi ha dịbu Nke 1.",
                "Ụdị nke 4. Ọkpara-eze Fero, Eze nke Ijipt dịka e dere n’elu aka ya.",
                "Ụdị nke 5. Shoolem, otu n’ime ndị na-apa mmanya nke eze ahụ, dịka akara nile ahụ dị n’elu aka ya nọchitere anya.",
                "Ụdị nke 6. Olimla, otu onye-oru nke ọkpara-eze ahụ.",
                "Abraham na-enye nkọwa ruru ala n’elu ụkpụrụ nile nke mmata maka urukpu nile nke elu-igwe nile n’ime obi-ikpe nke eze ahụ."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "Joseph Smith—Matiu 1",
            "data_type": "chapter",
            "chapter_name": "Isi 1",
            "chapter_summary": [
                "Jisus eburu-ụzọ kwupụta mbibi nke Jerusalem nke gaje ịdị n’oge dị nso—O wee na-ekwukwa maka ọbịbịa nke ugboro abụọ nke Ọkpara nke Mmadụ, na mbibi nke ndị ajọọ mmadụ."
            ],
            "book_title": "Joseph Smith—Matiu",
            "verses": [
                {
                    "number": 1,
                    "text": "N’ihi na-asị m unu, na unu agaghị ahụ m site ugbụ a gawa na mara na a bụ m ya onye nke ndị amụma deworo maka ya, ruo mgbe unu ga-asị: Onye a gọziri agọzi ka Onye ahụ bụ nke na-abịa n’aha nke Onye-nwe, n’igwe ojii nile nke elu-igwe, na ndị mụọ-ozi nile dị nsọ tinyere ya. Mgbe ahụ ka ndị na-eso-ụzọ ya ghọtara na ọ na-abịa ọzọ n’ụwa, mgbe e nyesịworo ya ebube na kpube ya okpu-eze n’aka-nri nke Chineke."
                },
                {
                    "number": 2,
                    "text": "Na Jisus we si na temple pụọ; na ndị na-eso-ụzọ ya wee bịakwute ya, maka ị nụrụ ya, na-asị: Nna-ukwu, gosi anyị banyere owuwu ụlọ nile nke temple, dịka ị kwuworo sị—A ga-akwatu ha, na hapụrụ unu ya ka ọ tọgbọrọ n’efu."
                },
                {
                    "number": 3,
                    "text": "Jisus wee sị kwa ha: Unu ahụghị ihe ndị a nile, ọ bụ na unu aghọtaghị kwa ha? N’ezie asị m unu, a gaghị ahapụ n’ebe a, n’elu temple nke a, otu nkume n’elu ibe ya nke na-agaghị akwatu."
                },
                {
                    "number": 4,
                    "text": "Na Jisus wee hapụ ha, na wee rigoro n’elu Ugwu ukwu nke Olive. Na ọ na-anọdụ n’elu Ugwu ukwu Olive, ndị na-eso-ụzọ ahụ wee bịakwute ya iche, na-asị: Gwa anyị olee mgbe ihe ndị a nile ga-abụ nke I kwuworo gbasara mbibi nke temple, na ndị Juu; na gịnị ga-abụ ihe iriba-ama nke ọbịbịa gị, na nke ọgwụgwụ nke ụwa, ma-ọbụ mbibi nke ndị ajọọ mmadụ, nke bụ ọgwụgwụ nke ụwa?"
                },
                {
                    "number": 5,
                    "text": "Na Jisus wee zaa, sị kwa ha: Lezie nụ anya ka onye ọbụla ghara iduhie unu;"
                },
                {
                    "number": 6,
                    "text": "N’ihi na ọtụtụ mmadụ ga-abịa n’aha m, na-asị—Mụ onwe m bụ Kraịst—ha ga kwa eduhie ọtụtụ;"
                },
                {
                    "number": 7,
                    "text": "Mgbe ahụ ka ha ga-arara unu nye ka a kpagbue unu, ha ga-egbukwa unu, mba nile ga-akpọ kwa unu asị n’ihi aha m;"
                },
                {
                    "number": 8,
                    "text": "Na mgbe ahụ otutu ka a ga-emejo, na ga-arara kwa ibe ha nye, na ga-akpọ ibe ha asị;"
                },
                {
                    "number": 9,
                    "text": "Ọtụtụ ndị amụma ụgha ga-ebili kwa, na ga-eduhie ọtụtụ mmadụ;"
                },
                {
                    "number": 10,
                    "text": "Na n’ihi n’oke-ajọọ-omume ga-aba ụba, ịhụnanya nke ọtụtụ ga-ajụ oyi;"
                },
                {
                    "number": 11,
                    "text": "Mana onye na-anọgidesi ike na e merighị ya, onye ahụ kwa ka a ga-azọpụta."
                },
                {
                    "number": 12,
                    "text": "Ya mere, mgbe unu, ga-ahụ ihe-arụ nke ịtọgbọrọ n’efu, nke Daniel onye-amụma kwuwororị, gbasara mbibi nke Jerusalem, mgbe ahụ unu ga-eguzo n’ime ebe ahụ dị nsọ; onye ọbụla na-agụ, ya ghọta."
                },
                {
                    "number": 13,
                    "text": "Mgbe ahụ ka ndị nọ na Judịa gbalaga n’ugwu ukwu nile;"
                },
                {
                    "number": 14,
                    "text": "Ka onye ahụ nke nọ n’elu ụlọ gbalaga, na ghara ịlọta iwepụ ihe ọbụla ezi site n’ụlọ ya;"
                },
                {
                    "number": 15,
                    "text": "Onye nọ n’ubi ya ghara ịlaghachi azụ ka o were uwe ya nile;"
                },
                {
                    "number": 16,
                    "text": "Na ahụhụ ga-adịrị ha bụ ndị dị ime, na ndị na-enye nwa ara n’ụbọchị ndị ahụ;"
                },
                {
                    "number": 17,
                    "text": "Ya mere, kpeerenụ Onye-nwe ka mgbapụ unu ghara ịbụ na mgbe oyi, ma-ọbụ n’Ụbọchị Izu-ike;"
                },
                {
                    "number": 18,
                    "text": "N’ihi na mgbe ahụ, n’ụbọchị ndị ahụ, ka nnukwu mkpagbu ga-adị n’arụ ndị Juu, na n’arụ ndị nile bi na Jerusalem, ụdị nke na e zitabeghị mbụ n’elu Israel, site na Chineke, ke mgbe mmalite nke ala-eze ha ruo oge nke a; é-è, ma-ọbụghị na a ga-ezite ya ọzọ n’elu Israel ruo mgbe nile."
                },
                {
                    "number": 19,
                    "text": "Ihe nile nke dakwasịworo ha bụ nanị mmalite iru uju nile nke ga abịakwasị ha."
                },
                {
                    "number": 20,
                    "text": "Na ewezuga na a ga-eme ka ụbọchị ndị ahụ dị mkpirisi, a gaghị enwe otu n’anụ arụ ha nke a zọpụtara, mana n’ihi ndị a họpụtara dịka ọgbụgba-ndụ ahụ, a ga-eme ka ụbọchị ndị ahụ dị mkpirisi."
                },
                {
                    "number": 21,
                    "text": "Lee, ihe ndị a nile ka m kwuworo nye unu banyere ndị Juu; na ọzọ mgbe mkpagbu nke ụbọchị ndị ahụ nke ga-abịakwasị Jerusalem gasịrị, ọbụrụ na onye ọbụla ga-asị unu, Lee ebe a ka Kraịst nọ, ma-ọbụ n’ebe ahụ, unu ekwela;"
                },
                {
                    "number": 22,
                    "text": "N’ihi n’ụbọchị ndị ahụ Kraịst ụgha dị iche iche na ndị amụma ụgha ga-ebili, ha gakwa egosi nnukwu ihe iriba-ama nile na ihe ebube nile nke ga-adị ukwuu na ọ bụrụ na ọ ga-ekwe mee, ha ga-eduhie ọbụna ndị a họpụtara, ndị bụ ndị a họpụtara dịka ọgbụgba-ndụ ahụ siri dị."
                },
                {
                    "number": 23,
                    "text": "Lee, a na m ekwu ihe ndị a nile nye unu n’ihi ndị a họpụtaworo; na unu kwa ga-anụ maka agha nile, na asịrị nile nke agha nile; hụ na unu esogbughị onwe unu, n’ihi na ihe dum m gwaworo unu garịrị apụta; mana ọgwụgwụ ahụ a ka erughị."
                },
                {
                    "number": 24,
                    "text": "Lee, agwawo m unu mgbe ha na-emebeghị;"
                },
                {
                    "number": 25,
                    "text": "Ya mere, ọbụrụ na ha ga-asị unu: Lee ọ nọ n’ime ọzara; unu agapụla: Lee ọ nọ n’ime ụlọ nzuzo; unu ekwela;"
                },
                {
                    "number": 26,
                    "text": "N’ihi dịka ìhè nke ụtụtụ na-apụta site n’ọwụwa anyanwụ, na na-amụke ọbụna ruo n’ọdịda anyanwụ, na na-ekpuchi ụwa dum, ótú ahụ kwa ka ọbịbịa nke Ọkpara nke Mmadụ ga-adị."
                },
                {
                    "number": 27,
                    "text": "Na ugbua ana m atụrụ unu otu ilu. Lee ebe ọbụla ozu dị, n’ebe ahụ ka ugo nile na ezukọta ọnụ; otu ahụ kwa ka ndị nke m a họpụtaworo ka a ga-ekpokọta site n’akụkụ anọ nile nke ụwa."
                },
                {
                    "number": 28,
                    "text": "Na ha gaje ịnụ maka agha nile, na asịrị nke agha nile."
                },
                {
                    "number": 29,
                    "text": "Lee ana m ekwu n’ihi ndị nke m a họpụtaworo, n’ihi na mba ga-ebili imegide mba ọzọ, na ala-eze imegide ala-eze ọzọ; a ga-enwe ụnwụ nile, na ajọọ ọrịa nile, na ala-ọma jijiji nile n’ebe dị iche iche."
                },
                {
                    "number": 30,
                    "text": "Ọzọ kwa, n’ihi na oke ajọọ-omume ga-aba ụba, ịhụnanya nke ndị mmadụ ga-ajụ oyi; mana onye nke ekwensu na-agaghị emeri, onye ahụ kwa ka a ga-azọpụta."
                },
                {
                    "number": 31,
                    "text": "Ọzọ kwa, Ozi-ọma nke a nke Ala-eze ka a ga-ekwusa n’ime ụwa nile, maka aka-ebe nye mba nile, na mgbe-ahụ ka ọgwụgwụ ahụ ga-abịa, ma-ọbụ mbibi nke ndị ajọọ mmadụ;"
                },
                {
                    "number": 32,
                    "text": "Ọzọ kwa ihe-arụ ahụ nke ịtọgbọrọ n’efu, nke Daniel onye-amụma kwuworo maka ya, ka a ga-emezu."
                },
                {
                    "number": 33,
                    "text": "Na ngwa ngwa mgbe mkpagbu ahụ nke ụbọchị nile ndị ahụ gasịrị; anyanwụ ga-agba ọchịchịrị, ọnwa agaghị enyekwa ìhè nke ya, kpakpando nile ga-ada kwa site n’elu-igwe, a ga-eme kwa ka ike nile nke elu-igwe maa jijiji."
                },
                {
                    "number": 34,
                    "text": "N’ezie, asị m unu, ọgbọ nke a, nke a ga-egosipụta ihe ndị a, a gaghị agabiga ruo mgbe ihe nile m gwaworo unu ga-emezu."
                },
                {
                    "number": 35,
                    "text": "Na-agbanyeghị, ụbọchị nile ahụ ga-abịa, na elu-igwe na ụwa ga-agabiga; ma okwu m nile agaghị agabiga, mana ha nile ka a ga-emezurịrị."
                },
                {
                    "number": 36,
                    "text": "Na dịka m kwuworo na mbụ, mgbe oke mkpagbu nke ụbọchị nile ndị ahụ gasịrị, na a ga-eme ka ike nile nke elu-igwe maa jijiji, mgbe ahụ ka ihe iriba-ama nke Ọkpara nke Mmadụ ga-apụta ìhè n’elu-igwe, mgbe ahụ kwa ka agbụrụ nile nke ụwa ga-eru uju, ha ga kwa ahụ Ọkpara nke Mmadụ ka ọ na-abịa n’igwe-ojii nile nke elu-igwe, jiri ike na nnukwu ebube;"
                },
                {
                    "number": 37,
                    "text": "Na onye nke kpadokọlitere okwu m dịka akụ, a gaghị eduhie ya, n’ihi na Ọkpara nke Mmadụ ga-abịa, ọ ga-eziga ndị mụọ-ozi ya n’iru ya jiri ụda opi, ha ga-akpọkọta kwa n’otu ndị nke ya a họpụtara nke fọdụrụ site n’ifufe anọ nile, site n’otu nsọtụ elu-igwe ruo na nke ọzọ."
                },
                {
                    "number": 38,
                    "text": "Ugbua mụta nụ ilu nke osisi fig—Mgbe ngalaba ya nile ka dị nro, ọ na-amalite kwa iwepụta akwụkwọ ndụ, gị mata n’oge okpom-ọkụ adịwo nso;"
                },
                {
                    "number": 39,
                    "text": "Otu ahụ kwa, ndị nke m a hopụtaworo, mgbe ha ga-ahụ ihe ndị a nile, ha ga-amata na ọ nọ nso, ọbụna n’ọnụ ụzọ nile;"
                },
                {
                    "number": 40,
                    "text": "Mana banyere ụbọchị ahụ, na awa, ọdịghị onye ọbụla matara; e e, mụọ-ozi nile nke Chineke n’elu-igwe a mataghị, kama Nna m nanị matara."
                },
                {
                    "number": 41,
                    "text": "Mana dịka ọ dịịrị n’ụbọchị nile nke Noa, otu ahụ ka ọ ga-adị kwa n’ọbịbịa nke Ọkpara nke Mmadụ;"
                },
                {
                    "number": 42,
                    "text": "N’ihi na ọ ga-adịrị ha, dịka ọ dịịrị n’ụbọchị nile ahụ nke dịịrị tutu idè mmiri ahụ; n’ihi ruo ụbọchị ahụ mgbe Noa banyere n’ime ụgbọ ha naara eri-ihe na-an̄ụkwa ihe on̄ụn̄ụ, na-alụ nwunye, na-enye kwa n’ọlụlụ di;"
                },
                {
                    "number": 43,
                    "text": "Ha amaghị kwa ruo mgbe ídè mmiri ahụ bịara, kpọrọ kwa ha nile pụọ; otu ahụ kwa ka ọbịbịa Ọkpara nke Mmadụ ga-adị."
                },
                {
                    "number": 44,
                    "text": "Mgbe ahụ ka a ga-emezu nke ahụ e deworo, na n’ụbọchị nile nke ikpe-azụ, mmadụ abụọ ga-anọ n’ime ubi, a ga-ewere otu, hapụ kwa nke ọzọ."
                },
                {
                    "number": 45,
                    "text": "Mmadụ abụọ ga na-egwe nri na nkume-igwe-nri, a ga-ewere otu, hapụkwa nke ọzọ;"
                },
                {
                    "number": 46,
                    "text": "Ihe m kwuru nye otu mmadụ ka m kwuru nye kwa mmadụ nile; ya mere, na-eche nụ nche n’ihi na unu amataghị oge awa Onye-nwe unu na-abịa."
                },
                {
                    "number": 47,
                    "text": "Mana unu mara nke a, ọ bụrụ na onye nwe ụlọ matararịị n’oge nche mgbe onye-ori ga-abịa, ọ gaararị na-eche nche, o gaaraghị ekwe ka e gbukapụ ụlọ ya, mana ọ gaara a nọ na njikere."
                },
                {
                    "number": 48,
                    "text": "Ya mere nọdụkwa nụ na njikere, n’ihi n’oge awa ahụ nke unu na-echeghị, ka Ọkpara nke Mmadụ na-abịa."
                },
                {
                    "number": 49,
                    "text": "Onye, kwa, bụ nwa-odibo ahụ kwesịrị ka a tụkwasị ya obi nke nwekwara uche, nke onye-nwe ya mere onye-isi n’ezi na ụlọ ya, inye ha nri n’oge ya?"
                },
                {
                    "number": 50,
                    "text": "Ngọzi na-adịrị nwa-odibo ahụ onye mgbe onye-nwe ya ga-abịa, ọ ga-achọta ya ka ọ na-eme otu ahụ; na n’ezie asị m unu, ọ ga-eme ya onye-ọchịchị n’ihe nile o nwere."
                },
                {
                    "number": 51,
                    "text": "Mana ọbụrụ na nwa-odibo ọjọọ ahụ ga-asị n’ime obi ya: Onye-nwe m na-egbu oge nke ọbịbịa ya,"
                },
                {
                    "number": 52,
                    "text": "Na ga-amalite iti ndị-odibo ibe ya ihe, na-esoro ndị na-an̄ụbiga mmanya oke na-eri na an̄ụkwa;"
                },
                {
                    "number": 53,
                    "text": "Onye-nwe nke nwa-odibo ahụ ga-abịa n’otu ụbọchị mgbe na ọ leghị anya ya, na n’oge awa nke na ọ mataghị."
                },
                {
                    "number": 54,
                    "text": "Ọ ga-egbubi kwa ya mkpirisi abụọ, ga-enye kwa ya òkè ya n’etiti ndị iru-abụọ; ebe ahụ ka ịkwa akwa na ịta ikikere-eze ga-adị."
                },
                {
                    "number": 55,
                    "text": "Otu a kwa ka ọgwụgwụ nke ndị ajọọ mmadụ ga-esi bịa, dịka ibu amụma nke Moses siri dị, na-asị: A ga-ebepụ ha site n’etiti ndị mmadụ ahụ; mana ọgwụgwụ nke ụwa a ka erubeghị, kama ga-abịarịrị."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "Akụkọ—Joseph Smith 1",
            "data_type": "chapter",
            "chapter_name": "Isi 1",
            "chapter_summary": [
                "Joseph Smith na-akọ maka agbụrụ ya, ndị ezi na ụlọ ya nile, na ebe obibi ha gboo—Otu mkpalite uche banyere okpukpe-chi nke na-abawanye na mpaghara ọdịda anyanwụ New York—O nwere mkpebi ịchọ amamihe dịka Jemes nyere ntụzi-aka—Nna na Ọkpara ahụ apụta ìhè, e wee kpọọ Joseph nye ije-ozị nke ibu-amụma ya (ama-okwu 1–20)."
            ],
            "book_title": "Akụkọ—Joseph Smith",
            "subtitle": [
                "Nhọta nile sitere n’Akụkọ nke Joseph Smith, Onye-amụma"
            ],
            "verses": [
                {
                    "number": 1,
                    "text": "N’ihi ọtụtụ mkpesa ndị nke ndị ajọọ omume na ndị aghụghọ gbasaworo, n’ihe metụtara ito-eto na ọgan’iru nke Nzukọ nke Jisus Kraịst nke Ndị-nsọ Ụbọchị-ikpeazụ a, ha nile nke bụ nke ndị na-ebipụta akwụkwọ ndị ahụ chepụtara ka o megide agwa ya dịka Nzukọ-nsọ na ọgan’iru ya n’ime ụwa—Enwere m nkwagide ide akụkọ a, iji mee ka uche ndị ọha rụọ ọrụ ziri ezi, na ime ka ndị na-achọso ezi-okwu nweta ezi-okwu nile, dịka ha siri mee, n’ebe o metụtara mụ onwe m na Nzukọ-nsọ, rute n’ebe m nwere mmata ihe ndị a n’aka m."
                },
                {
                    "number": 2,
                    "text": "N’akụkọ a aga m ewepụta ihe nile dị iche iche mere eme gbasara Nzukọ-nsọ nke a, n’ezi-okwu na ezi-omume, dịka ha siri mee, ma-ọbụ dịka ha dị ugbụ a, nke bụ ugbua (1838) nke bụ afọ nke asatọ ke mgbe a haziri Nzukọ-nsọ ahụ."
                },
                {
                    "number": 3,
                    "text": "A mụrụ m n’afọ nke Onye-nwe anyị otu puku, narị asatọ na ise, n’ụbọchị nke iri abụọ na atọ nke Disemba, n’obodo nke Sharon, ógbè Windsor, Steeti nke Vermont… Nna m, Joseph Smith Ukwu, hapụrụ Steeti nke Vermont, wee gaa na Palmyra, ógbè Ontario (ugbua Wayne), n’ime Steeti nke New York, mgbe m nọọrọ n’afọ nke iri m, ma-ọbụ gburu gburu ya. Ihe dịka afọ anọ mgbe nna m rutesịrị Palmyra, ọ gawara ya na ezi na ụlọ ya baa n’ime Manchester dị n’ime otu ógbè ahụ nke Ontario—"
                },
                {
                    "number": 4,
                    "text": "Ezi na ụlọ ya nke ihe mejupụtara ya bụ mkpụrụ-obi iri na otu, ịkpọ ha aha, nna m, Joseph Smith; nne m, Lucy Smith (onye aha ya tutu ruo alụlụ ya, bụụrụ Mack, nwa-nwanyị nke Solomon Mack); ụmụnne m ndị nwoke, Alvin (onye nwụrụ ọnwụ na Novemba 19, 1823, mgbe ọ dịrị n’afọ nke 26), Hyrum, mụ onwe m, Samuel Harrison, William, Don Carlos; na ụmụnne m ndị nwanyị, Sophronia, Catherine, na Lucy."
                },
                {
                    "number": 5,
                    "text": "N’oge ụfọdụ n’afọ nke abụọ mgbe anyị gafesịrị na Manchester, e nwere n’ebe ahụ anyị biiri ụdị mkpalite uche na-ezighị-ezi n’isi okwu nke okpukpe-chi. O malitere n’aka ndị Methodist, mana mgbe nta ọ ghọrọ ihe zuru ọha n’etiti ndị ụka nile n’ogbe nke mba ukwu ahụ. N’ezie, ozuzu ogbe nke mba ukwu ahụ dịrị ka o metụtazuru ya, nnukwu igwe mmadụ nile kwa jikọtara onwe ha ọnụ n’ọgbakọ okpukpechi dị iche iche nke butere mkpali na-adịghị obere na nkewa n’etiti ndị mmadụ ahụ, ụfọdụ na-eti, “Hụrụ ebe a!” na ndị ọzọ “Hụrụ ebe ahụ!” Ụfọdụ na-adọ ndọrọ ndọrọ maka okwukwe ndị Methodist, ụfọdụ maka ndị Presbyterian, na ụfọdụ maka ndị Baptist."
                },
                {
                    "number": 6,
                    "text": "N’ihi, na-agbanyeghị oke ịhụnanya nke ndị a gbanwere nye okwukwe ndị a dị iche iche zipụtara n’oge ahụ nke mgbanwe ha, na oke mmasị nke ndị ụkọchukwu ahụ dị iche iche na-egosipụta; ndị na-arụsi ọrụ ike na-ịkpalite na ibuli ihe ile-anya nke nnyocha okpukpechi nke a pụrụ iche n’ụsoro iji bụrụ na-agbanwere onye ọbụla dịka ọ masịrị ha ịkpọ ya, ka ha sonye otu ndị ụka nke masịrị ha; mana mgbe ndị ahụ a gbanwere malitere ịpụ, ụfọdụ abanye n’ofu òtù ma ụfọdụ abanye na nke ọzọ, a hụrụ na ihe yiri nnyocha ọma nile ahụ nke ndị nchụ-aja nile ahụ na nke ndị ahụ a gbanwere bụ karịa ime ka a ga-asị kama ịbụ ezie; n’ihi na ihe ilere anya nke oke ọgbaghara na ajọọ nnyocha sochiri—onye nchụ-aja na-adọ ndọrọ ndọrọ megide onye nchụ-aja, na onye agbanwere megide onye a gbanwere; nke mere na nnyocha ọma ha nile otu onye maka ibe ya, ma ọbụrụ na o nwere nke ha nweburu, furu kpam kpam na-esem-okwu nke okwu nile na ịzọ maka echiche nile."
                },
                {
                    "number": 7,
                    "text": "A dịịrị m n’oge a n’afọ nke iri na ise m. Ezi na ụlọ nke nna m ka a tụghatara nye okwukwe Presbyterian, ma mmadụ anọ n’ime ha sonyere nzukọ-nsọ ahụ, ịkpọ ha aha, nne m, Lucy; ụmụnne m ndị nwoke Hyrum na Samuel Harrison, na nwanne m nwanyị Sophronia."
                },
                {
                    "number": 8,
                    "text": "N’ime oge a nke oke mkpalite uche, a kwalitere uche m gaa na nlaghachi azụ dị mkpa nke uche na oke nsogbu echiche; mana ọbụnadị na nnyocha m nile miri-emi na ọtụtụ mgbe na-agbakasị agbakasị, e dobere m onwe m iche site n’òtù ndị a nile, ọbụnadị na a gara m ọtụtụ ọgbakọ ha kwa mgbe kwa mgbe dịka ohere kwenyere m. Na mgbe oge na-aga echiche m kwenyeere ndị otu Methodist, enwekwara m agụụ isonye ha; mana ukwuu ka ọgba-aghara na esem-okwu ahụ dịịrị n’etiti ndị ụka dị iche iche, na o kweghi omume na onye dị nta dịka m dị na-amabeghị ndị mmadụ na ihe nile, nke iji enwe mkpebi ọbụla banyere onye ziri-ezi na onye na ezighị-ezi."
                },
                {
                    "number": 9,
                    "text": "A kpalitere uche m n’oge ụfọdụ nile nke ukwuu, iti mkpu ahụ na nnukwu ọgba aghara dịrị ukwuu na akwụsịgh akwụsị. Ndị Presbyterian kachasị inwe mkpebi megide ndị Baptist na ndị Methodist, ha jikwara ike nile nke uche na nke aghụghọ igosị njehie ha nile, ma-ọbụ ọ dịkarị nta, ime ka ndị mmadụ chee na ha nọ n’ime njehie. N’aka nke ọzọ, ndị Baptist na Methodist n’ọnọdụ nke ha nwekwara ọnụnụ ọkụ n’obi n’ịgba mbọ ihiwe ozizi nke ha nile gosịkwa na ndị ọzọ nile ezighị-ezi."
                },
                {
                    "number": 10,
                    "text": "N’ime etiti agha nke a nke okwu nile na nnukwu ọgba aghara nke echiche nile, ọtụtụ mgbe ka m na-asị onwe m: Gịnị ka a ga-eme? Olee ndị ziri-ezi n’ime otu ndị a nile, ma-ọbụ na ha nile ezighị-ezi n’ozuzu? Ọbụrụ na onwere nke ọbụla n’ime ha ziri-ezi, olee nke ọ bụ, na o lee otu m ga-esi mara ya?"
                },
                {
                    "number": 11,
                    "text": "Mgbe m na-atụ uche banyere nnukwu nsogbu nke otu nile nke ndị okpukpechi ndị a kpatara, anọọrọ m otu ụbọchị na-agụ Akwụkwọ-ozi nke Jemes, isi nke mbụ na ama-okwu nke ise, nke na-agụpụta: Ọbụrụ na amamihe kọrọ onye ọbụla n’ime unu ya rịọ n’aka Chineke, onye na-enye mmadụ nile n’obi-ọma, na-abaghị kwa oke mba; na a ga-ewere ya nye ya."
                },
                {
                    "number": 12,
                    "text": "Ọdịbeghị ihe ọgụgụ nke akwụkwọ-nsọ ọbụla jiri ike bịa n’obi nke mmadụ karịa ka nke a mere n’oge nke a nye obi m. Ọ dịịrị ka o jiri ike dị ukwuu banye n’ime nnyocha ọbụla nke obi m. Atụgharịrị m uche n’elu ya ugboro ugboro, n’ihi na amaara m na ọbụrụ na onye ọbụla chọrọ amamihe site n’aka Chineke, a chọrọ m; n’ihi na otu m ga-esi mee-amataghị m, na ma-ọbụghị na m ga-enweta amamihe karịa nke m nwere mgbe ahụ, a garaghi m ama; n’ihi na ndị nkụzi nke okpukpechi nke ọgbakọ ahụ dị iche iche ghọtara otu ihe ọgụgụ ahụ nke akwụkwọ-nsọ n’ụzọ dị iche iche nke mere na ha na-ebibi ntụkwasị obi dum n’idozi ajụjụ ahụ site na-ịchọpụta ya site na Bible."
                },
                {
                    "number": 13,
                    "text": "Mgbe oge na-aga enwere m mkpebi na m garịrị anọgide n’ọchịchịrị na ọgba-aghara, ma-ọbụ kwa nụ na m garịrị eme dịka Jemes duziri ụzọ, nke bụ ịrịọ n’aka Chineke. Na mgbe oge na-aga ekpebiri m “ịrịọ n’aka Chineke” n’ihi n’ọbụrụ na o nyere ndị ahụ amamihe kọrọ amamihe, na ọ ga-enye ha n’obi-ọma, na na-abaghị nnukwu mba, enwere m ike ime otu ahụ."
                },
                {
                    "number": 14,
                    "text": "N’ihi ya, n’usoro nke mkpebi nke m nke a ịrịo n’aka Chineke, m wee gaa n’ime ọhịa ịgba mbọ ahụ. Ọ bụụrụ n’ụtụtụ nke otu ụbọchị mara mma, pụtara ìhè, gboo na mmalite udummiri nke afọ narị iri na asatọ na iri abụọ. Ọ bụụrụ oge nke mbụ n’ime ndụ m na m gbaworo ụdị mbọ ahụ, n’ihi n’etiti nke mkpalite nile nke uche m o nwebeghị ruo ugbua mgbe m gbara mbọ kwuo okwu n’ekpere."
                },
                {
                    "number": 15,
                    "text": "Mgbe m gasiworo n’ebe ahụ nke m họrọwọrorị n’atụmatụ m ịga, mgbe m lesiworo anya gburu gburu m, na-achọpụtakwa na nanị m nọ, esekpuuru m ala wee malitekwa inyelite ọchịchọ nile nke obi m n’aka Chineke. Emebedịghị m nke a eme, mgbe otu-ntabi-anya ahụ ụfọdụ ike jidere m nke meriri m kpam kpam, nwee kwa ụdị ike na-arụ ọrụ n’ime dị ịtụnanya n’arụ m dịka nke ike ire m agbụ ka m wee ghara inwe ike ikwu okwu. Agbidigbi ọchịchịrị gbara m gburu gburu, o wee dịkwa m nwa oge dịka a mawo m ikpe mbibi mberede akaraaka."
                },
                {
                    "number": 16,
                    "text": "Mana, site n’iji ike m nile na-akpọku Chineke ka ọ napụta m site n’ike nke onye-iro nke a nke jideworo m, na n’oge ahụ kpọm kwem mgbe m jikeworo imikpu n’ime mkpasu iwe na hapụ onwe m nye mbibi—ọbụghị mbibi nke uche obi, mana nye ike nke ụfọdụ onye dị adị sịte n’ụwa nke na-anaghị ahụ anya, onye nwere ike dị ịtụnanya dị otu ahụ dịka m na-enwebeghị mmetụta nke ya mbụ na onye ọbụla dị adị-nanị n’oge nke a nke akara oke-egwu, m wee hụ otu ogidi nke ìhè kpọm kwem n’ofe isi m, karịrị mmụke nke anyanwụ, nke jiri nwayọ gbadata ruo mgbe ọ dakwasịrị m."
                },
                {
                    "number": 17,
                    "text": "O teghị anya ọ pụtara na m chọtara onwe m na anapụtawo m site n’aka onye-iro nke jidere m n’agbụ. Mgbe ìhè ahụ nọdụrụ n’arụ m, m wee hụ Ndị abụọ, ndị mmụke ha na ebube ha karịrị nkọwa nile, na-eguzo n’elu m n’ime ikuku. Otu n’ime ha wee kwuworo m okwu, na-akpọ m aha sịkwa na-arụ nke ọzọ aka—Onye a bụ Ọkpara M. Hụrụ-na-anya Nụrụ Okwu Ya!"
                },
                {
                    "number": 18,
                    "text": "Ebum n’uche m n’ịga chọọ site n’aka Onye-nwe bụụrụ ịmara nke ọ bụ n’ime ọgbakọ nile ahụ nke bụ nke ziri ezi, ka m wee mara nke m ga-esonye. Ya mere, ozugbo m nwetara onwe m, ka m nwee ike ikwu okwu, na m jụrụ Ndị ahụ ndị na-eguzo n’elu m n’ime ìhè ahụ, nke ọ bụ na nzukọ nile ahụ bụ nke ziri-ezi (n’ihi n’oge a ọ batabeghị n’ime obi m na ha nile ezighị-ezi) na nke m ga-esonye."
                },
                {
                    "number": 19,
                    "text": "E wee zaa m na m agaghị esonye nke ọbụla n’ime ha, n’ihi na ha nile ezighị-ezi; na Onye ahụ onye nke gwara m okwu sịkwara na ihe-okwukwe ha nile bụ ihe-arụ n’anya ya, na ndị nkwupụta okwukwe ha ahụ nile bụ ndị rere ure; na: “ha a bịaruwo m nso n’egbugbere-ọnụ ha nile, mana obi ha nile dị anya n’ebe m nọ, ha na-akụzi maka ozizi nile iwu-nsọ nile nke mmadụ, na-enwe ụdị nke iyi Chineke, mana ha na-agọnarị ike ya.”"
                },
                {
                    "number": 20,
                    "text": "O gbochikwara m ọzọ isonye nke ọbụla n’ime ha; ọtụtụ ihe ndị-ọzọ ka o kwukwara nye m, ndị nke m na-agaghị ede n’oge nke a. Mgbe m lọghachitakwara n’onwe m ọzọ, a chọtara m onwe m ebe m jiri azụ m na-edina, na-ele anya n’elu-igwe. Mgbe ìhè ahụ pụwororị, o nweghị ume fọdụụrụ m; mana mgbe nta m nwetasịrị onwe m n’ogo ụfọdụ, m wee laa n’ụlọ. Na dịka m na-adabere n’agịga ọkụ, nne jụrụ ajụjụ ka ọ mara maka ihe mere. M wee zaghachi, “Atụla uche, ihe nile dị mma—Adị m mma nke ọma.” Mgbe ahụ m wee sị nne m, “Amụtawo m maka onwe m na okpukpechi Presbyterian abụghị ezi-okwu.” Ọ dịka ma onye-iro ahụ matara nke ọma, na gboo oge nke ndụ m, na a kara m akara ịbụ onye nsogbu na onye na-akpasu iwe nke ala-eze ya; ma ọbụghị otu ahụ, mgbe ahụ olee kwa nụ ihe mere ike nile nke ọchịchịrị jiri jikọta ọnụ imegide m? Gịnị kpatara mmegide ahụ na mkpagbu nke bilitere imegide m, ntakịrị ka o bụrụ na nwanta m?"
                },
                {
                    "number": 21,
                    "text": "Ụfọdụ ụbọchị ole na ole mgbe m nwesịrị ọ́hụ̀ a, o wee bụrụ na mụ na otu onye na-ekwusa ozi-ọma nke Methodist na-anọkọ, onye naara arụsị ọrụ ike na-ime mkpalite nke okpukpe chi ahụ nke a kpọtụwororị ọnụ; na-akparịta kwa ụka n’isi okwu nke okpukpechi, eweere m ohere ahụ inye ya nkọwasị maka ọ́hụ̀ ahụ nke m nweworo. Ọgbagwọ juru m anya nke ukwuu n’agwa ya, o mesoro ihe m gwara ya ọ bụghị nanị dịka ihe dị mfe, mana jiri oke nleli na-asị na ha nile sitere n’ekwensu, na ọ dịghị ihe ndị dị otu ahụ dịka ọ́hụ̀ nile ma-ọbụ mkpughe nile n’ụbọchị ndị a; n’ihe nile dị otu ahụ akwụsịworị n’oge ndị-ozi, na ihe ndị dị otu ahụ agaghị adịkwa ọzọ."
                },
                {
                    "number": 22,
                    "text": "Ngwa ngwa a chọpụtara m, na mụ ịkọ akụkọ ahụ akpalitewo nnukwu ịkpa-oke megide m n’etiti ndị nkwupụta nke okpukpechi, bụrụkwa ihe kpatara oke mkpagbu, nke gara n’iru na-abawanye; na-agbanyeghị kwa na m bụụrụ nwanta nwoke nke ndị mmadụ na-amataghị nke ọma, nanị n’agbata afọ ịrị-na-anọ na nke iri na ise, ọnọdụ m na ndụ bụ kwa nke ga-eme ka nwanta nwoke na-adịghị mkpa n’ime ụwa, ka ndị mmadụ ọnọdụ ha dị elu weere nleba-anya zuru ezu iji kpalite echiche ndị ọha megide m, na mee kwa ka mkpagbu dị ilu dịrị; nke a dịkarịrị n’etiti ndị otu ahụ nile—ha nile jikọtara aka imegide m."
                },
                {
                    "number": 23,
                    "text": "Ọ kpataara m ịlaghachi azụ dị mkpa n’uche mgbe ahụ, na-akpatakwa ya ọtụtụ mgbe kwa mgbe ke mgbe ahụ, otu o si dịrị egwu na nwanta nwoke nke ndị mmadụ na-amataghị nke ọma, nke dị nta karịa afo iri na anọ na otu onye, kwa, nwere akàra aka nke mkpa inweta obere ihe oriri site n’ọrụ-ike ya kwa ụbọchị, na e kwesịrị iche na ọ bụ onye dị mkpa zuru oke ito ndị nnukwu mmadụ nke otu nzukọ ndị a kachasị mara amara nke ụbọchị ahụ akpịrị na n’ọnọdụ nke ikenye n’ime ha mụọ nke mkpagbu kachasị ịdị ilu na ikpọ-iyi. Mana ma ọ dị egwu ma-ọbụ na o dịghị, otu ahụ ka ọ dịịrị, ọ bụkwaara kwa mgbe kwa mgbe ihe kpatara oke mwute nile nye mụ onwe m."
                },
                {
                    "number": 24,
                    "text": "Otu o sila dị, na-agbanyeghị ọ bụụrụ ezi-okwu na m hụrụ ọ́hụ̀. Echewo m rịị, na m nyochaworo onwe m dịka Pọl mgbe ọ na-eme mgbochi ya n’iru Eze Agripa nye kwa nkọwasị nke ọ́hụ̀ ahụ nke o nwere mgbe ọ hụrụ ìhè, nụ kwa otu olu-okwu; mana na-agbanyeghị ọbụ nanị mmadụ ole na ole kwere ya, ụfọdụ sịrị ọ naghị ekwu ezi-okwu, ndị ọzọ sịrị ara adịwo ya; emekwara ya ihe ọchị, kpọọ kwa ya iyi. Mana ihe ndị a nile ebibighị ịbụ ezi-okwu nke ọ́hụ̀ ya. Ọ hụworị ọ́hụ̀, ọ maara na ya hụrụ ọ́hụ̀, na mkpagbu nile dị n’okpuru elu-igwe apụghị ime ka ọ ghara ịbụ ezi-okwu; na ọbụnadị na ha kpagburu ya ruo n’ọnwụ, mana ọ maara, ga-amarakwa ruo n’iku ume nke ikpe-azụ ya, na ya ahụwo ma ìhè na nụwokwa olu na-ekwu okwu nye ya, na ụwa dum apụghị ime ya iche ma-ọbụ kwere n’ọbụghị otua."
                },
                {
                    "number": 25,
                    "text": "Otu a ka ọ dịịrị nye m. Ahụwo m rị ìhè, na n’etiti ìhè ahụ ahụrụ m Ndị abụọ, ha kwukwaara m okwu n’ezie; ma na-agbanyeghị na a kpọrọ m asị kpagbuo kwa m maka ikwu na m ahụwọ ọ́hụ̀, mana ọ bụ ezi-okwu; na mgbe ha na-akpagbu m, na-akpọ m iyi, na-ekwu kwa ajọọ ihe nile dị iche iche megide m n’okwu-ụgha n’ihi ikwu nke a, o metụrụ m ka m kwuo n’ime obi m sị: Gịnị mere a na-akpagbu m n’ihi na m kwuru ezi-okwu? Ahụwo m ọ́hụ̀ n’ezie; onye ka m bụkwanụ na m ga-eguzogide Chineke, ma-ọbụ gịnị mere ụwa na-eche na ha ga-eme ka m gọnarị ihe nke m hụworo n’ezie? N’ihi na ahụwo m rị ọ́hụ̀; a maara m nke a, a maakwara m na Chineke maara ya, enwekwaraghị m ike ịgọnarị ya, nke m gaara anwa ime ya; ma-ọdịghị-ihe ọzọ a maara m na site n’ime otu a m ga-emehie Chineke, ma bịa n’okpuru amamikpe."
                },
                {
                    "number": 26,
                    "text": "Enwewo m afọ-ojuju n’ime uche m ugbua na dịka ọ gbasara ndị otu ụka nile nke ụwa—n’ọbụghị ọrụ dịịrị m isonye nke ọbụla n’ime ha, mana ịnọrọ dịka m dịịrị ruo mgbe m ga-enwe ntụzi-aka ọzọ. A chọpụtawo m na ịgba-ama nke Jemes bụụrụ ezi-okwu—na nwoke ahụ nke amamihe kọrọ nwere ike ịrịo n’aka Chineke, ma nweta amamihe, na-enweghị mba a ga-abara ya."
                },
                {
                    "number": 27,
                    "text": "M wee gaa n’iru na-ịchụso ọrụ mụ na-arụ na ndụ m ruo n’iri ụbọchị abụọ na otu nke Septemba, otu puku afọ narị asatọ na iri abụọ na atọ, na-ata ahụhụ nke ajọọ mkpagbu n’oge ahụ nile n’aka nile, nke ogo ndị mmadụ di iche iche, ma ndị okpukpechi na ndị na-abụghị ndị okpukpechi, n’ihi na agara m n’iru ikwusi-ike na ahụwo m ọ́hụ̀."
                },
                {
                    "number": 28,
                    "text": "N’oghere nke oge ahụ nke dị n’agbata oge ahụ m nwere óhù ahụ na afọ narị iri na asatọ na iri abụọ na atọ—ebe e gbochiri m isonye nke ọbụla n’ime otu okpukpechi nile nke ụbọchị ahụ, na ebe m ka dị obere n’afọ nile, bụrụ kwa onye ndị ahụ kwesịrị ịbụ ndị enyi m na ndị kwesịrị imeso m omume obi-ọma kpagburu, na ọbụrụ na ha chere na e duhiere m eduhie gaara agba mbọ n’ụzọ ziri-ezi na omume ịhụnanya inwetaghachi m—m wee bụrụ onye a hapụrụ nye ụdị ọnwụnwa nile dị iche iche; na-enwe mmekọta mụ na ndị mmadụ dị iche iche, m wee daba ọtụtụ mgbe n’ime ọtụtụ mmehie nzuzu, ma na-egosipụta adịghị ike nke okorọbịa, na irighiri amaghị-eme nile nke ụdị okike nke mmadụ; ndị nke, ọ na ewute m ịsị; dubara m n’ime ọnwụnwa dị iche iche, dị njo n’anya nke Chineke. Na-ime nkwupụta nke a, ka onye ọbụla ghara iche na m nwere, ikpe ọmụma nke oke mmehie ma-ọbụ ime oke ajọọ omume nile. Inwe mmasị nke ime ụdị ahụ a dịghi adị n’ime okike m. Mana enwere m amamikpe nke iji ihe na-abụghị ihe ọchị mee ihe ọchị, na oge nile ụfọdụ enwere m mmekorịta mụ na ndị na-ewere ihe nile dịka ihe dị mfe, na enwe an̄ụrị na ịchị ọchị, ndị nke na-ekwesịghị na omume nke onye nke Chineke kpọrọ kwesịrị ịdị na-eme dịka a kpọwọro m. Mana nke a gaghị adị n’ụdị na-amaraghị arụ nke ukwu nye onye ọbụla ga-echetagharị okorọbịa m, na onye matara ụdị iru ọcha na an̄ụrị nke omume m."
                },
                {
                    "number": 29,
                    "text": "N’ihi ihe ndị a nile, ọtụtụ mgbe ka m nyochara onwe m n’amamikpe maka adịghị ike na etozughị-oke m nile; mgbe n’oge mgbede nke ụbọchị nke iri abụọ na otu nke Septemba dịka a kpọtụrụ aha n’elu elu, mgbe m labasịworo ụra n’elu àkwà m maka abalị, m wee were onwe m gaa n’ekpere na arịrịọ nye Chineke Pụrụ Ime Ihe nile maka mgbaghara nke mmehie m nile na nzuzu nile, na kwa maka ngosipụta nye m, ka m wee mara maka ọnọdụ m na ebe m kwụ n’iru ya; n’ihi na-enwere m ntụkwasị-obi n’uju inweta ngosipụta dị nsọ dịka m nwetawororịị otu na mbụ."
                },
                {
                    "number": 30,
                    "text": "Mgbe m ka nọ na-akpọku Chineke, m wee chọpụta ìhè ka ọ na-enwubata n’ime ụlọ m, nke gara n’iru na-abawanye ruo mgbe ọnụ-ụlọ ahụ jupụtara n’ìhè karịa etiti ehihie, mgbe otu oge ahụ otu Onye pụtara ìhè n’akụkụ àkwà-ụra m, na-eguzọ n’ime ikuku, n’ihi na ụkwụ ya emetụghị ala-ụlọ."
                },
                {
                    "number": 31,
                    "text": "O yi uwe mwụda na-ekesighị ike nke ịdị ọcha ya mabigara mma oke. Ọ bụ ịdị ọcha nke karịrị ihe ọbụla nke ụwa nke m hụworo mgbe ọbụla; ma-ọbụghịkwanụ na m ga-ekwere na-enwere ike ime ihe nke ụwa ọbụla ka ọ mabiga mma oke n’ịdị ọcha na-amụke amụke. Aka ya abụọ gba-ọtọ, na kwa ogwe-aka ya nile, ntakịrị ihe ruo n’elu nkwọ nkwọ aka ya; otu ahụ, kwa, ka ụkwụ ala ya gba-ọtọ, dịka ogwe ụkwụ ya nile, ntakịrị ihe ruo n’elu nkwọ nkwọ ụkwụ ya. Isi ya na olu ya gba kwa ọtọ. Enwere m ike ịchọpụta na o nweghị uwe ọzọ o yi ma-ọbụghị uwe mwụda nke a, n’ihi na o ghere oghe, otu m nwere ike ịhụ baa n’obi ya."
                },
                {
                    "number": 32,
                    "text": "Ọbụghị nanị na uwe mwụda ya dị ọcha dịbiga ya oke, mana ozuzu onwe ya dị ebube karịa ihe e nwere ike ịkọwadaru ala, mbara-iru ya n’ezi-okwu dịka amụma mmiri. Ime-ụlọ ahụ nwubigara ìhè oke, mana ọ mụkeghị ebe ọ dị ukwu dịka nso nso gburu gburu onwe ya. Mgbe m legidere ya anya na mbụ atụrụ m egwu; mana egwu ahụ hapụrụ m ngwa-ngwa."
                },
                {
                    "number": 33,
                    "text": "O wee kpọọ m aha m sịkwa m na ya onwe ya bụ onye-ozi e zitaara m site n’iru nke Chineke, na aha ya bụ Moronaị; na Chineke nwere ọrụ maka m nke m ga-arụ; nakwa aha m ka a ga-enwe maka ihe ọma na ihe ọjọọ, n’etiti mba nile, ebo nile, na asụsụ nile, ma-ọbụ na-aga ekwu ma ihe ọma na ihe ọjọọ gbasara ya n’etiti mmadụ nile."
                },
                {
                    "number": 34,
                    "text": "O wee sị na o nwere akwụkwọ nke e debere maka nchekwa, e dere n’elu epekele ọla-edo, na-enye nkọwasị maka ndị bibuuru na kọntinenti nke a, na ebe ha siri bịa. Ọ sịkwara na uju nke Ozi-ọma mgbe nile na-adigide dị n’ime ya, dịka Onye-nzọpụta nyefere n’aka ndị ahụ biiri na ya mgbe ochie;"
                },
                {
                    "number": 35,
                    "text": "Nakwa, na-enweere okwute abụọ dị na ụta ọla-ọcha—na okwute ndị a, nke e kedoro n’epekele nchekwa-obi, mejupụtara ihe a kpọrọ Urim na Tumim—e debere maka nchekwa ya na epekele ndị ahụ; na na-inwe na iji okwute ndị a rụọ ọrụ bụ ihe mejupụtara“ndị ọhụ-ụzọ” na mgbe ochie ma-ọbụ oge nile gara-aga; na Chineke kwadobe kwara ha maka ịtụgharị asụsụ nke akwụkwọ ahụ."
                },
                {
                    "number": 36,
                    "text": "Mgbe ọ gwasịrị m ihe ndị a nile, o wee malite in̄omi amụma nile nke Testament Ochie. Nke mbụ o n̄omiri mpaghara isi nke atọ nke Malakaị; o n̄omikwara nke anọ ma-ọbụ isi nke ikpe-azụ nke otu amụma ahụ, mana o nwere obere ndị-iche site n’ụzọ esi agụta ya na Bible anyị nile. Kama in̄omi ama-okwu nke mbụ ahụ dịka esi agụta ya n’akwụkwọ anyị nile otu a ka o siri n̄omie ya."
                },
                {
                    "number": 37,
                    "text": "N’ihi lee, ụbọchị ahụ na-abịa nke ga-ere ọkụ dịka ite-ọkụ, na ndị mpako nile, e, ka ha ra bụ ndị na-eme ọjọọ-omume ga-ere ọkụ dịka ahịhịa-ọka; n’ihi na ndị ahụ nke na-abịa ga-erechapụ ha, ka Onye-nwe nke Usuu nile nke ndị agha sịrị, na ọ gaghị a hapụrụ ha ọbụghị mgbọrọgwụ ma-ọbụ alaka."
                },
                {
                    "number": 38,
                    "text": "Ọzọ kwa, o n̄omiri ama-okwu nke ise otu a: Lee, aga m ekpughere unu Ọkwa Nchụ-aja ahụ, site n’aka nke Elaija onye-amụma, tutu ọbịbịa nke nnukwu ụbọchị ahụ dị egwu nke Onye-nwe."
                },
                {
                    "number": 39,
                    "text": "O n̄omikwara ama-okwu nke na-eso n’ụzọ dị iche: Ọ ga-akụnye kwa n’ime obi nile nke ndị bụ ụmụ nkwa nile ahụ e kwere ndị bụ nna ha, na obi nile nke ndị bụ ụmụ ga-atụgharị kwute ndị bụ nna ha. Asị ma-ọbụghị ọtụ ahụ, ụwa nile ka a ga-ala n’iyi kpam kpam n’ọbịbịa ya."
                },
                {
                    "number": 40,
                    "text": "Na-itinye kwara ndị a, o n̄omiri isi nke iri na otu nke Aịsaịa, na-asị na ọ na-agaje imezu ngwa ngwa. O n̄omikwara isi nke atọ nke Ọlụ ndi-ozi, ama-okwu nke iri abụọ na abụọ na nke iri abụọ na atọ, kpọm kwem dịka otu ha dị n’ime Testament Ọhụrụ anyị. Ọ sịrị na onye-amụma ahụ bụụrụ Kraịst; mana ụbọchị ahụ a ka-abịaghị mgbe “ndị ahụ na-agaghị anụ olu-okwu ya a ga-ebepụ ha site n’etiti ndị mmadụ ahụ,” mana ọ ga-abịa ọsọ ọsọ."
                },
                {
                    "number": 41,
                    "text": "O n̄omikwara Joel isi nke abụọ, site na ama-okwu nke iri abụọ na asatọ ruo na nke ikpe-azụ. O kwukwara sị na a ka mezubeghị nke a, mana a ga-emezu ya na nso a. O wee kwuo kwa na uju nke ndị Jentaịlụ gaje ịbata ọsọ ọsọ. O n̄omikwara ọtụtụ ihe ọgụgụ ndị ọzọ nke akwụkwọ-nsọ, na nye ọtụtụ nkọwa nile ndị na-enweghị ike ịkpọtụ ọnụ ebe a."
                },
                {
                    "number": 42,
                    "text": "Ọzọ, ọ gwara m, na mgbe m nwetara epekele nile ndị ahụ nke o kwuworo maka ha—n’ihi na oge ahụ nke a ga-eji nweta ha ezubeghị—Ekwesịghị m ịgosi ha mmadụ ọbụla, ọbụghị epekele-nchekwa obi ahụ tinyere Urim na Tumim; nanị ndị ahụ a ga-enye m iwu igosi ha; ọbụrụ na m e mee ya na a ga ebibi m. Mgbe mụ na ya na-akparịta ụka banyere epekele nile ahụ, ọ́hụ̀ ahụ ka e kpughere nye uche m na e nwere m ike ịhụ ebe ahụ nke e debere epekele nile ahụ maka nchekwa, na hụ ha nke ọma na ido-anya nke na m matara ebe ahụ ọzọ mgbe m gara leta ya."
                },
                {
                    "number": 43,
                    "text": "Mgbe mụ na ya kwuchara m wee hụ ìhè ahụ dị n’ime ụlọ ahụ ka ọ malitere ịchịkọta ọnụ nso nso gburugburu onye ahụ nke nọrọ na-agwa m okwu, ọ gakwara n’iru ime otu a ruo mgbe ime ụlọ ahụ a hapụkwara ya n’ọchịchịrị, ewezuga nanị gburu gburu ya, mgbe otu ntabi anya m wee hụ, ihe dịka oghere ka o meghere baa n’ime elu-igwe, o wee rigoro ruo mgbe na-ahụghị kwa ya anya, ma a hapụrụ ime ụlọ ahụ dịka ọ dịbuuru tutu ìhè nke elu-igwe a."
                },
                {
                    "number": 44,
                    "text": "Edinara m ala n’elu àkwà-ụra na-eche banyere otu ihe ọhụhụ ahụ, na-enwe oke ịtụ-n’anya n’ihe nke a gwaworo m site n’ọnụ nke ọnye-ozi a pụrụ iche; mgbe n’ime etiti ntụgharị uche m, achọpụtara m na mberede na ime-ụlọ m malitere ọzọ inweta ìhè, ma na nwa oge kwa, dịka ọ dị onye-ozi nke elu-igwe ahụ nọkwa ọzọ n’akụkụ àkwà-ụra m."
                },
                {
                    "number": 45,
                    "text": "O malitere, ma kọọ kwa ọzọ ọtụ ihe ndị ahụ nile nke o mewororị na nleta ya nke mbụ, na-enweghị mgbanwe dịkarịsịrị nta; nke mgbe o mesịrị, o mere ka m mara maka nnukwu ikpe nile ndị nke ga-abịakwasị ụwa, na-eji ịtọgbọ n’efu sitere n’ụnwụ, mma-agha, na ajọọ ọrịa; na ikpe ndị a dị mwute ga-abịa n’elu ụwa n’ọgbọ nke a. Mgbe ọ kọchasịrị ihe ndị a nile, o rigoro kwa ọzọ dịka o mewororị na mbụ."
                },
                {
                    "number": 46,
                    "text": "N’oge nke a, ihe ndị a adịwo oke omimi n’uche m na ụra gbafuwororị site n’anya m, na m dinara ka onye e gwerirị egweri n’ime ịtụnanya n’ihe m hụworo na nụwọ kwa. Mana olee ịdị ukwuu nke mgbagwọju anya m dị mgbe m hụrụ otu onye-ozi ahụ ọzọ n’akụkụ àkwà-ụra m, nụkwa ya ka ọ na-akọgharị ma-ọbụ kwugharịa ọzọ nye m otu ihe ndị ahụ dịka ndị nke mbụ; tinye kwa otu ịdọ-aka na ntị nye m; na-agwa m na Setan ga-agba mbọ ịnwa m ọnwụnwa (n’ihi ọnọdụ ịdị ogbenye nke ezi na ụlọ nke nna m), inweta epekele nile ahụ n’ihi iji nweta akụ na ụba. Nke a ka o gbochiri m ime, na-asị na m garịrị aghara inwe ihe nlekwasị anya ọzọ na-inweta epekele nile ahụ kama iji nye Chineke otuto, na m agaghị ekwe ka ebum n’uche ọbụla ọzọ si n’ime m rụọ ọrụ karịa kwa nke ahụ bụ nke iwu ala-eze ya; ewezuga nke a enweghị m ike inweta ha."
                },
                {
                    "number": 47,
                    "text": "Mgbe nleta nke atọ nke a gasịrị, ọ rịgoro kwa n’elu-igwe dịka na mbụ, ma a hapụkwara m ọzọ ịtụgharị uche n’elu o pụrụ iche nke ihe m ka mụtara site n’ihe mere; mgbe na-etụfughị oge onye-ozi nke elu-igwe ahụ rigosiworo site n’ebe m nọ nke ugboro atọ, oke ọkụkọ wee bee akwa, m wee chọpụta na chi ọbụbọ adịwo nso, ya bụ na mkparịta ụka anyị ewereworị abalị ahụ nile."
                },
                {
                    "number": 48,
                    "text": "E mesịa nwa mgbe nta m wee bilie site n’àkwà-ụra m, na dịka m si na-eme a gara m ịrụ-ọrụ nile ndị dị mkpa nke ụbọchị ahụ; mana na-agba mbọ ịrụ-ọrụ dịka n’oge ndị ọzọ, achọpụtara m n’ume m gwụsịrị nke mere na m enweghị ike ịrụ ọrụ kpam kpam. Nna m, onye mụ na ya na-arụkọ ọrụ, chọpụtara n’onwere ihe na-esogbu m, o wee gwa kwa m ka m laa n’ụlọ. M wee malite ịla na-enwe nzube ị gawa n’ụlọ; mana mgbe m na-agba mbọ igafe ogige esi apụta n’ime ubi ebe anyị nọ, ume m wee gwusịa kpam kpam, m wee daa kwa n’ala na-enweghị enyem-aka, na nwa oge a nọdụrụ m na-amataghị maka ihe ọbụla."
                },
                {
                    "number": 49,
                    "text": "Ihe mbụ nke m nwere ike icheta bụ otu olu na-ekwu okwu nye m, na-akpọ m aha. M wee lelie anya elu, hụ kwa otu onye-ozi ahụ ka ọ na-eguzo n’ofe isi m, ebe ìhè gbara ya gburu gburu dịka na mbụ. Mgbe ahụ ọ kọgharị kwaara m ihe nile ahụ nke ọ kọwororị m n’abalị nke gara aga, nye kwa iwu ka m gakwuru nna m gwa kwa ya maka ọ́hụ̀ ahụ na iwu-nsọ nile nke m nataworo."
                },
                {
                    "number": 50,
                    "text": "Erubere m isi; m wee laghachikwuru nna m n’ubi, kọwaakwara ya ihe nile ahụ. Ọ zaghachiri m na ihe a sitere na Chineke, wee gwakwa m ka m gaa mee dịka e nyeworo m iwu site n’ake onye-ozi ahụ. Ahapụrụ m ubi ahụ, wee gaa kwa n’ebe onye-ozi ahụ gwara m na epekele nile ahụ dị e debere ha, na n’ihi mpụta ìhè nke ọma nke ọ́hụ̀ ahụ nke m hụworo banyere ya, amatara m ebe ahụ ozugbo m rutere ebe ahụ."
                },
                {
                    "number": 51,
                    "text": "Nso nso ruo ọnụmara Manchester, na ógbè Ontario, New York, ka otu ugwu nke butụrụ ibu na-eguzo, bụ kwa nke kachasị ịdị elu karịa nke ọbụla na agbata-obi ahụ. Na mpaghara ọdịda anyanwụ nke ugwu a, n’ebe na-adịghị anya site n’elu ya, n’okpuru otu okwute nke buturu ibu ka epekele nile ahụ dina, e debere ha n’otu igbe okwute. Okwute a dị agbidigbi dịkwa okirikiri n’etiti nke akuku elu ya, na gịrịgịrị karịa na ebe nile nke nkọ ọnụ ya nke mere na mpaghara etiti ya ka a na-ahụ anya n’elu ala, mana nkọ ya gburu gburu ka e jiri aja kpochie."
                },
                {
                    "number": 52,
                    "text": "Mgbe m wepụsịworo aja ala ahụ, m wee weta osisi mgba nke m fanyere n’okpuru nkọ nke okwute ahụ na site n’itinye ya obere ume wee bulite ya elu. M wee leba anya n’ime ya, n’ebe ahụ n’ezie a hụrụ m epekele ahụ nile, Urim na Tumim ahụ, na epekele nchekwa-obi, dịka onye-ozi ahụ kwuru. Igbe ahụ nke ha dị n’ime ka a kpụrụ site n’inyibe kọta okwute ọnụ n’ime ihe dịka simenti eji nyakọta ha ọnụ. N’íkè ime igbe ahụ ka e nyibere okwute abụọ akufere akụfe, n’elu otu okwute ndị a ka e nyibere epekele nile ahụ, na ihe ndị ọzọ nile so kọ ha."
                },
                {
                    "number": 53,
                    "text": "A gbara m mbọ ka m wepụta ha, mana e gbochiri m site n’aka onye-ozi ahụ, ọ gwakwara m ọzọ n’oge maka iwepụta ha ìhè e rubeghị, ọ gaghị kwa eru, ruo afọ anọ site n’oge ahụ; kama ọ gwara m na m ga na-abịa ebe ahụ kpọm kwem n’otu afọ site n’oge ahụ, na ya ga kwa na-ezute m ebe ahụ, na m ga-aga n’iru na-eme otu ahụ ruo mgbe oge ahụ ga-abịa maka inweta epekele nile ahụ."
                },
                {
                    "number": 54,
                    "text": "N’ikwekọrịta, dịka e nyeworo m n’iwu, agara m n’ọgwụgwụ nke afọ ọbụla, n’oge ọbụla kwa a hụrụ m otu onye-ozi ahụ ebe ahụ, natakwa nkụzi na akọn’uche site n’aka ya na mkparịta-ụka ọbụla anyị nwere, gbasara ihe Onye-nwe na-aga ime, na otu na usoro a ga-esi duzie ala-eze ya n’ụbọchị ndị ikpe-azụ."
                },
                {
                    "number": 55,
                    "text": "N’ihi na ọnọdụ ihe mnweta nke ụwa nke nna m dịịrị nta nke ukwuu, anyị nwere mkpa iji aka anyị na-arụsi ọrụ-ike, na-eje ọrụ-ngo n’ụbọchị na ụdị ọzọ kwa, dịka anyị nwere ike inwe ohere. Oge ụfọdụ anyị nọdụrụ n’ụlọ, oge ụfọdụ anyị pụrụ apụ, na site n’ije ọrụ n’esepụghị aka anyị nwere ike nweta ezigbo nriju-afọ."
                },
                {
                    "number": 56,
                    "text": "N’afọ 1823 ezi na ụlọ nna m zutere oke mkpagbu site n’onwu nke nwanne m nwoke nke kachasị okenye, Alvin. N’ọnwa nke Ọktoba, 1825, otu agadi nwoke nke aha ya bụ Josiah Stoal goro m ọrụ, onye biiri na ógbè Chenango, Steeti nke New York. Ọ nụworị ihe gbasara otu olulu a na-egwuta ọla-ọcha nke ndị Spain meghere na Harmony, ógbè Susquehanna, Steeti nke Pennsylvania; na tutu ya egoo m ọrụ, ọ na-egwu ala, n’usoro ma ọ ga-ekwe omume, ịchọpụta olulu ahụ e si egwuta ọla-ọcha. Mgbe m gasịrị soro ya biri, ọ kpọọrọ mụ na ndị ọrụ ya ndị ọzọ, ka anyị gwuo ala maka olulu ọla-ọcha ahụ, nke m gara n’iru ịrụ ọrụ ya ruo ntakịrị ka ọbụrụ otu ọnwa, na-enwetaghị ihe a chọrọ n’ọrụ anyị nile, n’ikpe-azụ e mere m ka agadi nwoke ahụ kweta ịkwụsị igwu maka ya. N’ebe a ka akụkọ ahụ a maara nke ọma na m bụ onye na-egwu ala na-achọ ego malitere."
                },
                {
                    "number": 57,
                    "text": "N’oge ahụ nke m na-arụ ọrụ a, e mere ka mụ na Maazi Isaac Hale onye ebe ahụ biri, maka nlekọta anya m; ọ bụụrụ ebe ahụ ka m hụrụ nwunye m anya nke mbụ (nwa ya nwanyị), Emma Hale. Na 18 Jenuarị, 1827, ka anyị lụrụ alụlụ, mgbe m ka nọ n’ọrụ nke Maazi Stoal."
                },
                {
                    "number": 58,
                    "text": "N’ihi ịga n’iru m na-ekwu na-ahụwo m óhù, mkpagbu gara n’iru na-eso m, ezi na ụlọ nke nna nwunye m megide kwara alụlụ anyị ebe ọ dị ukwuu. Ya mere, anọọrọ m na mkpa nke ịkpọrọ ya gaa ebe ọzọ; n’ihi ya anyị gara lụọ alụlụ ahụ n’ụlọ nke Squire Tarbill dị na South Bainbridge, ógbè Chenango, New York. Ngwa ngwa alụlụ m gasịrị, a hapụrụ m nke Maazi Stoal, gaa kwa na nke nna m soro ya rụọ ọrụ ubi n’oge ọrụ ubi ahụ."
                },
                {
                    "number": 59,
                    "text": "N’ikpe-azụ oge rutere maka inweta epekele nile ahụ, Urim na Tumim ahụ, na epekele nchekwa obi ahụ. N’ụbọchị nke iri abụọ na abụọ nke ọnwa Septemba, n’afọ otu puku narị asatọ na iri abụọ-na asaa, mgbe m gara dịka m na-eme n’ọgwụgwụ nke afọ nke ọzọ n’ebe ahụ e debere ha maka nchekwa, otu onye—ozi nke elu-igwe ahụ kwa nyefelitere ha n’aka m jiri inye iwu nke a: na ha ga-abụ ihe dịịrị m ilekọta; na ọ bụrụ na m ga-ahapụ ha na-enweghị ịkpachapụrụ ha anya, ma-ọbụ site na nleghara-anya nke m, na-aga ebepụ m; kama na m ga-eji ịgbasi mbọ nile ike chekwaa ha, ruo mgbe ya, onye-ozi ahụ, ga-akpọ maka ha, e kwesịrị ka e chekwaa ha."
                },
                {
                    "number": 60,
                    "text": "Achọpụtara m n’oge na-eteghị anya ihe mere m jiri nata iwu ndị ahụ sịrị ike idebe ha na nchekwa, na ihe mere na onye—ozi ahụ kwuru sị na mgbe m mere ihe a tụrụ anya n’aka m, na ya ga-akpọ maka ha. N’ihi na-oteghị anya a matara na m ji ha ka e tinyere nnukwu ume n’ọrụ ịnapụ ha n’aka m. Ụdị aghụghọ ọbụla nke e nwere ike ịchọpụta ka e tinyere n’ọrụ maka ebum n’uche ahụ. Mkpagbu ahụ wee dị ilu karịa ma taa akpụ karịa n’oge mbụ, ìgwè ndị mmadụ nọdụkwara na nche akwụsịghi akwụsị inweta ha site n’aka m ma ọbụrụ na ọ ga-ekwe mee. Mana site n’amamihe nke Chineke, ha nogidere na nchekwa n’aka m, ruo mgbe m rụsịrị site na ha ihe ahụ a chọrọ n’aka m. Mgbe, dịka nkwekọrịta nile siri dị, onye—ozi ahụ kpọrọ maka ha, e nyefelitere m ya ha; o ji kwa ha na nchekwa nke ya ruo ụbọchị nke abụọ nke Mee, otu puku afọ narịasatọ na iri atọ na asatọ."
                },
                {
                    "number": 61,
                    "text": "Mkpalite ahụ, otu-o-sila-dị, gakwara n’iru, asịrị na otu puku ire ya nile kwa ka e tinyere n’ọrụ oge nile na mgbasa okwu-ụgha nile gbasara ezi na ụlọ nna m, na gbasara mụ onwe m. Ọ bụrụ na asị ka m kọgharịa ótù mpaghara n’ime otu puku ha, ọ ga ejupụta ibu akwụkwọ dị ọtụtụ. Mkpagbu ahụ, otu-o-sila-dị, ghọziri nke na-enweghị odidi nke na m nwere mkpa nke ịhapụ Manchester, na mụ na nwunye m agawa na ógbè Susquehanna, dị n’ime Steeti nke Pennsylvania. Mgbe anyị na-akwado imalite—ebe anyị di ogbenye nke ukwu, mkpagbu ahụ a dịkwa arọ nke ukwu n’isi anyị nke na-enweghị ikekwe mgbe anyị ga-adị n’ụdị ọzọ—n’ime etiti mkpagbu anyị nile anyị chọtara otu enyị n’ime otu nwoke dị nwayọọ n’aha nke Martin Harris, onye bịakwutere anyị nye kwa m iri dọla ise iji nyere anyị aka na njem anyị. Maazi Harris bụụrụ onye bi n’obodo mepere emepe nke Palmyra, ógbè Wayne, n’ime Steeti nke New York, na onye ọrụ-ubi nke nwere nsọpụrụ."
                },
                {
                    "number": 62,
                    "text": "Site n’enyem-aka nke a bịara n’oge kwesịrị ekwesị a gbaram ume irute n’ebe m na-aga na Pennsylvania; na ozugbo m rutesịrị ebe ahụ a malitere m idefe mkpụrụ akwụkwọ nile ahụ site n’elu epekele nile ahụ. Edefere m onu-ọgụgụ ha ebe ọ dị ukwuu, site kwa n’usoro nke Urim na Tumim ahụ a tụgharịrị m ụfọdụ n’ime ha, nke m mere n’agbata oge ahụ m rutere n’ụlọ nke nna nwunye m, n’ọnwa Disemba, na nke Februarị na-eso."
                },
                {
                    "number": 63,
                    "text": "Otu oge n’ime ọnwa a nke Februarị, onye ahụ akpọtụrụ aha bụ Maazi Martin Harris bịara n’ebe anyị, were mkpụrụ akwụkwọ ndị ahụ nke m seworo site n’epekele nile ahụ, gawa kwa n’ime nnukwu obodo nke New York. Maka ihe mere gbasara ya na mkpụrụ akwụkwọ ndị ahụ, a na m atụnyere nkọwasị nke ya maka ọnọdụ nile, dịka o kọgharịrị ha nye m mgbe ọ lọtasịrị, nke bụ dịka nke na-eso:"
                },
                {
                    "number": 64,
                    "text": "“A gara m na nnukwu obodo nke New York, gosi kwa Professor Charles Anthon, otu nwoke dị nwayọọ onye a maara nke ọma maka ogo mmụta ya nile, mkpụrụ akwụkwọ ahụ nke a tugharịworo asụsụ ha na ntụgharị asụsụ ya kwa. Professor Anthon kwuru na ntụgharị asụsụ ahụ ziri ezi, karịa kwa nke ọbụla ọ hụworo mbụ a tụgharịrị site na nke ndị Ijipt. Mgbe ahụ m wee gosi ya ndị ahụ nke na-atụgharibeghị asụsụ ha, o wee sị na ha bụụrụ nke Ijipt, nke Kaldaik, nke Asirịa, na nke Arab; ọ sịkwara na ha bụ mkpụrụ akwụkwọ n’ezie. O nyere m asambodo, imesi-ike nye ndị Palmyra na ha bụ mkpụrụ akwụkwọ n’ezie, na kwa ntụgharị asụsụ nke ha ndị atụgharịworo ziri-ezi. M wee were asambodo ahụ tinye n’ime akpa uwe m, na ana m asị ka m pụọ site n’ụlọ ahụ, mgbe Maazi Anthon kpọghachiri m azụ, jụọ kwa m otu nwa okorọbịa ahụ siri mara na e nwere epekele-ọla-edo nile n’ebe ọ chọtara ha. Azara m na mụọ-ozi nke Chineke kpughere ya nye ya."
                },
                {
                    "number": 65,
                    "text": "“Mgbe ahụ o wee sị m, ’ka m hụ asambodo ahụ’. M wepụta ya site n’akpa m nye ya dịka kwa o kwuru, mgbe o weere ya dọkasịkwa ya irighiri na-asị n’onweghị ihe dị otu ahụ dịka nkwusa nke ndị mụọ-ozi, na ọ bụrụ na m ga-eweta epekele nile ahụ nye ya na ya ga-atụgharị asụsụ ha. M wee gwa ya na a rachiri mpaghara epekele ahụ nile arachi, na egbochikwara m i were ha bịa. O wee zaghachi, ’Enweghị m ike ịgụ akwụkwọ a rachiri arachi.’ Ahapụrụ m ya gakwuru Dr. Mitchell, onye mesiri ihe Professor Anthon kwuworo ike gbasara mkpụrụ akwụkwọ nile ahụ na ntụgharị asụsụ ha.”"
                },
                {
                    "number": 66,
                    "text": "N’ụbọchị nke 5 nke Epril, 1829, Oliver Cowdery bịara n’ụlọ m, ruo n’oge nke ahụ a hụbeghị m ya rịị anya. O wee gwa m na n’ihi na ọ na-akụzi n’ụlọ-akwụkwọ n’agbata-obi ebe ahụ nna m bị, n’ihi na nna m kwa bụ otu onye n’ime ndị na-ezita ụmụ ha na ụlọ-akwụkwọ ahụ, na ya gara ibiri maka oge nta n’ụlọ ya maka nlekọta anya, na mgbe ya nọ n’ebe ahụ, ezi na ụlọ ahụ kọọrọ ya ọnọdụ nile nke m jiri nata epekele nile ahụ, n’ihi ya kwa ka ọ bịaworo ịjụ ajụjụ n’aka m."
                },
                {
                    "number": 67,
                    "text": "Ụbọchị abụọ mgbe Maazị Cowdery rutesịrị (nke bụ 7 Epril) a malitere m ịtụgharị-asụsụ Akwụkwọ nke Mọmọn, ọ malitekwara idere m ihe."
                },
                {
                    "number": 68,
                    "text": "Anyị gara n’iru n’ọrụ nke ntụgharị-asụsụ, mgbe, n’ime ọnwa nke na-eso (Mee, 1829), anyị n’otu ụbọchị gara n’ime ọhịa ikpe ekpere na ịjụ ajụjụ site n’aka Onye-nwe gbasara baptism maka nsachapụ nke mmehie nile, nke anyị chọtara a kpọtụrụ ọnụ na ntụgharị asụsụ nke epekele nile ahụ. Mgbe anyị ka nọ n’ọrụ nke, ikpe ekpere na ịkpọku Onye-nwe, otu onye-ozi sitere n’elu-igwe rịdatara n’ime ìgwè-ojii nke ìhè, na mgbe o bikwasịrị aka ya abụọ n’elu isi anyị, o chiri anyị echichi, na-asị:"
                },
                {
                    "number": 69,
                    "text": "N’elu unu ndị odibo ibe m, site n’aha nke Mesaịa, ka m na-enyefe Ọkwa Nchụ-aja nke Erọn, nke ji ọtụghe-ụzọ nile nke nkwusa ozi-ọma nke ndị mụọ-ozi na nke ozi-ọma nke nchegharị, na nke ime-baptism site na-imikpu n’ime mmiri maka nsachapụ nke mmehie nile; na nke a enweghị mgbe a ga-ewepụ ya ọzọ site n’ụwa, rue mgbe ụmụ ndịkom nke Livaị ga-enye Onye-nwe onyinye ọzọ n’ezi-omume."
                },
                {
                    "number": 70,
                    "text": "O wee sị n’Ọkwa Onye Nchụ-aja nke a enweghị ike nke ibikwasị aka n’isi maka onyinye nke Mụọ Nsọ, kama na a ga-enyefe nke a n’elu anyị ma emesịa; o wee nyekwa anyị iwu ka anyị gaa mee baptism, nye kwa anyị ntụzi-aka na m ga-eme Oliver Cowdery baptism, na kwa emesịa ọ ga-eme m baptism."
                },
                {
                    "number": 71,
                    "text": "Dịka nke a anyị gara mee kwa baptism. Emere m ya baptism mbụ, emesịa kwa ya emee m baptism—mgbe emesịrị nke a ebịakwasịrị m ya aka n’isi chie kwa ya echichi nye Ọkwa Nchụ-aja nke Erọn, na emesịa ya ebịakwasị aka ya abụọ n’isi m chie kwa m echichi nye otu Ọkwa Nchụ-aja ahụ—n’ihi n’otu a ka e nyere anyị iwu.*"
                },
                {
                    "number": 72,
                    "text": "Onye-ozi ahụ nke letara anyị n’oge a nyefekwara Ọkwa Nchụ-aja nke a n’elu anyị, kwuru na aha ya bụụrụ Jọn, onye ahụ kwa nke akpọrọ Jọn O Me Baptism n’ime Testament Ọhụrụ, na o mere omume n’okpuru ntụzi-aka nke Pịta, Jemes na Jọn, ndị ji ọtụghe-ụzọ nile nke Ọkwa Nchụ-aja nke Melkizedek, nke bụ Ọkwa Nchụ-aja, nke o kwuru, na a ga-enyefe n’elu anyị n’oge nke kwesịrị, na-aga akpọ kwa m Okenye nke mbụ nke Nzukọ-nsọ, na ya (Oliver Cowdery) Okenye nke abụọ. Ọ bụụrụ n’ụbọchị nke iri na ise nke Mee, 1829, na e chiri anyị echichi n’okpuru aka nke onye-ozi a, mee kwa baptism."
                },
                {
                    "number": 73,
                    "text": "Ngwa ngwa na nrịgopụta anyị site n’ime mmiri mgbe anyị mesịrị baptism, anyị nwetara nnukwu na ngọzi nile dị otuto site n’aka Nna anyị nke Elu-igwe. Oteghị anya m mesịrị Oliver Cowdery baptism, na Mụọ Nsọ dakwasịrị ya, o wee guzo ọtọ buo kwa amụma ọtụtụ ihe nke na-ahaghị ịbịa na mmezu nso nso a. Na ọzọ ngwa ngwa o mesịrị m baptism, enwekwara m mụọ nke ibu-amụma, mgbe m na-eguzo ọtọ, mbilite nke Nzukọ-nsọ a, na ọtụtụ ihe ndị ọzọ nile ha na Nzukọ-nsọ jikọtara, na ọgbọ nke a nke ụmụ nke mmadụ. Anyị jupụtara na Mụọ Nsọ, na n̄ụrịrị ọn̄ụ n’ime Chineke nke nzọpụta anyị."
                },
                {
                    "number": 74,
                    "text": "N’ihi na a gbawo ama nye uche anyị nile, anyị malitere inwe akwụkwọ-nsọ nile ka e ghebere ha oghe nye nghọta anyị nile, na ezi mpụtara ha na ebum n’obi nke ebe ọgụgụ ha nile ka n’ihe omimi nile ka e kpughere nye anyị n’ụdị nke anyị na-agaraghị erute ogo ya na mbụ ma-ọbụ chewo na mbụ maka ya. N’oge a anyị nwere nkwagide idebe na nzuzo ọnọdụ nile nke ịnata Ọkwa Nchụ-aja na baptism nke anyị meworo n’ihi mụọ nke mkpagbu nke na-egosipụtaworị onwe ya n’ime agbata-obi ahụ."
                },
                {
                    "number": 75,
                    "text": "E jiworị ịgba aghara yie anyị egwu, site n’oge ruo n’oge, na nke a kwa site n’aka ndị nkwupụta nile nke okpukpechi. Nzube nile ha nke imeso anyị ọgba-aghara bụ nanị ike na-esi n’ime arụ ọrụ nke ezi na ụlọ nna nwunye m megidere ha (n’okpuru inye-aka nke Chineke) ndị na-aghọwo ndị ezigbo enyi nye m, na ndị megidere ịgba aghara, dịkwaara na njikere na e kwesịrị ikwe ka m gaa n’iru n’ọrụ nke ntụgharị asụsụ na-enweghi nkwubido, ya mekwara ha nyere na kwe anyị nkwa nchekwa site na mmegide nile na-enweghị nkwado nke iwu ruo ka ha nwere ike."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "Ndepụta nke Okwukwe 1",
            "data_type": "chapter",
            "chapter_name": "Isi 1",
            "book_title": "Ndepụta nke Okwukwe Nke Nzukọ nke Jisus Kraịst nke Ndị-nsọ Ụbọchị-ikpeazụ a",
            "verses": [
                {
                    "number": 1,
                    "text": "Anyị kwere na Chineke, Nna mgbe Ebighi-ebi, na n’Ọkpara Ya, Jisus Kraịst, na Mụọ Nsọ."
                },
                {
                    "number": 2,
                    "text": "Anyị kwere na-aga-ata ndị mmadụ ahụhụ n’ihi mmehie nke aka ha, na ọbụghị n’ihi njehie Adam."
                },
                {
                    "number": 3,
                    "text": "Anyị kwere na site na Aja Mgbaghara mmehie nke Kraịst, mmadụ nile ga-enweta nzọpụta, site na nrube isi nye iwu nile na emume-nsọ nile nke Ozi-ọma."
                },
                {
                    "number": 4,
                    "text": "Anyị kwere na ụkpụrụ mbụ nile na emume-nsọ nile nke Ozi-ọma bụ: nke mbụ, Okwukwe n’ime Onye-nwe Jisus Kraịst; nke abụọ, Nchegharị; nke atọ, Baptism site na-imikpu n’ime mmiri maka nsachapụ nke mmehie nile; nke anọ, Ibikwasị aka nile n’isi maka onyinye nke Mụọ Nsọ."
                },
                {
                    "number": 5,
                    "text": "Anyị kwere na a ga-akpọrịrị nwoke site na Chineke, site n’ibu amụma, na site na-ibikwasị aka nile n’isi site na ndị ahụ bụ ndị nọ n’iji ikike, ikwusa Ozi-ọma na ilekọta n’ime emume-nsọ nile dị ya."
                },
                {
                    "number": 6,
                    "text": "Anyị kwere n’otu nhazi ahụ nke dịbuuru n’ime Nzukọ-nsọ mgbe ochie, ịkpọ ha aha, ndị-ozi, ndị amụma, ndị ụkọ chukwu, ndị nkụzi, ndị nkwusa ozi-ọma, na ndị ọzọ gaa."
                },
                {
                    "number": 7,
                    "text": "Anyị kwere n’onyinye nke asụsụ dị iche iche, ibu-amụma, mkpughe, ọ́hụ̀ nile, ịgwọ nrịrịa, ịsụgharị asụsụ, na ndị ọzọ gaa."
                },
                {
                    "number": 8,
                    "text": "Anyị kwere na Bible bụ okwu nke Chineke ọbụrụ raa na atụgharịrị asụsụ ya nke ọma; anyị kwekwara Akwụkwọ nke Mọmọn ịbụ okwu nke Chineke."
                },
                {
                    "number": 9,
                    "text": "Anyị kwere ihe nile nke Chineke kpugheworo, ihe nile Ọ na ekpughe ugbua, anyị kwekwara na Ọ gaje ikpughe ọtụtụ oke ihe na ihe nile dị mkpa gbasara Ala-eze nke Chineke."
                },
                {
                    "number": 10,
                    "text": "Anyị kwere na mkpokọta nke Israel na mweghachi nke Agbụrụ Iri ahụ; na a ga-ewu Zaịon (Jerusalem Ọhụrụ ahụ) n’elu ala kọntinenti nke Amerika; na Kraịst gaje ịchị-eze n’onwe ya n’elu ụwa; na, ụwa ka a ga-agbanwe ọhụrụ na nweta kwa ebube paradaịs ya."
                },
                {
                    "number": 11,
                    "text": "Anyị chọrọ ka a mata na ohere ahụ bụ nke anyị nke ife Chineke Pụrụ Ime Ihe nile ofufe dịka ọchịchọ nke mụọ anyị siri dị, hapụkwara mmadụ nile otu ohere ahụ, ka ha fee ofufe otu, ebe, ma-ọbụ ihe ha chọrọ."
                },
                {
                    "number": 12,
                    "text": "Anyị kwere na-ịnọ n’okpuru ndị-eze, ndị-isi nduzi, ndị ọchịchị, ndị ikpe, n’irubere, inye ugwu, na ịkwado iwu."
                },
                {
                    "number": 13,
                    "text": "Anyị kwere n’ịkwụ wa aka ọtọ, ezi okwu, ịdị ọcha mmekọrịta, na-enye onyinye, ezigbo omume, na imere mmadụ dum ihe ọma; n’ezie, anyị nwere ike ịsị na anyị na-eso ịdọ aka na ntị nke Pọl—Anyị kwere ihe nile, anyị nwere olile-anya ihe nile, anyị ediwo ọtụtụ ihe, nwekwara olile-anya inwe ike idi ihe nile. Ọ bụrụ na onwere ihe ọbụla bụ ezigbo omume, kwesịrị ịhụnanya, ma-ọbụ e kwuru nke ọma ma-ọbụ kwesịrị ọjịja mma, anyị na-achụso ihe ndị a nile."
                }
            ]
        }
    }
}