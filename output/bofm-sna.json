{
    "title": "Bhuku raMormoni",
    "uri": "/study/scriptures/bofm",
    "structure": [
        {
            "type": "section",
            "title": "Chisumo neZvapupu",
            "entries": [
                {
                    "type": "content",
                    "title": "peji yemusoro",
                    "uri": "/study/scriptures/bofm/title-page"
                },
                {
                    "type": "content",
                    "title": "peji yemusoro wenyaya yeBhuku raMormoni",
                    "uri": "/study/scriptures/bofm/bofm-title"
                },
                {
                    "type": "content",
                    "title": "Chisumo",
                    "uri": "/study/scriptures/bofm/introduction"
                },
                {
                    "type": "content",
                    "title": "Tsananguro Pfupi yezveBhuku raMormoni",
                    "uri": "/study/scriptures/bofm/explanation"
                }
            ]
        },
        {
            "type": "section",
            "title": "1 Nifai",
            "entries": [
                {
                    "type": "content",
                    "title": "1&nbsp;Nifai 1",
                    "uri": "/study/scriptures/bofm/1-ne/1"
                },
                {
                    "type": "content",
                    "title": "1&nbsp;Nifai 2",
                    "uri": "/study/scriptures/bofm/1-ne/2"
                },
                {
                    "type": "content",
                    "title": "1&nbsp;Nifai 3",
                    "uri": "/study/scriptures/bofm/1-ne/3"
                },
                {
                    "type": "content",
                    "title": "1&nbsp;Nifai 4",
                    "uri": "/study/scriptures/bofm/1-ne/4"
                },
                {
                    "type": "content",
                    "title": "1&nbsp;Nifai 5",
                    "uri": "/study/scriptures/bofm/1-ne/5"
                },
                {
                    "type": "content",
                    "title": "1&nbsp;Nifai 6",
                    "uri": "/study/scriptures/bofm/1-ne/6"
                },
                {
                    "type": "content",
                    "title": "1&nbsp;Nifai 7",
                    "uri": "/study/scriptures/bofm/1-ne/7"
                },
                {
                    "type": "content",
                    "title": "1&nbsp;Nifai 8",
                    "uri": "/study/scriptures/bofm/1-ne/8"
                },
                {
                    "type": "content",
                    "title": "1&nbsp;Nifai 9",
                    "uri": "/study/scriptures/bofm/1-ne/9"
                },
                {
                    "type": "content",
                    "title": "1&nbsp;Nifai 10",
                    "uri": "/study/scriptures/bofm/1-ne/10"
                },
                {
                    "type": "content",
                    "title": "1&nbsp;Nifai 11",
                    "uri": "/study/scriptures/bofm/1-ne/11"
                },
                {
                    "type": "content",
                    "title": "1&nbsp;Nifai 12",
                    "uri": "/study/scriptures/bofm/1-ne/12"
                },
                {
                    "type": "content",
                    "title": "1&nbsp;Nifai 13",
                    "uri": "/study/scriptures/bofm/1-ne/13"
                },
                {
                    "type": "content",
                    "title": "1&nbsp;Nifai 14",
                    "uri": "/study/scriptures/bofm/1-ne/14"
                },
                {
                    "type": "content",
                    "title": "1&nbsp;Nifai 15",
                    "uri": "/study/scriptures/bofm/1-ne/15"
                },
                {
                    "type": "content",
                    "title": "1&nbsp;Nifai 16",
                    "uri": "/study/scriptures/bofm/1-ne/16"
                },
                {
                    "type": "content",
                    "title": "1&nbsp;Nifai 17",
                    "uri": "/study/scriptures/bofm/1-ne/17"
                },
                {
                    "type": "content",
                    "title": "1&nbsp;Nifai 18",
                    "uri": "/study/scriptures/bofm/1-ne/18"
                },
                {
                    "type": "content",
                    "title": "1&nbsp;Nifai 19",
                    "uri": "/study/scriptures/bofm/1-ne/19"
                },
                {
                    "type": "content",
                    "title": "1&nbsp;Nifai 20",
                    "uri": "/study/scriptures/bofm/1-ne/20"
                },
                {
                    "type": "content",
                    "title": "1&nbsp;Nifai 21",
                    "uri": "/study/scriptures/bofm/1-ne/21"
                },
                {
                    "type": "content",
                    "title": "1&nbsp;Nifai 22",
                    "uri": "/study/scriptures/bofm/1-ne/22"
                }
            ]
        },
        {
            "type": "section",
            "title": "2 Nifai",
            "entries": [
                {
                    "type": "content",
                    "title": "2&nbsp;Nifai 1",
                    "uri": "/study/scriptures/bofm/2-ne/1"
                },
                {
                    "type": "content",
                    "title": "2&nbsp;Nifai 2",
                    "uri": "/study/scriptures/bofm/2-ne/2"
                },
                {
                    "type": "content",
                    "title": "2&nbsp;Nifai 3",
                    "uri": "/study/scriptures/bofm/2-ne/3"
                },
                {
                    "type": "content",
                    "title": "2&nbsp;Nifai 4",
                    "uri": "/study/scriptures/bofm/2-ne/4"
                },
                {
                    "type": "content",
                    "title": "2&nbsp;Nifai 5",
                    "uri": "/study/scriptures/bofm/2-ne/5"
                },
                {
                    "type": "content",
                    "title": "2&nbsp;Nifai 6",
                    "uri": "/study/scriptures/bofm/2-ne/6"
                },
                {
                    "type": "content",
                    "title": "2&nbsp;Nifai 7",
                    "uri": "/study/scriptures/bofm/2-ne/7"
                },
                {
                    "type": "content",
                    "title": "2&nbsp;Nifai 8",
                    "uri": "/study/scriptures/bofm/2-ne/8"
                },
                {
                    "type": "content",
                    "title": "2&nbsp;Nifai 9",
                    "uri": "/study/scriptures/bofm/2-ne/9"
                },
                {
                    "type": "content",
                    "title": "2&nbsp;Nifai 10",
                    "uri": "/study/scriptures/bofm/2-ne/10"
                },
                {
                    "type": "content",
                    "title": "2&nbsp;Nifai 11",
                    "uri": "/study/scriptures/bofm/2-ne/11"
                },
                {
                    "type": "content",
                    "title": "2&nbsp;Nifai 12",
                    "uri": "/study/scriptures/bofm/2-ne/12"
                },
                {
                    "type": "content",
                    "title": "2&nbsp;Nifai 13",
                    "uri": "/study/scriptures/bofm/2-ne/13"
                },
                {
                    "type": "content",
                    "title": "2&nbsp;Nifai 14",
                    "uri": "/study/scriptures/bofm/2-ne/14"
                },
                {
                    "type": "content",
                    "title": "2&nbsp;Nifai 15",
                    "uri": "/study/scriptures/bofm/2-ne/15"
                },
                {
                    "type": "content",
                    "title": "2&nbsp;Nifai 16",
                    "uri": "/study/scriptures/bofm/2-ne/16"
                },
                {
                    "type": "content",
                    "title": "2&nbsp;Nifai 17",
                    "uri": "/study/scriptures/bofm/2-ne/17"
                },
                {
                    "type": "content",
                    "title": "2&nbsp;Nifai 18",
                    "uri": "/study/scriptures/bofm/2-ne/18"
                },
                {
                    "type": "content",
                    "title": "2&nbsp;Nifai 19",
                    "uri": "/study/scriptures/bofm/2-ne/19"
                },
                {
                    "type": "content",
                    "title": "2&nbsp;Nifai 20",
                    "uri": "/study/scriptures/bofm/2-ne/20"
                },
                {
                    "type": "content",
                    "title": "2&nbsp;Nifai 21",
                    "uri": "/study/scriptures/bofm/2-ne/21"
                },
                {
                    "type": "content",
                    "title": "2&nbsp;Nifai 22",
                    "uri": "/study/scriptures/bofm/2-ne/22"
                },
                {
                    "type": "content",
                    "title": "2&nbsp;Nifai 23",
                    "uri": "/study/scriptures/bofm/2-ne/23"
                },
                {
                    "type": "content",
                    "title": "2&nbsp;Nifai 24",
                    "uri": "/study/scriptures/bofm/2-ne/24"
                },
                {
                    "type": "content",
                    "title": "2&nbsp;Nifai 25",
                    "uri": "/study/scriptures/bofm/2-ne/25"
                },
                {
                    "type": "content",
                    "title": "2&nbsp;Nifai 26",
                    "uri": "/study/scriptures/bofm/2-ne/26"
                },
                {
                    "type": "content",
                    "title": "2&nbsp;Nifai 27",
                    "uri": "/study/scriptures/bofm/2-ne/27"
                },
                {
                    "type": "content",
                    "title": "2&nbsp;Nifai 28",
                    "uri": "/study/scriptures/bofm/2-ne/28"
                },
                {
                    "type": "content",
                    "title": "2&nbsp;Nifai 29",
                    "uri": "/study/scriptures/bofm/2-ne/29"
                },
                {
                    "type": "content",
                    "title": "2&nbsp;Nifai 30",
                    "uri": "/study/scriptures/bofm/2-ne/30"
                },
                {
                    "type": "content",
                    "title": "2&nbsp;Nifai 31",
                    "uri": "/study/scriptures/bofm/2-ne/31"
                },
                {
                    "type": "content",
                    "title": "2&nbsp;Nifai 32",
                    "uri": "/study/scriptures/bofm/2-ne/32"
                },
                {
                    "type": "content",
                    "title": "2&nbsp;Nifai 33",
                    "uri": "/study/scriptures/bofm/2-ne/33"
                }
            ]
        },
        {
            "type": "section",
            "title": "Jakobho",
            "entries": [
                {
                    "type": "content",
                    "title": "Jakobho 1",
                    "uri": "/study/scriptures/bofm/jacob/1"
                },
                {
                    "type": "content",
                    "title": "Jakobho 2",
                    "uri": "/study/scriptures/bofm/jacob/2"
                },
                {
                    "type": "content",
                    "title": "Jakobho 3",
                    "uri": "/study/scriptures/bofm/jacob/3"
                },
                {
                    "type": "content",
                    "title": "Jakobho 4",
                    "uri": "/study/scriptures/bofm/jacob/4"
                },
                {
                    "type": "content",
                    "title": "Jakobho 5",
                    "uri": "/study/scriptures/bofm/jacob/5"
                },
                {
                    "type": "content",
                    "title": "Jakobho 6",
                    "uri": "/study/scriptures/bofm/jacob/6"
                },
                {
                    "type": "content",
                    "title": "Jakobho 7",
                    "uri": "/study/scriptures/bofm/jacob/7"
                }
            ]
        },
        {
            "type": "content",
            "title": "Enosi",
            "uri": "/study/scriptures/bofm/enos/1"
        },
        {
            "type": "content",
            "title": "Jaromu",
            "uri": "/study/scriptures/bofm/jarom/1"
        },
        {
            "type": "content",
            "title": "Omuni",
            "uri": "/study/scriptures/bofm/omni/1"
        },
        {
            "type": "content",
            "title": "Mazwi aMormoni",
            "uri": "/study/scriptures/bofm/w-of-m/1"
        },
        {
            "type": "section",
            "title": "Mosaya",
            "entries": [
                {
                    "type": "content",
                    "title": "Mosaya 1",
                    "uri": "/study/scriptures/bofm/mosiah/1"
                },
                {
                    "type": "content",
                    "title": "Mosaya 2",
                    "uri": "/study/scriptures/bofm/mosiah/2"
                },
                {
                    "type": "content",
                    "title": "Mosaya 3",
                    "uri": "/study/scriptures/bofm/mosiah/3"
                },
                {
                    "type": "content",
                    "title": "Mosaya 4",
                    "uri": "/study/scriptures/bofm/mosiah/4"
                },
                {
                    "type": "content",
                    "title": "Mosaya 5",
                    "uri": "/study/scriptures/bofm/mosiah/5"
                },
                {
                    "type": "content",
                    "title": "Mosaya 6",
                    "uri": "/study/scriptures/bofm/mosiah/6"
                },
                {
                    "type": "content",
                    "title": "Mosaya 7",
                    "uri": "/study/scriptures/bofm/mosiah/7"
                },
                {
                    "type": "content",
                    "title": "Mosaya 8",
                    "uri": "/study/scriptures/bofm/mosiah/8"
                },
                {
                    "type": "content",
                    "title": "Mosaya 9",
                    "uri": "/study/scriptures/bofm/mosiah/9"
                },
                {
                    "type": "content",
                    "title": "Mosaya 10",
                    "uri": "/study/scriptures/bofm/mosiah/10"
                },
                {
                    "type": "content",
                    "title": "Mosaya 11",
                    "uri": "/study/scriptures/bofm/mosiah/11"
                },
                {
                    "type": "content",
                    "title": "Mosaya 12",
                    "uri": "/study/scriptures/bofm/mosiah/12"
                },
                {
                    "type": "content",
                    "title": "Mosaya 13",
                    "uri": "/study/scriptures/bofm/mosiah/13"
                },
                {
                    "type": "content",
                    "title": "Mosaya 14",
                    "uri": "/study/scriptures/bofm/mosiah/14"
                },
                {
                    "type": "content",
                    "title": "Mosaya 15",
                    "uri": "/study/scriptures/bofm/mosiah/15"
                },
                {
                    "type": "content",
                    "title": "Mosaya 16",
                    "uri": "/study/scriptures/bofm/mosiah/16"
                },
                {
                    "type": "content",
                    "title": "Mosaya 17",
                    "uri": "/study/scriptures/bofm/mosiah/17"
                },
                {
                    "type": "content",
                    "title": "Mosaya 18",
                    "uri": "/study/scriptures/bofm/mosiah/18"
                },
                {
                    "type": "content",
                    "title": "Mosaya 19",
                    "uri": "/study/scriptures/bofm/mosiah/19"
                },
                {
                    "type": "content",
                    "title": "Mosaya 20",
                    "uri": "/study/scriptures/bofm/mosiah/20"
                },
                {
                    "type": "content",
                    "title": "Mosaya 21",
                    "uri": "/study/scriptures/bofm/mosiah/21"
                },
                {
                    "type": "content",
                    "title": "Mosaya 22",
                    "uri": "/study/scriptures/bofm/mosiah/22"
                },
                {
                    "type": "content",
                    "title": "Mosaya 23",
                    "uri": "/study/scriptures/bofm/mosiah/23"
                },
                {
                    "type": "content",
                    "title": "Mosaya 24",
                    "uri": "/study/scriptures/bofm/mosiah/24"
                },
                {
                    "type": "content",
                    "title": "Mosaya 25",
                    "uri": "/study/scriptures/bofm/mosiah/25"
                },
                {
                    "type": "content",
                    "title": "Mosaya 26",
                    "uri": "/study/scriptures/bofm/mosiah/26"
                },
                {
                    "type": "content",
                    "title": "Mosaya 27",
                    "uri": "/study/scriptures/bofm/mosiah/27"
                },
                {
                    "type": "content",
                    "title": "Mosaya 28",
                    "uri": "/study/scriptures/bofm/mosiah/28"
                },
                {
                    "type": "content",
                    "title": "Mosaya 29",
                    "uri": "/study/scriptures/bofm/mosiah/29"
                }
            ]
        },
        {
            "type": "section",
            "title": "Aruma",
            "entries": [
                {
                    "type": "content",
                    "title": "Aruma 1",
                    "uri": "/study/scriptures/bofm/alma/1"
                },
                {
                    "type": "content",
                    "title": "Aruma 2",
                    "uri": "/study/scriptures/bofm/alma/2"
                },
                {
                    "type": "content",
                    "title": "Aruma 3",
                    "uri": "/study/scriptures/bofm/alma/3"
                },
                {
                    "type": "content",
                    "title": "Aruma 4",
                    "uri": "/study/scriptures/bofm/alma/4"
                },
                {
                    "type": "content",
                    "title": "Aruma 5",
                    "uri": "/study/scriptures/bofm/alma/5"
                },
                {
                    "type": "content",
                    "title": "Aruma 6",
                    "uri": "/study/scriptures/bofm/alma/6"
                },
                {
                    "type": "content",
                    "title": "Aruma 7",
                    "uri": "/study/scriptures/bofm/alma/7"
                },
                {
                    "type": "content",
                    "title": "Aruma 8",
                    "uri": "/study/scriptures/bofm/alma/8"
                },
                {
                    "type": "content",
                    "title": "Aruma 9",
                    "uri": "/study/scriptures/bofm/alma/9"
                },
                {
                    "type": "content",
                    "title": "Aruma 10",
                    "uri": "/study/scriptures/bofm/alma/10"
                },
                {
                    "type": "content",
                    "title": "Aruma 11",
                    "uri": "/study/scriptures/bofm/alma/11"
                },
                {
                    "type": "content",
                    "title": "Aruma 12",
                    "uri": "/study/scriptures/bofm/alma/12"
                },
                {
                    "type": "content",
                    "title": "Aruma 13",
                    "uri": "/study/scriptures/bofm/alma/13"
                },
                {
                    "type": "content",
                    "title": "Aruma 14",
                    "uri": "/study/scriptures/bofm/alma/14"
                },
                {
                    "type": "content",
                    "title": "Aruma 15",
                    "uri": "/study/scriptures/bofm/alma/15"
                },
                {
                    "type": "content",
                    "title": "Aruma 16",
                    "uri": "/study/scriptures/bofm/alma/16"
                },
                {
                    "type": "content",
                    "title": "Aruma 17",
                    "uri": "/study/scriptures/bofm/alma/17"
                },
                {
                    "type": "content",
                    "title": "Aruma 18",
                    "uri": "/study/scriptures/bofm/alma/18"
                },
                {
                    "type": "content",
                    "title": "Aruma 19",
                    "uri": "/study/scriptures/bofm/alma/19"
                },
                {
                    "type": "content",
                    "title": "Aruma 20",
                    "uri": "/study/scriptures/bofm/alma/20"
                },
                {
                    "type": "content",
                    "title": "Aruma 21",
                    "uri": "/study/scriptures/bofm/alma/21"
                },
                {
                    "type": "content",
                    "title": "Aruma 22",
                    "uri": "/study/scriptures/bofm/alma/22"
                },
                {
                    "type": "content",
                    "title": "Aruma 23",
                    "uri": "/study/scriptures/bofm/alma/23"
                },
                {
                    "type": "content",
                    "title": "Aruma 24",
                    "uri": "/study/scriptures/bofm/alma/24"
                },
                {
                    "type": "content",
                    "title": "Aruma 25",
                    "uri": "/study/scriptures/bofm/alma/25"
                },
                {
                    "type": "content",
                    "title": "Aruma 26",
                    "uri": "/study/scriptures/bofm/alma/26"
                },
                {
                    "type": "content",
                    "title": "Aruma 27",
                    "uri": "/study/scriptures/bofm/alma/27"
                },
                {
                    "type": "content",
                    "title": "Aruma 28",
                    "uri": "/study/scriptures/bofm/alma/28"
                },
                {
                    "type": "content",
                    "title": "Aruma 29",
                    "uri": "/study/scriptures/bofm/alma/29"
                },
                {
                    "type": "content",
                    "title": "Aruma 30",
                    "uri": "/study/scriptures/bofm/alma/30"
                },
                {
                    "type": "content",
                    "title": "Aruma 31",
                    "uri": "/study/scriptures/bofm/alma/31"
                },
                {
                    "type": "content",
                    "title": "Aruma 32",
                    "uri": "/study/scriptures/bofm/alma/32"
                },
                {
                    "type": "content",
                    "title": "Aruma 33",
                    "uri": "/study/scriptures/bofm/alma/33"
                },
                {
                    "type": "content",
                    "title": "Aruma 34",
                    "uri": "/study/scriptures/bofm/alma/34"
                },
                {
                    "type": "content",
                    "title": "Aruma 35",
                    "uri": "/study/scriptures/bofm/alma/35"
                },
                {
                    "type": "content",
                    "title": "Aruma 36",
                    "uri": "/study/scriptures/bofm/alma/36"
                },
                {
                    "type": "content",
                    "title": "Aruma 37",
                    "uri": "/study/scriptures/bofm/alma/37"
                },
                {
                    "type": "content",
                    "title": "Aruma 38",
                    "uri": "/study/scriptures/bofm/alma/38"
                },
                {
                    "type": "content",
                    "title": "Aruma 39",
                    "uri": "/study/scriptures/bofm/alma/39"
                },
                {
                    "type": "content",
                    "title": "Aruma 40",
                    "uri": "/study/scriptures/bofm/alma/40"
                },
                {
                    "type": "content",
                    "title": "Aruma 41",
                    "uri": "/study/scriptures/bofm/alma/41"
                },
                {
                    "type": "content",
                    "title": "Aruma 42",
                    "uri": "/study/scriptures/bofm/alma/42"
                },
                {
                    "type": "content",
                    "title": "Aruma 43",
                    "uri": "/study/scriptures/bofm/alma/43"
                },
                {
                    "type": "content",
                    "title": "Aruma 44",
                    "uri": "/study/scriptures/bofm/alma/44"
                },
                {
                    "type": "content",
                    "title": "Aruma 45",
                    "uri": "/study/scriptures/bofm/alma/45"
                },
                {
                    "type": "content",
                    "title": "Aruma 46",
                    "uri": "/study/scriptures/bofm/alma/46"
                },
                {
                    "type": "content",
                    "title": "Aruma 47",
                    "uri": "/study/scriptures/bofm/alma/47"
                },
                {
                    "type": "content",
                    "title": "Aruma 48",
                    "uri": "/study/scriptures/bofm/alma/48"
                },
                {
                    "type": "content",
                    "title": "Aruma 49",
                    "uri": "/study/scriptures/bofm/alma/49"
                },
                {
                    "type": "content",
                    "title": "Aruma 50",
                    "uri": "/study/scriptures/bofm/alma/50"
                },
                {
                    "type": "content",
                    "title": "Aruma 51",
                    "uri": "/study/scriptures/bofm/alma/51"
                },
                {
                    "type": "content",
                    "title": "Aruma 52",
                    "uri": "/study/scriptures/bofm/alma/52"
                },
                {
                    "type": "content",
                    "title": "Aruma 53",
                    "uri": "/study/scriptures/bofm/alma/53"
                },
                {
                    "type": "content",
                    "title": "Aruma 54",
                    "uri": "/study/scriptures/bofm/alma/54"
                },
                {
                    "type": "content",
                    "title": "Aruma 55",
                    "uri": "/study/scriptures/bofm/alma/55"
                },
                {
                    "type": "content",
                    "title": "Aruma 56",
                    "uri": "/study/scriptures/bofm/alma/56"
                },
                {
                    "type": "content",
                    "title": "Aruma 57",
                    "uri": "/study/scriptures/bofm/alma/57"
                },
                {
                    "type": "content",
                    "title": "Aruma 58",
                    "uri": "/study/scriptures/bofm/alma/58"
                },
                {
                    "type": "content",
                    "title": "Aruma 59",
                    "uri": "/study/scriptures/bofm/alma/59"
                },
                {
                    "type": "content",
                    "title": "Aruma 60",
                    "uri": "/study/scriptures/bofm/alma/60"
                },
                {
                    "type": "content",
                    "title": "Aruma 61",
                    "uri": "/study/scriptures/bofm/alma/61"
                },
                {
                    "type": "content",
                    "title": "Aruma 62",
                    "uri": "/study/scriptures/bofm/alma/62"
                },
                {
                    "type": "content",
                    "title": "Aruma 63",
                    "uri": "/study/scriptures/bofm/alma/63"
                }
            ]
        },
        {
            "type": "section",
            "title": "Hiramani",
            "entries": [
                {
                    "type": "content",
                    "title": "Hiramani 1",
                    "uri": "/study/scriptures/bofm/hel/1"
                },
                {
                    "type": "content",
                    "title": "Hiramani 2",
                    "uri": "/study/scriptures/bofm/hel/2"
                },
                {
                    "type": "content",
                    "title": "Hiramani 3",
                    "uri": "/study/scriptures/bofm/hel/3"
                },
                {
                    "type": "content",
                    "title": "Hiramani 4",
                    "uri": "/study/scriptures/bofm/hel/4"
                },
                {
                    "type": "content",
                    "title": "Hiramani 5",
                    "uri": "/study/scriptures/bofm/hel/5"
                },
                {
                    "type": "content",
                    "title": "Hiramani 6",
                    "uri": "/study/scriptures/bofm/hel/6"
                },
                {
                    "type": "content",
                    "title": "Hiramani 7",
                    "uri": "/study/scriptures/bofm/hel/7"
                },
                {
                    "type": "content",
                    "title": "Hiramani 8",
                    "uri": "/study/scriptures/bofm/hel/8"
                },
                {
                    "type": "content",
                    "title": "Hiramani 9",
                    "uri": "/study/scriptures/bofm/hel/9"
                },
                {
                    "type": "content",
                    "title": "Hiramani 10",
                    "uri": "/study/scriptures/bofm/hel/10"
                },
                {
                    "type": "content",
                    "title": "Hiramani 11",
                    "uri": "/study/scriptures/bofm/hel/11"
                },
                {
                    "type": "content",
                    "title": "Hiramani 12",
                    "uri": "/study/scriptures/bofm/hel/12"
                },
                {
                    "type": "content",
                    "title": "Hiramani 13",
                    "uri": "/study/scriptures/bofm/hel/13"
                },
                {
                    "type": "content",
                    "title": "Hiramani 14",
                    "uri": "/study/scriptures/bofm/hel/14"
                },
                {
                    "type": "content",
                    "title": "Hiramani 15",
                    "uri": "/study/scriptures/bofm/hel/15"
                },
                {
                    "type": "content",
                    "title": "Hiramani 16",
                    "uri": "/study/scriptures/bofm/hel/16"
                }
            ]
        },
        {
            "type": "section",
            "title": "3 Nifai",
            "entries": [
                {
                    "type": "content",
                    "title": "3&nbsp;Nifai 1",
                    "uri": "/study/scriptures/bofm/3-ne/1"
                },
                {
                    "type": "content",
                    "title": "3&nbsp;Nifai 2",
                    "uri": "/study/scriptures/bofm/3-ne/2"
                },
                {
                    "type": "content",
                    "title": "3&nbsp;Nifai 3",
                    "uri": "/study/scriptures/bofm/3-ne/3"
                },
                {
                    "type": "content",
                    "title": "3&nbsp;Nifai 4",
                    "uri": "/study/scriptures/bofm/3-ne/4"
                },
                {
                    "type": "content",
                    "title": "3&nbsp;Nifai 5",
                    "uri": "/study/scriptures/bofm/3-ne/5"
                },
                {
                    "type": "content",
                    "title": "3&nbsp;Nifai 6",
                    "uri": "/study/scriptures/bofm/3-ne/6"
                },
                {
                    "type": "content",
                    "title": "3&nbsp;Nifai 7",
                    "uri": "/study/scriptures/bofm/3-ne/7"
                },
                {
                    "type": "content",
                    "title": "3&nbsp;Nifai 8",
                    "uri": "/study/scriptures/bofm/3-ne/8"
                },
                {
                    "type": "content",
                    "title": "3&nbsp;Nifai 9",
                    "uri": "/study/scriptures/bofm/3-ne/9"
                },
                {
                    "type": "content",
                    "title": "3&nbsp;Nifai 10",
                    "uri": "/study/scriptures/bofm/3-ne/10"
                },
                {
                    "type": "content",
                    "title": "3&nbsp;Nifai 11",
                    "uri": "/study/scriptures/bofm/3-ne/11"
                },
                {
                    "type": "content",
                    "title": "3&nbsp;Nifai 12",
                    "uri": "/study/scriptures/bofm/3-ne/12"
                },
                {
                    "type": "content",
                    "title": "3&nbsp;Nifai 13",
                    "uri": "/study/scriptures/bofm/3-ne/13"
                },
                {
                    "type": "content",
                    "title": "3&nbsp;Nifai 14",
                    "uri": "/study/scriptures/bofm/3-ne/14"
                },
                {
                    "type": "content",
                    "title": "3&nbsp;Nifai 15",
                    "uri": "/study/scriptures/bofm/3-ne/15"
                },
                {
                    "type": "content",
                    "title": "3&nbsp;Nifai 16",
                    "uri": "/study/scriptures/bofm/3-ne/16"
                },
                {
                    "type": "content",
                    "title": "3&nbsp;Nifai 17",
                    "uri": "/study/scriptures/bofm/3-ne/17"
                },
                {
                    "type": "content",
                    "title": "3&nbsp;Nifai 18",
                    "uri": "/study/scriptures/bofm/3-ne/18"
                },
                {
                    "type": "content",
                    "title": "3&nbsp;Nifai 19",
                    "uri": "/study/scriptures/bofm/3-ne/19"
                },
                {
                    "type": "content",
                    "title": "3&nbsp;Nifai 20",
                    "uri": "/study/scriptures/bofm/3-ne/20"
                },
                {
                    "type": "content",
                    "title": "3&nbsp;Nifai 21",
                    "uri": "/study/scriptures/bofm/3-ne/21"
                },
                {
                    "type": "content",
                    "title": "3&nbsp;Nifai 22",
                    "uri": "/study/scriptures/bofm/3-ne/22"
                },
                {
                    "type": "content",
                    "title": "3&nbsp;Nifai 23",
                    "uri": "/study/scriptures/bofm/3-ne/23"
                },
                {
                    "type": "content",
                    "title": "3&nbsp;Nifai 24",
                    "uri": "/study/scriptures/bofm/3-ne/24"
                },
                {
                    "type": "content",
                    "title": "3&nbsp;Nifai 25",
                    "uri": "/study/scriptures/bofm/3-ne/25"
                },
                {
                    "type": "content",
                    "title": "3&nbsp;Nifai 26",
                    "uri": "/study/scriptures/bofm/3-ne/26"
                },
                {
                    "type": "content",
                    "title": "3&nbsp;Nifai 27",
                    "uri": "/study/scriptures/bofm/3-ne/27"
                },
                {
                    "type": "content",
                    "title": "3&nbsp;Nifai 28",
                    "uri": "/study/scriptures/bofm/3-ne/28"
                },
                {
                    "type": "content",
                    "title": "3&nbsp;Nifai 29",
                    "uri": "/study/scriptures/bofm/3-ne/29"
                },
                {
                    "type": "content",
                    "title": "3&nbsp;Nifai 30",
                    "uri": "/study/scriptures/bofm/3-ne/30"
                }
            ]
        },
        {
            "type": "content",
            "title": "4&nbsp;Nifai",
            "uri": "/study/scriptures/bofm/4-ne/1"
        },
        {
            "type": "section",
            "title": "Mormoni",
            "entries": [
                {
                    "type": "content",
                    "title": "Mormoni 1",
                    "uri": "/study/scriptures/bofm/morm/1"
                },
                {
                    "type": "content",
                    "title": "Mormoni 2",
                    "uri": "/study/scriptures/bofm/morm/2"
                },
                {
                    "type": "content",
                    "title": "Mormoni 3",
                    "uri": "/study/scriptures/bofm/morm/3"
                },
                {
                    "type": "content",
                    "title": "Mormoni 4",
                    "uri": "/study/scriptures/bofm/morm/4"
                },
                {
                    "type": "content",
                    "title": "Mormoni 5",
                    "uri": "/study/scriptures/bofm/morm/5"
                },
                {
                    "type": "content",
                    "title": "Mormoni 6",
                    "uri": "/study/scriptures/bofm/morm/6"
                },
                {
                    "type": "content",
                    "title": "Mormoni 7",
                    "uri": "/study/scriptures/bofm/morm/7"
                },
                {
                    "type": "content",
                    "title": "Mormoni 8",
                    "uri": "/study/scriptures/bofm/morm/8"
                },
                {
                    "type": "content",
                    "title": "Mormoni 9",
                    "uri": "/study/scriptures/bofm/morm/9"
                }
            ]
        },
        {
            "type": "section",
            "title": "Eta",
            "entries": [
                {
                    "type": "content",
                    "title": "Eta 1",
                    "uri": "/study/scriptures/bofm/ether/1"
                },
                {
                    "type": "content",
                    "title": "Eta 2",
                    "uri": "/study/scriptures/bofm/ether/2"
                },
                {
                    "type": "content",
                    "title": "Eta 3",
                    "uri": "/study/scriptures/bofm/ether/3"
                },
                {
                    "type": "content",
                    "title": "Eta 4",
                    "uri": "/study/scriptures/bofm/ether/4"
                },
                {
                    "type": "content",
                    "title": "Eta 5",
                    "uri": "/study/scriptures/bofm/ether/5"
                },
                {
                    "type": "content",
                    "title": "Eta 6",
                    "uri": "/study/scriptures/bofm/ether/6"
                },
                {
                    "type": "content",
                    "title": "Eta 7",
                    "uri": "/study/scriptures/bofm/ether/7"
                },
                {
                    "type": "content",
                    "title": "Eta 8",
                    "uri": "/study/scriptures/bofm/ether/8"
                },
                {
                    "type": "content",
                    "title": "Eta 9",
                    "uri": "/study/scriptures/bofm/ether/9"
                },
                {
                    "type": "content",
                    "title": "Eta 10",
                    "uri": "/study/scriptures/bofm/ether/10"
                },
                {
                    "type": "content",
                    "title": "Eta 11",
                    "uri": "/study/scriptures/bofm/ether/11"
                },
                {
                    "type": "content",
                    "title": "Eta 12",
                    "uri": "/study/scriptures/bofm/ether/12"
                },
                {
                    "type": "content",
                    "title": "Eta 13",
                    "uri": "/study/scriptures/bofm/ether/13"
                },
                {
                    "type": "content",
                    "title": "Eta 14",
                    "uri": "/study/scriptures/bofm/ether/14"
                },
                {
                    "type": "content",
                    "title": "Eta 15",
                    "uri": "/study/scriptures/bofm/ether/15"
                }
            ]
        },
        {
            "type": "section",
            "title": "Moronai",
            "entries": [
                {
                    "type": "content",
                    "title": "Moronai 1",
                    "uri": "/study/scriptures/bofm/moro/1"
                },
                {
                    "type": "content",
                    "title": "Moronai 2",
                    "uri": "/study/scriptures/bofm/moro/2"
                },
                {
                    "type": "content",
                    "title": "Moronai 3",
                    "uri": "/study/scriptures/bofm/moro/3"
                },
                {
                    "type": "content",
                    "title": "Moronai 4",
                    "uri": "/study/scriptures/bofm/moro/4"
                },
                {
                    "type": "content",
                    "title": "Moronai 5",
                    "uri": "/study/scriptures/bofm/moro/5"
                },
                {
                    "type": "content",
                    "title": "Moronai 6",
                    "uri": "/study/scriptures/bofm/moro/6"
                },
                {
                    "type": "content",
                    "title": "Moronai 7",
                    "uri": "/study/scriptures/bofm/moro/7"
                },
                {
                    "type": "content",
                    "title": "Moronai 8",
                    "uri": "/study/scriptures/bofm/moro/8"
                },
                {
                    "type": "content",
                    "title": "Moronai 9",
                    "uri": "/study/scriptures/bofm/moro/9"
                },
                {
                    "type": "content",
                    "title": "Moronai 10",
                    "uri": "/study/scriptures/bofm/moro/10"
                }
            ]
        }
    ],
    "contents": {
        "/study/scriptures/bofm/title-page": {
            "uri": "/study/scriptures/bofm/title-page",
            "title": "peji yemusoro",
            "data_type": "chapter",
            "book_title": "Bhuku raMormoni",
            "subtitle": [
                "Humwe Uchapupu hwaJesu Kristu"
            ],
            "text": [
                "Rakashambadzwa neChechi yaJesu Kristu yaVatendi vaMazuva Ekupedzisira",
                "Salt Lake City, Utah, USA 1993",
                "© 2007 neIntellectual Reserve, Inc.",
                "Ndiyo chete inekodzero dziripamutemo dzekushandiswa kwechinyorwa chino",
                "Printed in the United States of America11/2008",
                "19962007",
                "Translation of the Book of Mormon, Doctrine and Covenants, and Pearl of Great Price",
                "Shona"
            ]
        },
        "/study/scriptures/bofm/bofm-title": {
            "uri": "/study/scriptures/bofm/bofm-title",
            "title": "peji yemusoro wenyaya yeBhuku raMormoni",
            "data_type": "chapter",
            "book_title": "Bhuku raMormoni",
            "subtitle": [
                "Nhoroondo Yakanyorwa Noruoko rwaMormoni paMahwendefa Yakatorwa kubva paMahwendefa aNifai"
            ],
            "text": [
                "Saka naizvozvo, kunova kupfupikiswa kwezvinyorwa zvevanhu vaNifai, uye zvakare nevamaRamani—Zvakanyorerwa maRamani, avo vanova vakasara veimba yaIsiraeri; uye zvakare kumuJudha nemuJentairi—Zvakanyorwa pamusana pemurairo, uye zvakare nomweya wechiporofita newekuzarurirwa—Zvakanyorwa ndokusunganidzwa, ndokubva zvavigwa kuna Ishe, kuti zvisazoparadzwa—Kuti zvizouya nechipo nesimba raMwari kuti zvidudzirwe—Zvakasimbiswa noruoko rwaMoronai, zvikavigwa kuna Ishe, kuti zvizouya munguva yakafanira kuburikidza namaJentairi—Kududzirwa kwazvo kunoitwa nechipo chaMwari.",
                "Kupfupikiswa kwakatorwawo kubva muBhuku raEta, rinotaura nezvevanhu vaJaredhi, avo vakanga vaparadzaniswa apo Ishe pavakashandura mutauro wevanhu, apo vaivaka shongwe kuti vaende kudenga—Kuitira kuratidza kune vakasara vemba yaIsiraeri kuti Ishe vakaita zvinhu zvakakura sei kumadzibaba avo; kuti vave vangazive vimbiso dzaIshe, kuti havana kuraswa nokusingaperi—Uye zvakare nokupwisa vaJudha namaJentairi kuti Jesu ndiye Kristu, Mwari Wokusingaperi, achizviratidza kumarudzi ose—Uye zvino, kana paine zvisiriizvo kukanganisa kwavanhu; naizvozvo, musaramba zvinhu zvaMwari, kuti muzoonekwa musina tsvina pachigaro chokutonga chaKristu.",
                "Kududzira kwekutanga kubva pamahwendefa kuchiiswa muChirungu naJoseph Smith, Mwana",
                "Chinyorwa cheKutanga cheChirungu chakashambadzwa muPalmyra, New York, USA, muna 1830."
            ]
        },
        "/study/scriptures/bofm/introduction": {
            "uri": "/study/scriptures/bofm/introduction",
            "title": "Chisumo",
            "data_type": "chapter",
            "book_title": "Chisumo",
            "text": [
                "Bhuku raMormoni ibhuku remagwaro matsvene angafananidzwe neari muBhaibheri. Magwaro anotaura nezvemabasa aMwari pakati pevanhu vaigara mumaAmerica makare-kare, uye rine kuzara kwevhangeri risingaperi.",
                "Bhuku iri rakanyorwa namaporofita vakare nomweya wechiporofita newekuzarurwa. Mazwi avo, akanyorwa pamahwendefa egoridhe, akatorwa akapfupikiswa pamwechete nomuporofita aive munyori ainzi Mormoni. Zvinyorwa izvi zvinopa nhoroondo dzemarudzi makuru maviri akange akabudirira. Rumwe rwakabva kuJerusarema mugore ra600 Kristu asati azvarwa, mushure rikazopatsanuka kuita marudzi maviri anozivikanwa semaNifai nemaRamani. Rimwe racho rakauya pekutangisisa apo Mwari pavakapesanisa mitauro paShongwe yeBaberi. Chikwata ichi chinozivikanwa semaJaredhi. Kwapera zviuru zvamakore, vose vakaparadzwa kunze kwemaRamani, uye ava ndivovamwe vemadzitateguru emaIndia echiAmerica.",
                "Chinhu chikuru-kuru chatinowana muBhuku raMormoni hushumiri hwaIshe Jesu Kristu pachavo pakati pemaNifai shure kwokumuka kwavo kuvafi. Kunotsanangura mirau yevhangeri, nokutsanangura nzira yoruponeso, nokuudza vanhu zvinhu zvavangaite kuti vawane runyararo paupenyu huno uye ruponeso rwokusingaperi muupenyu huchauya.",
                "Shure kwokunge Mormoni apedza kunyora kwake, akanopa zvinyorwa izvi kune mwanakomana wake Moronai, uyo akapamhidzira mazwi akewo mashoma akanoviga mahwendefa aya mugomo rainzi Kumora. Mumwedzi waGunyana achiti 21, 1823, Moronai mumwecheteyo, semunhu akaremekedzwa, amutswa kuvafi, akazviratidza kune Muporofita Joseph Smith akamudzidzisa zvekuita pane zvinyorwa zvakare izvi nekuzodudzirwa kwazvo mururimi rweChirungu.",
                "Nekufamba kwenguva mahwendefa akapiwa kuna Joseph Smith, uyo akaadudzira kuburikidza nechipo nesimba raMwari. Zvinyorwa izvi zvino zvave mumitauro yakawanda souchapupu hutsva hunotsinhira kuti Jesu Kristu Mwanakomana waMwari mupenyu uye kuti avo vanouya kwaari nokuteerera mitemo nezvinangwa zveshoko rake vachaponeswa.",
                "Maererano nezvinyorwa izvi Muporofita Joseph Smith akati: “Ndakataurira vatendi vose kuti Bhuku raMormoni ndiro bhuku rakanyorwa nemazvo kudarika mamwe mabhuku ose ari pano panyika, uye ndiwo musimboti wechitendero chedu, uye munhu angave pedyo naMwari nokutevedza zviri mariri, kupfuura zvaangaite nokutevedza rimwe bhuku.”",
                "Pamusoro paJoseph Smith, Mwari akapa vamwe gumi nemumwechete kuti vaonewo mahwendefa egoridhe pachavo uye kuti vazova vanopupura pamusoro pechokwadi neutsvene hweBhuku raMormoni. Uchapupu hwavo hwakanyorwa mubhuku rino, “Uchapupu Hwavapupuri Vatatu” ne “Uchapupu Hwavapupuri Vasere.”",
                "Tinokoka vanhu vose vari kwose-kwose kuti vaverenge Bhuku raMormoni, vafungisise mumwoyo yavo pamusana pemharidzo irimo, vozokumbira kuziva kuna Mwari, Baba Vokusingaperi, muzita raKristu kana bhuku iri riri rechokwadi. Avo vachateedza izvi uye vachikumbira mukutenda vachawana uchapupu hwechokwadi noutsvene hwaro kuburikidza nesimba roMweya Mutsvene. (Ona Moronai 10:3–5.)",
                "Avo vanowana uchapupu hutsvene uhwu kubva kuMweya Mutsvene vachazosvikawo pakuziva nesimba irori kuti Jesu Kristu ndiye Muponesi wenyika, kuti Joseph Smith mududziri nomuporofita wake mumazuva ano ekupedzisira, nokutiwo Chechi yaJesu Kristu yaVatendi vaMazuva Ekupedzisira ndihwo umambo hwaMwari hwakadzorerwa zvakare pano panyika, mukugadzirira kuuya kwechipiri kwaMesia.",
                "Ngazvizivikanwe kunyika dzose, marudzi ose, ndimi dzose, navanhu vose, avo vachasvikirwa nebasa iri: Kuti isu, kuburikidza nenyasha dzaMwari Baba, nedzaIshe vedu Jesu Kristu, taona mahwendefa ane zvinyorwa zvino, zvinova zvinyorwa zvenyaya yevanhu vaNifai, uyezve pamwe nemaRamani, hama dzavo, uye zvakare nevanhu vaJaredhi, avo vakabva pashongwe yambotaurwa nezvayo. Uyezve tinoziva kuti zvakadudzirwa nechipo nesimba raMwari, nokuti izwi rake rakataura kwatiri; naizvozvo tinoziva zvedi kuti basa iri nderechokwadi. Uye zvakare tinopupura kuti taona mavara ari pamahwendefa; uye zvakaratidzwa kwatiri nesimba raMwari, kwete romunhu. Uye tinotaura nemazwi akatsiga, kuti ngirozi yaMwari yakauya kubva kudenga, ikauya ikaisa pamberi pemaziso edu, uye tikaona mahwendefa, nemavara awo; zvakare tinoziva kuti inyasha dzaMwari Baba, naIshe vedu Jesu Kristu, kuti takaona uyezve tinopupura kuti zvinyorwa izvi ndezvechokwadi. Uye zvinoshamisa mumaziso edu. Zvisinei, izwi raIshe rakatituma kuti tizvipupure; naizvozvo, kuti tive tinoteerera mirau yaMwari, tinopupura pamusoro pezvinhu izvi. Uye tinoziva kuti kana tinokutenda muna Kristu, tichabvisa ropa revanhu vose riri munguwo dzedu, uye tigowanikwa takachena tisina kavara pamberi pechigaro chokutonga chaKristu, uye tichagara naye nokusingaperi kudenga. Uye kukudzwa kuve kuna Baba, nokuno Mwanakomana, nokunoMweya Mutsvene, anova Mwari mumwechete. Ameni.",
                "Oliver Cowdery",
                "David Whitmer",
                "Martin Harris",
                "Ngazvizivikanwe kunyika dzose, marudzi ose, ndimi dzose, navanhu vose, vachasvikirwa nebasa iri: Kuti Joseph Smith Mwana, mududziri webasa rino, atiratidza mahwendefa akataurwa, anotarisika segoridhe; uye mahwendefa akange adudzirwa naSmith ataurwa uyu takaabata namaoko edu; uyezve takaona zvinyorwa zviri paari, ose airatidza umhizha hwechinyakare, neumhizha hunoshamisa. Pane izvi tinopupura nemazwi akatsiga, kuti Smith ataurwa uyu atiratidza, nokuti taona tikasimudza, uye tinoziva zvedi kuti Smith anawo mahwendefa atataura pamusoro pawo. Uye tinopa mazita edu kunyika, kuti tipupure kunyika pane zvataona. Uye hatinyepe kwete, Mwari atipupurire.",
                "Christian Whitmer",
                "Jacob Whitmer",
                "Peter Whitmer, Mwana",
                "John Whitmer",
                "Hiram Page",
                "Joseph Smith, Baba",
                "Hyrum Smith",
                "Samuel H. Smith",
                "Mazwi oMuporofita Joseph Smith pachezvake maererano nekuuya kweBhuku raMormoni anoti:",
                "“Manheru … a21 Gunyana mugore ra[1823] … Ndakazvitora mukunamata nokukumbira kuna Mwari saMasimba. …",
                "“Apo ndakanga ndiri mukushevedza Mwari, ndakaona chiedza chichiuya mumba mangu, icho chakaramba chichikura kusvikira mumba umu machena kupfuura chiedza chamasikati, pakarepo munhu akaoneka parutivi pepandairara, akamira mudenga, nokuti makumbo ake akanga asina kutsika pasi.",
                "“Akange akapfeka nguwo yakaregerera yakanga yakachenesesa zvikuru. Yakanga yakachena kudarika chinhu chepanyika chandakamboona; zve handitende kuti pane chinhu chepanyika chingaitwe kuti chionekwe chakachena nekubwinya zvikuru zvakadaro. Zvanza zvake zvakanga zviri pachena, nemaoko ake zvakare, pamusoro zvishoma pezviziso zvemaoko; kana, tsoka dzakewo dzakanga dziri pachena, uye nemakumbo ake, pamusoro zvishoma pezviziso zvamakumbo. Musoro nomutsipa wake zvaivewo zviri pachena. Ndakakwanisa kuona kuti akanga asina dzimwe mbatya asi nguwo iyi, sezvo yakanga yakashama, zvokuti ndakakwanisa kuona chipfuva chake.",
                "“Hadzizi mbatya dzake chete dzakanga dzakachena zvikuru kwazvo, asi muviri wake wose wakanga uchipenya zvisingataurike, uye chiso chake zvechokwadi chaiita kunge mheni. Imba yakanga ine chiedza chakanyanya, asi chakange chisingapenye pane chakange chakakomberedza muviri wake. Ndichitanga kumutarisa, ndakave nokutya; asi kutya uku kwakakurumidza kupera.",
                "Akandishevedza nezita rangu, akati kwandiri akanga ari mutumwa akanga atumwa kwandiri kubva pamberi paMwari, uye kuti zita rake ainzi Moronai; kuti Mwari akanga ane basa rokuti ndiite; zve kuti zita rangu raizonzwikwa pakunaka napakuipa pakati penyika dzose, marudzi ose nemitauro yose, kana kuti pakati pevanhu richataurwa zvakanaka nezvakaipa pamusoro paro.",
                "“Akati pakanga pane bhuku rakanga rakachengetedzwa, rakanyorwa pamahwendefa egoridhe, richipa nhoroondo yezvevanhu vaichimbogara munyika ino, uye nokuti nzvimbo yavakabva ndeipi. Akatiwo kuzara kweVhangeri risingaperi kwakanga kuri mariri, sokupiwa kwarakaitwa noMuponesi kuvagari vakare.",
                "“Zvakare, kuti pakanga pane matombo maviri aiva muchinhu chakaita seuta hwendarama—uye matombo aya, akanamirwa pachidzitiro chepachipfuva, aiita zvaidaidzwa kunzi Urimi neTumimi—zvaiva zvakachengetedzwa pamwechete namahwendefa aya; kuve nawo matombo aya nekuashandisa ndizvo zvaipa Vaoni kuona munguva dzemakare-kare kana kuti nguva dzakapfuura; nokutiwo Mwari akanga aagadzirira basa rokududzira bhuku iri.",
                "· · · · · · ·",
                "“Zvakare, akandiudza, kuti kana ndava namahwendefa aya aakanga ataura nezvawo—nokuti nguva yokuti atorwe yakanga isati yazadzikiswa—handifanira kuaratidza kune mumwe munhu; kana chidzitiro chepachipfuva chine Urimi neTumimi; kunze kwaavo chete vandaizoudzwa kuti ndivaratidze; ndikasaita saizvozvo ndaizoparadzwa. Apo aingonotaura neni pamusana pemahwendefa aya, ndakazururirwa chiratidzo mupfungwa mangu zvokuti ndakakwanisa kuona apo pakanga pakachengetedzerwa mahwendefa, uye izvi zvakajeka kwazvo zvekuti ndakazivazve nzvimbo iyi pandakaishanyira.",
                "“Shure kwokutaurirana uku, ndakaona chiedza chakanga chiri mumba chave kutanga pakarepo kuungana pamunhu uya aitaura kwandiri, chakaramba chichidaro, kusvikira imba yose yasiiwa yave murima zvakare, kusiya chete paakanga ari iye, pakarepo ndakaona, sekunge, nzira yakazururwa ichisvika kudenga, uye akakwira kudzamara anyangarika chose, imba ikasara yave sezvayakanga yakaita chiedza chokudenga ichi chisati chaoneka.",
                "“Ndakarara ndichifunga pamusoro pezvishamiso zvakange zvaonekwa, uye ndichishamiswa zvikuru pane zvakange zvataurwa kwandiri nomutumwa aishamisa uyu; ndiri, pakati pokufunga kwangu, pakarepo ndakaona zvakare imba yangu yave kutanga kuva nechiedza, uye munguva duku, saizvozvo, mutumwa wokudenga mumwecheteyo akanga ava parutivi pepandairara zvakare.",
                "“Akatanga, uye ndokurondedzerazve zvimwechetezvo chaizvo zvaakange ambotaura pakushanya kwake kwokutanga, pasina chaaisiya kana kusiyanisa; mushure mokunge adaro, akandiudza nezvekutongwa kukuru kwakange kuchiuya panyika, nokuparadza kukuru kwenzara, nemunondo, uye nezvirwere; uye kuti kutongwa kunorwadza uku kwaizouya panyika muchizvarwa chino. Shure kwokunge ataura zvinhu izvi, akakwira zvakare sezvaakanga amboita pakutanga.",
                "“Panguva iyi, zvandakanga ndanzwa zvakadzika zvakadzama mupfungwa dzangu, zvekuti hope dzakatiza kubva mumaziso angu, uye ndakarara ndakazadzwa nokukatyamara nezvandakanga ndaona nokunzwa. Asi ndakashamiswa sei pandakaona zvakare mutumwa mumwecheteyo parutivi pepandairara, nokumunzwa achirondedzera kana kuti kudzokororazve kwandiri zvinhu zvimwechetezvo sekare; akawedzera yambiro kwandiri, achinditaurira kuti Satani achaedza kundiedza (pamusana pokuona urombo hwemhuri yababa vangu), kuti nditore mahwendefa aya nechinangwa chokuda kupfuma. Izvi akandirambidza, achiti handifanire kuva nechimwe chinangwa mupfungwa mukutora mahwendefa asi kuti ndikudze Mwari, uye kuti ndisafurirwa neimwe pfungwa kunze kweyokuvaka umambo Hwavo; pasina izvozvo handingakwanise kuatora.",
                "“Shure kwekushanya uku kwechitatu, akakwirazve kudenga sapakutanga, uye ndikasiiwa zvakare kuti ndifungisise pamusoro pekushamisa kwezvinhu zvandakanga ndaona; ipapo mushure mekukwira kwemutumwa wekudenga achangobva pandiri kechitatu, jongwe rakakukuridza, ndikaona kuti kwakange kwavakuda kuedza, zvichireva kuti hurukuro dzedu dzakanga dzatora usiku hwose.",
                "“Shure kwechinguvana ndakamuka, uye, samazuva ose, ndakaenda kumabasa andaifanira kuita muzuva iroro; asi, mukuedza kuita basa sezvandaiita dzimwe nguva, ndakaona ndakaneta zvekuti ndakatadza chose. Baba vangu, vaishanda pamwechete neni, vakaona kuti pane zvakange zvakanganisika neni, vakanditaurira kuti ndiende kumba. Ndakatangisa ndiine chido chokuenda kumba; asi, mukuedza kuti ndidarike ruzhowa ndichibva mumunda umo matakanga tiri, simba rangu rakandikunda zvachose, ndikawira pasi zvisingabatsire, uye kwechinguva ndakanga ndakati rapata pasina chandaiziva.",
                "“Chinhu chokutanga chandinoyeuka izwi raitaura kwandiri, richindishevedza nezita rangu. Ndakatarisa kumusoro, ndikaona mutumwa mumwecheteyo akamira kumusoro kwangu, akakomberedzwa nechiedza sapakutanga. Akanditaurira zvakare zvaakambenge andiudza usiku hwapfuura, akandiraira kuti ndiende kuna baba vangu ndinovaudza pamusoro pechiratidzo nemirairo yandakanga ndagamuchira.",
                "“Ndakateerera; ndikadzokera kuna baba vangu kumunda, ndikarondedzera zvinhu izvi zvose kwavari. Vakandipindura kuti zvakanga zviri zvaMwari, vakandiudza kuti ndiende ndinoita zvandakanga ndarairwa nomutumwa. Ndakabva kumunda, ndikaenda kunzvimbo yandakanga ndaudzwa nomutumwa kuti ndipo pakanga pachengetedzerwa mahwendefa; nenzira yokujeka kwechiratidzo chandakange ndaona pamusoro payo, ndakaziva nzvimbo yacho kusvika kwandakaitapo.",
                "“Pedyo nomusha weManchester, muruwa rweOntario, muNew York, pane chikomo chikuru kwazvo, chirefu kupfuura zvimwe zvose zviri muchinzvimbo ichocho. Kumadokero kwechikomo ichi, chinhambwe chiduku kubva pamusoro paro, pasi pedombo guru kwazvo, ndipo paiva nemahwendefa, akaiswa mubhokisi redombo. Dombo iri rakanga rakakura rakatenderera nechapakati pamusoro, rakandotetepa richienda kumativi aro, zvichireva kuti pakati paro pakanga pari kunze kwevhu, asi mativi ose akanga akafukidzwa nevhu.",
                "“Shure kwokunge ndabvisa ivhu, ndakatora chipikinyuro, ndikachipfekera mumhendero yedombo, nesimba shoma-shoma ndikaripinyura. Ndakatarisa mukati, zvechokwadi ndikaona mahwendefa, Urimi neTumimi, nechidzitiro chepachipfuva, sokutaurwa kwazvakanga zvaitwa nomutumwa. Bhokisi raakanga ari rakanga rakagadzirwa namatombo akabatanidzwa pamwechete nechainge semende. Pasi pebhokisi pakanga pana matombo maviri akachinjika bhokisi, pamusoro pematombo aya ndipo paive nemahwendefa pamwechete nezvimwe zvinhuwo.",
                "“Ndakaedza kuti ndiaburitse, asi ndakarambidzwa nomutumwa, uye zvakare ndakaudzwa kuti nguva yokuti ashambadzwe yakanga isati yasvika, uye hayaizosvika, kusvikira kwakwana makore mana kubva panguva iyoyo; asi akandiudza kuti ndiuye panzvimbo iyoyo kwapera gore chairo kubva panguva iyoyo, uye kuti aizosangana neni ipapo, uye ndaifanirwa kuramba ndichiendako kusvikira nguva yokuti ndiatore mahwendefa aya yakwana.",
                "“Saizvozvo, sokurairwa kwandakange ndaitwa, ndaienda kupera kwegore roga-roga, uye panguva yega-yega ndaiwana mutumwa mumwecheteyo aripo, nokugamuchira mirairo nenjere kubva kwaari pahurukuro yedu yega-yega, maererano nezvaizoitwa naIshe, nokuti Umambo Hwake huchafambiswa nenzira yakadii, mumazuva ekupedzisira.",
                "· · · · · · ·",
                "“Zvino pekupedzisira nguva yakasvika yokuti ndichitora mahwendefa, Urimi neTumimi, nechidzitiro chepachipfuva. Musi wechimakumi maviri nemaviri waGunyana, gore rechiuru chimwechete mazana masere nemakumi maviri nenomwe, ndichinge ndaenda senguva dzose mukupera kwerimwe gore, kunzvimbo yaiva yakachengetedzerwa mahwendefa, mutumwa wekudenga mumwecheteyo akandipa mahwendefa achinditaurira kuti: Ndaifanirwa kuziva kuti ave mumaoko angu; kuti ndikarega achirasika, kana nekushaya hanyn’a kwangu, ndaizoraswa; asi kuti kana ndikashandisa kuedza kwangu kuachengetedza, kusvikira iye, mutumwa uyu, aadzokera, aifanirwa kudzivirirwa.",
                "“Hazvina kunditorera nguva kuti ndione chikonzero chakaita kuti ndikomekedzwe kuti ndiachengetedze, uye kuti sei mutumwa akati kana ndichinge ndaita sokurairwa uku, aizoadzokera. Nokuti pazvakango zivikanwa kuti ndaanawo, kwakaedzwa zvakaoma kwazvo kuti ndiatorerwe. Ose mazano avaifunga akashandiswa pane izvozvo. Kunetswa uku kwakarwadza uye kukadzama kupfuura kare, dzaigara mhomho dzakagadzirira kuti dzinditorere, kana zvaikwanisika. Asi nokuda kweungwaru hwaMwari, akaramba akachengeteka ari mumaoko angu, kusvikira ndapedza nawo zvaidiwa kwandiri. Apo, mutumwa akauya kuzoatora, sekurongwa kwazvakanga zvakaitwa, ndakamugamuchidza; uye anawo mumaoko ake kusvika zuva ranhasi, riri zuva rechipiri muna Chivabvu gore rechiuru chimwechete mazana masere nemakumi matatu nemasere.”",
                "Kuzvinyorwa zvizere ona, Nhoroondo—yaJoseph Smith, muDombo reMutengo Mukuru, neHistory of The Church of Jesus Christ of Latter-day Saints (Nhoroondo yeChechi yaJesu Kristu yaVatendi vaMazuva Ekupedzisira), Bhuku 1, zvitsauko 1 kusvika ku6.",
                "Zvinyorwa zvechinyakare zvakaburitswa sezvizvi muvhu, sezwi ravanhu vari kutaura vari muhuruva, rikadudzirwa mumutauro wamazuva ano nechipo nesimba raMwari sekupupurwa nerusimbiso rwutsvene, zvakatanga kuburitswa kunyika mururimi rweChirungu mugore ra1830 seThe Book of Mormon."
            ]
        },
        "/study/scriptures/bofm/explanation": {
            "uri": "/study/scriptures/bofm/explanation",
            "title": "Tsananguro Pfupi yezveBhuku raMormoni",
            "data_type": "chapter",
            "book_title": "Tsananguro Pfupi yezveBhuku raMormoni",
            "text": [
                "Bhuku raMormoni chinyorwa chinoyera chavanhu vakare vekuAmerica, uye chakanga chakanyorwa pamahwendefa edare. Mhando ina dzemahwendefa edare dzinotaurwa nezvadzo mubhuku iri:",
                "Mahwendefa aNifai, akanga ari paviri: Mahwendefa Maduku naMahwendefa Makuru. Ekutanga aitsanangura kunyanya pamusoro pezvinhu zvomweya neufundisi nedzidziso dzavaporofita, echipiri aitaura kunyanya nezvemagariro evanhu ava (1 Nifai 9:2–4). Asi, kubvira panguva yaMosaya, mahwendefa mahombe akange ave kutaurawo nezvenyaya dzinokosha dzemweya.",
                "Mahwendefa aMormoni, ayo akanga akapfupikiswa naMormoni paMahwendefa Mahombe aNifai, nokumwe kutaura kwakawanda. Mahwendefa aya aienderera mberi nenyaya yevanhu ava yakanyorwa naMormoni nezvakapamidzirwa nomwanakomana wake Moronai.",
                "Mahwendefa aEta, anotaura nezverungano rwamaJaredhi. Zvinyorwa izvi zvakapfupikiswa naMoronai, uyo akaisawo kufunga kwake ndokubatanidza nyaya iyi nedzimwe “muBhuku raEta.”",
                "Mahwendefa eNdarira akaunzwa navanhu vaRihai kubva kuJerusarema muna600 Kristu asati azvarwa. Aya ndiwo aive “nemabhuku mashanu aMosesi, … Uyewo nezvaitaurwa nezvenyaya yemaJudha kubvira pakutanga, … kusvikira pakutanga kwekutonga kwaZedekia, mambo wamaJuda; Uye pamwechetewo nezviporofita zvavaporofita vatsvene” (1 Nifai 5:11–13). Mazwi mazhinji akatorwa pamahwendefa aya, achitaura mashoko aIsaya neevamwe vaporofita vemuBhaibheri nevasiri vemuBhaibheri ari muBhuku raMormoni.",
                "Bhuku raMormoni rine zvikamu zvikuru gumi nezvishanu, zvinozivikanwa, kunze kwerimwechete, samabhuku, rimwe nerimwe richidaidzwa nezita romunyori waro. Chikamu chokutanga (mabhuku matanhatu okutanga anopera naOmuni) idudziro kubva paMahwendefa Maduku aNifai. Pakati pamabhuku aOmuni naMosaya pane chikamu chinonzi mazwi aMormoni. Chikamu ichi chinobatanidza zvinyorwa zviri pamahwendefa maduku nekupfupiswa kweMahwendefa Makuru kwakaitwa naMormoni.",
                "Chikamu chakarebesa, kubva kuna Mosaya kusvika kuna Mormoni, chitsauko 7, pamwechete, kududzirwa kwekupfupiswa kweMahwendefa Makuru aNifai kwakwaitwa naMormoni. Chikamu chokupedzisira, kubva kuna Mormoni, chitsauko 8, kusvika kumagumo ebhuku, chakanyorwa nomwanakomana waMormoni ainzi Moronai, uyo, shure kwokunge apedza kunyora nezveupenyu hwababa vake, akapfupikisa rungano rwamaJaredhi (seBhuku raEta) akazopamidzirawo chimwe chikamu chinozivikanwa seBhuku raMoronai.",
                "Mugore 421 Kristu azvarwa kana kuti pedyo nenguva iyoyo, Moronai, muporofita nemunyori wokupedzisira wamaNifai, akasunganidza zvinyorwa zvinoyera akazviviga kuna Ishe, kuti zvizoburitswa zvakare mumazuva ekupedzisira, sokutaurwa kwazvakaitwa nezwi raMwari richibva kuvaporofita vake vakare. Muna 1823 Kristu azvarwa, Moronai mumwecheteyo, somunhu akange amutswa kuvafi, akashanyira muporofita Joseph Smith akazomupa mahwendefa akanyorwa."
            ]
        },
        "/study/scriptures/bofm/1-ne/1": {
            "uri": "/study/scriptures/bofm/1-ne/1",
            "title": "1 Nifai 1",
            "data_type": "chapter",
            "chapter_name": "Chitsauko 1",
            "chapter_summary": [
                "Nifai anotangisa nyaya yevanhu vake—Rihai anoona muchiratidzo mutswi wemoto uye anoverenga kubva mubhuku rehuporofita—Anorumbidza Mwari, anofanotaura pamusoro pokuuya kwaMesia, uye anoporofita pamusana pokuparadzwa kweJerusarema—Anoshungurudzwa nemaJuda. Zvingangove makore 600 Kristu asati azvarwa."
            ],
            "book_title": "Bhuku roKutanga raNifai",
            "book_intro": [
                "Nyaya yaRihai nemudzimai wake Saria, navanakomana vake vana, vachidaidzwa, kunzi (tichitangisa nomukuru) Ramani, Remueri, Semu, naNifai. Ishe anoyambira Rihai kuti abve munyika yeJerusarema, nokuti anoporofita kuvanhu ava pamusana pokuipa kwavo saka vave kutsvaga kuparadza upenyu hwake. Anotora rwendo rwemazuva matatu kupinda murenje nemhuri yake. Nifai anotora vakoma vake vodzokera kunyika yeJerusarema kunotora zvinyorwa zvinotaura nezvamaJuda. Zvinyorwa zvokutambudzika kwavo. Vanowana vanasikana vaIshmaeri. Vanotora mhuri dzavo voenda murenje. Kutambudzika nokurwadziwa kwavo vari murenje. Nzira yavakateedza. Vanosvika pamvura zhinji. Vakoma vaNifai vanomupandukira. Anovanyadzisa, uye anovaka ngarava. Vanodaidza nzvimbo iyi kuti Nyika yeMaguta. Vanoyambuka mvura zhinji vosvika munyika yechipikirwa, nezvimwewo. Izvi zviri maererano nokunyorwa kwazvakaitwa naNifai; kana kuti nemamwe mazwi, ini, Nifai ndini ndakanyora zvinyorwa izvi."
            ],
            "subtitle": [
                "Kutonga neHushumiri Hwake"
            ],
            "verses": [
                {
                    "number": 1,
                    "text": "Ini Nifai, somunhu akazvarwa navabereki vakanaka, naizvozvo ndakafundiswa izvo zvose zvaizivikanwa nababa vangu; uye nekunge ndaona matambudziko akawanda mukufamba kwamazuva angu, asi zvisinei, sezvo ndakanga ndakaropafadzwa naIshe mumazuva ose angu; hongu, nokuva noruzivo rwukuru rwokunaka nezvakavanzika zvaMwari, nokudaro ndinonyora nyaya yezvaiitika mumazuva angu."
                },
                {
                    "number": 2,
                    "text": "Hongu, ndinonyora nyaya iyi mururimi rwababa vangu, rwakavakwa kubva mudzidzo yamaJuda nomutauro wamaEgipita."
                },
                {
                    "number": 3,
                    "text": "Uye ndinoziva kuti nyaya yandinonyora ndeyechokwadi; uye ndinoinyora neruoko rwangu; uye ndinoinyora maererano noruzivo rwangu."
                },
                {
                    "number": 4,
                    "text": "Nekuti zvakaitika kuti mukutanga kwegore rokutanga rekutonga kwaZedekia, mambo wamaJuda, (baba vangu Rihai, semunhu akagara muJerusarema mazuva ake ose); uye mugore rimwechetero kwakauya maporofita vazhinji, vakaporofita kuvanhu vachiti makafanira kutendeuka, kana kuti guta guru reJerusarema rakafanirwa kuparadzwa."
                },
                {
                    "number": 5,
                    "text": "Naizvozvo zvakaitika kuti baba vangu, Rihai, mukufamba kwavo vakanamata kuna Ishe, hongu, kana nemwoyo wavo wose, vachinamatira vanhu vavo."
                },
                {
                    "number": 6,
                    "text": "Uye zvakaitika kuti vachinamata kudaro kuna Ishe, kwakauya mutswi womoto ukagara pamusoro pedombo rakanga riri mberi kwavo; vakanzwa vakaona zvakawanda; nokuda kwezvinhu zvavakaona nokunzwa vakabvunda uye vakadedera zvikuru."
                },
                {
                    "number": 7,
                    "text": "Uye zvakaitika kuti vakadzokera kumba kwavo kuJerusarema; vakazvikanda pauriri hwavo, nokuda kwokukurirwa noMweya nezvinhu zvavakanga vaona."
                },
                {
                    "number": 8,
                    "text": "Uye vakabatwa kudaro noMweya, vakatakurwa vari muchiratidzo, naizvozvo vakaona matenga achizarurwa, vakayeuka kuti vakanga vaona Mwari vakagara pachigaro chavo chokutonga, vakakomberedzwa navanhu vasingaverengeke vari vatumwa vaiimba nokurumbidza Mwari vavo."
                },
                {
                    "number": 9,
                    "text": "Uye zvakaitika kuti vakaona Mumwe achidzika kubva mukati medenga, vakaona kuti kupenya kwake kwakanga kwakadarika kupenya kwezuva ramasikati."
                },
                {
                    "number": 10,
                    "text": "Uye vakaona vamwezve gumi navaviri vachimutevera, kupenya kwavo kwakanga kwakadarika kupenya kwenyenyedzi dzedenga."
                },
                {
                    "number": 11,
                    "text": "Uye vakadzika pasi vakafamba pamusoro penyika; uye vokutanga vakauya vakamira pamberi pababa vangu, vakavapa bhuku, vakavakumbira kuti vanofanira kuriverenga."
                },
                {
                    "number": 12,
                    "text": "Uye zvakaitika kuti panguva yavaiverenga, vakazadzwa noMweya waIshe."
                },
                {
                    "number": 13,
                    "text": "Uye vakaverenga, vachiti: Nhamo, nhamo, kuJerusarema, nokuti ndaona kuita kwenyu kwakaipisisa! Hongu, uye zvakawanda zvinhu zvakaverengwa nababa vangu pamusana peJerusarema—kuti rinofanirwa kuzoparadzwa, pamwe navanhu vacho; vazhinji vachafa nomunondo, uye vazhinji vachatakurwa senhapwa vachiendeswa kuBabironi."
                },
                {
                    "number": 14,
                    "text": "Uye zvakaitika kuti apo baba vangu vakanga vaverenga nokuona zvinhu zvikuru zvakawanda zvinoshamisa, vakashamiswa vakadaidzira zvinhu zvakawanda kuna Ishe; zvakadai sokuti: Makuru uye anoshamisa mabasa enyu, Ishe Mwari Vamasimba Ose! Chigaro chenyu chiri kumusoro kumatenga, uye simba, nokunaka, netsitsi dzenyu dziri kuvanhu vose vari panyika; saka, nenzira yokuti mune tsitsi, hamuzobvumira kuti avo vanouya kwamuri vaparare!"
                },
                {
                    "number": 15,
                    "text": "Uye uyu ndiwo waive mutauriro wababa vangu mukurumbidza Mwari wavo; nokuti mweya wavo wakafara, uye mwoyo wavo wakazadzwa, nokuda kwezvinhu zvavakanga vaona, hongu, izvo vakanga varatidzwa naIshe."
                },
                {
                    "number": 16,
                    "text": "Uye zvino ini Nifai, handisi kunyora zvose zvakanyorwa nababa vangu, nokuti vakanyora zvinhu zvizhinji zvavairatidzwa nezvavairotswa; uye vakanyorawo zvizhinji zvavakaporofita vakataura kuvana vavo, izvo zvandisinganyore zvose pano."
                },
                {
                    "number": 17,
                    "text": "Asi ndichanyora zvandaiita mumazuva angu. Tarisai, ini ndinopfupikisa zvinyorwa zvababa vangu, pamahwendefa andakaita namaoko angu; nokudaro, shure kwokunge ndapfupikisa zvinyorwa zvababa vangu ndichazogadzira zvinyorwa zvoupenyu hwangu."
                },
                {
                    "number": 18,
                    "text": "Naizvozvo, ini ndinoda kuti muzive, kuti shure kwokunge Ishe varatidza baba vangu Rihai zvinhu zvakawanda zvinoshamisa, hongu, pamusana pokuparadzwa kweJerusarema, tarisai vakaenda kuvanhu, vakatangisa kuporofita nokupupura kwavari pamusana pezvinhu zvavakanga vaona nezvavakanzwa."
                },
                {
                    "number": 19,
                    "text": "Uye zvakaitika kuti maJuda vakamunyomba nokuda kwezvinhu zvavakanga vapupura pamusoro pavo; nokuti zvechokwadi vakapupura pamusana pokuipa kwavo nezviito zvavo zvinonyadzisa; uyezve vakapupura kuti zvinhu zvavakanga vaona nokunzwa, uye nezvinhu zvavakanga vaverenga mubhuku, zvakaburitsa pachena kuuya kwaMesia, norununurowo rwepasi."
                },
                {
                    "number": 20,
                    "text": "Uye maJuda zvaakanzwa izvi vakamushatirirwa; uye kana maporofita vekare, vavaitandanisa, nokutaka namabwe, nokuuraya; saka vakatsvagawo, kuti vamuuraye. Asi tarisai, ini Nifai, ndinokuratidzai kuti tsitsi dzaIshe dziri kuna vose avo vavakasarudza, nokuda kwokutenda kwavo, kuti vavape masimba anovasvitsa mukupona."
                }
            ]
        },
        "/study/scriptures/bofm/1-ne/2": {
            "uri": "/study/scriptures/bofm/1-ne/2",
            "title": "1 Nifai 2",
            "data_type": "chapter",
            "chapter_name": "Chitsauko 2",
            "chapter_summary": [
                "Rihai anoenda nemhuri yake murenje riri pedyo neGungwa Dzvuku—Vanosiya pfuma yavo—Rihai anopira kuna Ishe nokudzidzisa vanakomana vake kuti vachengetedze mirairo—Ramani naRemueri vanotsutsumwa pamusana pababa vavo—Nifai anoteerera nokunamata nokutenda; Ishe vanotaura kwaari, uye anosarudzwa kuti atonge vakoma vake. Zvingangove makore 600 Kristu asati azvarwa."
            ],
            "verses": [
                {
                    "number": 1,
                    "text": "Zvino tarisai, zvakaitika kuti Ishe vakataura kuna baba vangu, hongu, kana muhope, vakati kwavari: Wakakomborerwa iwe Rihai, nokuda kwezvinhu zvawakaita; uye nokuti wakava wakatendeseka nokutaurira vanhu zvinhu izvo ndakakuraira iwe, tarisai, vanotsvaka kuti vaparadze upenyu hwako."
                },
                {
                    "number": 2,
                    "text": "Uye zvakaitika kuti Ishe vakaraira baba vangu, muhope, kuti anofanirwa kutora mhuri yake aende murenje."
                },
                {
                    "number": 3,
                    "text": "Uye zvakaitika kuti vakateerera mazwi aIshe, naizvozvo vakaita sokurairwa kwavakange vaitwa naIshe."
                },
                {
                    "number": 4,
                    "text": "Uye zvakaitika kuti vakasimuka vakaenda murenje. Uye vakasiya imba yavo, nenyika yamadzitateguru avo, negoridhe yavo nesirivha yavo, nezvinhu zvavo zvinokosha, vakaenda vasina chinhu, kunze kwemhuri yavo, nezvekudya, namatende, vakaenda murenje."
                },
                {
                    "number": 5,
                    "text": "Uye vakasvika munyasi meGungwa Dzvuku; vakafamba murenje pedyo nenzvimbo dziri munyasi meGungwa Dzvuku; vakafamba murenje nemhuri yavo, iyo yaiti amai vangu, Saria, navakoma vangu, vaiva Ramani, Remueri naSemu."
                },
                {
                    "number": 6,
                    "text": "Uye zvakaitika kuti vafamba mazuva matatu murenje, vakamisa tende yavo munhika yakange iri pedyo norwizi rwemvura."
                },
                {
                    "number": 7,
                    "text": "Uye zvakaitika kuti vakavaka arita yamatombo, vakapira kuna Ishe, vakatenda Ishe Mwari vedu."
                },
                {
                    "number": 8,
                    "text": "Uye zvakaitika kuti vakadaidza rwizi urwu kuti, Ramani, uye rwairasira muGungwa Dzvuku; uye nhika iyi yaive pedyo nepaidira rwizi urwu mugungwa."
                },
                {
                    "number": 9,
                    "text": "Uye apo baba vangu vakaona kuti rwizi urwu rwairasira muchidziva cheGungwa Dzvuku, vakataura kuna Ramani, vachiti: Dai ukaita serwizi urwu, uchimhanya nguva dzose kupinda mumavambo outsvene!"
                },
                {
                    "number": 10,
                    "text": "Uye vakataurawo kuna Remueri: Dai ukaita senhika iyi, wakatakamara, wakasimba, uye usingazungunuke pakuchengetedza mirairo yaIshe!"
                },
                {
                    "number": 11,
                    "text": "Zvino vakataura izvi nokuda kweukukutu hwemwoyo waRamani naRemueri; nokuti tarisai vakatsutsumwa muzvinhu zvakawanda pamusana pokuita kwababa vavo, nokuti vakanga vari munhu anorotswa, uye vakanga vavatungamirira kubva munyika yeJerusarema, kusiya nyika yavo yenhaka, negoridhe yavo, nesirivha yavo, nezvimwe zvinhu zvinokosha kwavari, kuti vafire murenje. Vakati vakaita izvi pamusana pemwoyo wavo unofunga zvinhu zvisina maturo."
                },
                {
                    "number": 12,
                    "text": "Saka uku ndiko kutaura nekutsutsumwa kwaRamani naRemueri, sevana vakuru vababa wavo. Vaitsutsumwa nokuti vakanga vasingazive kuita kwaMwari avo vakavasika."
                },
                {
                    "number": 13,
                    "text": "Havaitendazve kuti Jerusarema, guta riye guru, raizoparadzwa maererano namazwi avaporofita. Zve vakanga vave samaJuda vakanga vari muJerusarema, avo vakatsvaga kuparadza upenyu hwababa vangu."
                },
                {
                    "number": 14,
                    "text": "Uye zvakaitika kuti baba vangu vakataura kwavari munhika raRemueri, nesimba, vakazadzwa noMweya, kusvikira miviri yavo yadedera pamberi pavo. Vakavakanganisa, zvokuti havana kukwanisa kutaura chimwe chinhu pamusoro pavo; saka naizvozvo, vakaita sezvavakavaudza."
                },
                {
                    "number": 15,
                    "text": "Baba vangu vaigara mutende."
                },
                {
                    "number": 16,
                    "text": "Uye zvakaitika kuti ini Nifai, sezvo ndakanga ndiri muduku chaizvo, asi ndakanga ndakakura pamumhu, uye zvakare ndakanga ndine chido chokuziva zvakavanzika zvaMwari, naizvozvo, ndakachema kuna Ishe; naizvozvo vakandishanyira, vakava vanonyevenutsa mwoyo wangu nokudaro ndikatenda mazwi ose akataurwa nababa vangu; saka, handina kuvapandukira sezvakaita vakoma vangu."
                },
                {
                    "number": 17,
                    "text": "Uye ndakataura kuna Semu, ndichimuzivisa zvinhu izvo Ishe vakange vandiratidza noMweya Mutsvene wavo. Uye zvakaitika kuti akatenda mazwi angu."
                },
                {
                    "number": 18,
                    "text": "Asi, tarisai, Ramani naRemueri havana kuteerera mazwi angu; uye nokusuwiswa nokuda kwokuoma kwomwoyo yavo ndakavachemera kuna Ishe."
                },
                {
                    "number": 19,
                    "text": "Uye zvakaitika kuti Ishe vakataura kwandiri, vachiti: Wakakomborerwa iwe, Nifai, nokuda kwokutenda kwako, nokuti wakanditsvaga nechido nesimba, nokuzvirereka kwomwoyo."
                },
                {
                    "number": 20,
                    "text": "Uye mukuteerera nokuchengeta mirairo yangu, uchabudirira, uye uchatungamirwa kunyika yechipikirwa; hongu, kunyange nyika iyo yandakakugadzirira iwe; hongu, nyika yakanaka kupinda dzimwe dzose."
                },
                {
                    "number": 21,
                    "text": "Uye vakoma vako vose vakakupandukira, vachabviswa pamberi paIshe."
                },
                {
                    "number": 22,
                    "text": "Uye mukuchengeta mirairo yangu, uchazoitwa mutongi nomudzidzisi pamusoro pavakoma vako."
                },
                {
                    "number": 23,
                    "text": "Zvino tarisai, nezuva iro ravachandipandukira, ndichavatuka nekutuka kunorwadza, zve havachazove nesimba pamusoro pembeu yako nokuti vakadaro vanenge vatopandukira iniwo."
                },
                {
                    "number": 24,
                    "text": "Uye kana kuri kudaro kuti vapandukira ini, vachazove tyava kumbeu yako, zvinozoita kuti varangarire."
                }
            ]
        },
        "/study/scriptures/bofm/1-ne/3": {
            "uri": "/study/scriptures/bofm/1-ne/3",
            "title": "1 Nifai 3",
            "data_type": "chapter",
            "chapter_name": "Chitsauko 3",
            "chapter_summary": [
                "Vanakomana vaRihai vanodzokera kuJerusarema kuti vandotora mahwendefa endarira—Rabhani anoramba kuvapa mahwendefa—Nifai anokurudzira nokusimbisa vakoma vake—Rabhani anoba zvinhu zvavo oedza kuvauraya—Ramani naRemueri vanorova Nifai naSemu zve vanopopoterwa nengirozi. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mushure mokutaura naIshe, ini Nifai, ndakadzokera kutende yababa vangu."
                },
                {
                    "number": 2,
                    "text": "Uye zvakaitika kuti vakataura neni, vachiti: Tarisai, ndarotswa hope, ndichinzi naIshe iwe nevakoma vako muchadzokera kuJerusarema."
                },
                {
                    "number": 3,
                    "text": "Nokuti tarisai, Rabhani ane zvinyorwa zvamaJuda uye nenhoroondo yekuzvarwa kwamadzitateguru angu, zve zvakanyorwa pamahwendefa endarira."
                },
                {
                    "number": 4,
                    "text": "Nokudaro, Ishe vandiraira kuti iwe navakoma vako muende kuimba yaRabhani, munotsvaga zvinyorwa, muuye nazvo muno murenje."
                },
                {
                    "number": 5,
                    "text": "Uye zvino tarisai, vakoma vako vanotsutsumwa, vachiti chinhu chakaoma chandavati vaite; asi tarisai handina kuti vazviite, asi kuti murairo waIshe."
                },
                {
                    "number": 6,
                    "text": "Naizvozvo enda, mwanakomana wangu, uye uchadiwa naIshe, nokuti hauna kutsutsumwa."
                },
                {
                    "number": 7,
                    "text": "Uye zvakaitika kuti ini Nifai, ndakati kuna baba vangu: Ndichaenda ndonoita zvinhu izvo Ishe araira, nokuti ndinoziva kuti Ishe havape mirairo kuvana vavanhu, kunze kwokunge vachivagadzirira nzira yokuti vagozobudirira pazvinhu zvavanenge vavaraira."
                },
                {
                    "number": 8,
                    "text": "Uye zvakaitika kuti baba vangu pavakanga vanzwa mazwi aya vakava nokufara kukuru, nokuti vaiziva kuti ndakanga ndakomborerwa naIshe."
                },
                {
                    "number": 9,
                    "text": "Uye ini Nifai, navakoma vangu takasimuka kubva murenje, nematende edu, tikaenda parwendo rwedu rwekunyika yeJerusarema."
                },
                {
                    "number": 10,
                    "text": "Uye zvakaitika kuti apo takanga taenda kunzvimbo yeJerusarema, ini pamwe navakoma vangu takabvunzana mazano kubva kune mumwe nomumwe."
                },
                {
                    "number": 11,
                    "text": "Uye takakanda mijenya—kuti ndiani anofanirwa kuenda muimba yaRabhani. Uye zvakaitika kuti mijenya yakarova ikandowira pana Ramani; zvino Ramani akaenda muimba yaRabhani, saka akataura naye agere mumba make."
                },
                {
                    "number": 12,
                    "text": "Uye akakumbira Rabhani zvinyorwa zvakanga zviri pamahwendefa endarira, akange aine nenhoroondo yekuzvarwa kwababa vangu."
                },
                {
                    "number": 13,
                    "text": "Uye tarisai, zvakaitika kuti Rabhani akashatirwa, akamutandira kunze kubva paari; akaramba kuti atore zvinyorwa. Naizvozvo, akati kwaari: Tarisai uri gororo, uye ndichakuuraya."
                },
                {
                    "number": 14,
                    "text": "Asi Ramani akatiza, akazotiudza zvinhu zvakanga zvaitwa naRabhani, kwatiri. Takavamba kuva nokusuwa kukuru, uye vakoma vangu vakange voda kudzokera murenje umo maiva nababa."
                },
                {
                    "number": 15,
                    "text": "Asi tarisai ndakati kwavari: Kana Ishe vachirarama, isu tichirarama, hatisi kuzodzokera kuna baba vedu murenje kana tisina kunge tabudirira pazvinhu izvo Ishe vakatituma."
                },
                {
                    "number": 16,
                    "text": "Naizvozvo, ngativei tinotendeka mukuchengeta mirairo yaIshe; saka ngatidzike kunzvimbo yechizvarwa chamadzibaba edu, nokuti tarisai vakasiya goridhe nesirivha, nehumwewo upfumi hwakasiyana-siyana. Izvi zvose vakazviita nokuda kwemirairo yaIshe."
                },
                {
                    "number": 17,
                    "text": "Nokuti aiziva kuti Jerusarema inofanira kuparadzwa, nenzira yokuipa kwavanhu."
                },
                {
                    "number": 18,
                    "text": "Nokuti tarisai, varamba mazwi amaporofita. Naizvozvo, kana baba vangu vagara munzvimbo iyi shure kwokunge vaudzwa kuti vatize kubva mairi, tarisai, vachaparadzwawo. Naizvozvo, zvinofanirwa kuti vatize kubva munzvimbo iyi."
                },
                {
                    "number": 19,
                    "text": "Uye tarisai, ungwaru munaMwari kuti titore zvinyorwa izvi, kuti tive tinochengetedzera vana vedu rurimi rwemadzibaba edu;"
                },
                {
                    "number": 20,
                    "text": "Uye kuti zvakare tivachengetere mazwi ayo akataurwa nemiromo yaavo vose vaporofita vatsvene, avo vakatumidzirwa kwavari noMweya uye nesimba raMwari, kubvira pakutanga kwenyika, kusvikira nhasi uno."
                },
                {
                    "number": 21,
                    "text": "Uye zvakaitika kuti mukutaura nemazwi akadai ndakanyengetedza vakoma vangu, kuti vave nokutendeka mukuchengetedza mirau yaMwari."
                },
                {
                    "number": 22,
                    "text": "Uye zvakaitika kuti takaenda kunyika yechizvarwa chedu, tikaunganidza pamwe goridhe, nesirivha yedu, nezvimwewo zvinhu zvinokosha zvedu."
                },
                {
                    "number": 23,
                    "text": "Uye shure kwokunge taunganidza zvinhu izvi pamwechete, takaenda zvakare kuimba yaRabhani."
                },
                {
                    "number": 24,
                    "text": "Uye zvakaitika kuti takaenda kuna Rabhani, tikamukumbira kuti atipe zvinyorwa zvakange zvakanyorwa pamahwendefa endarira, isu tichimupawo goridhe yedu, nesirivha yedu, nezvose zvinokosha zvedu."
                },
                {
                    "number": 25,
                    "text": "Uye zvakaitika kuti Rabhani akati aona zvinhu zvedu, nokuwanda kwazvo akazvichiva, zvokuti akatitanda mumba make, akatumira varanda vake kuti vatiuraye, kuti agowana matorero ezvinhu zvedu."
                },
                {
                    "number": 26,
                    "text": "Uye zvakaitika kuti takatiza varanda vaRabhani, tikamanikidzwa kusiya zvinhu zvedu, zvikawira mumaoko aRabhani."
                },
                {
                    "number": 27,
                    "text": "Uye takatizira murenje, saka varanda vaRabhani havana kutibata, tikahwanda mubako."
                },
                {
                    "number": 28,
                    "text": "Uye zvakaitika kuti Ramani akanga ashatirirwa ini nababa vangu; kana Remueriwo, nokuti aiteerera mazwi aRamani. Naizvozvo, Ramani naRemueri vakataura mazwi akaoma zvikuru kunesu, vanun’una vavo, vakatirova nemubhadha."
                },
                {
                    "number": 29,
                    "text": "Uye zvakaitika kuti pavakange vachitirova nemubhadha, tarisai, ngirozi yaIshe yakauya ikamira pamberi pavo, ikati kwavari: Ko sei muchirova munun’una wenyu nemubhadha? Hamuzive here kuti Ishe vakamusarudza kuti ave mutongi pamusoro penyu, nenzira yezvitadzo zvenyu? Tarisai muchaenda kuJerusarema zvekare, uye Ishe vachaisa Rabhani mumaoko enyu."
                },
                {
                    "number": 30,
                    "text": "Uye shure kwokunge ngirozi yataura nesu, yakaenda."
                },
                {
                    "number": 31,
                    "text": "Uye shure kwokunge ngirozi yaenda, Ramani naRemueri vakatangisa zvakare kutsutsumwa vachiti: Ko zvingabvire sei kuti Ishe vangazviite kuti vaise Rabhani mumaoko edu? Tarisai, munhu ane masimba ose, uye anokwanisa kutuma makumi mashanu, hongu, uye zvakare anokwanisa kuuraya makumi mashanu; ko zvino isu angatitadze nei?"
                }
            ]
        },
        "/study/scriptures/bofm/1-ne/4": {
            "uri": "/study/scriptures/bofm/1-ne/4",
            "title": "1 Nifai 4",
            "data_type": "chapter",
            "chapter_name": "Chitsauko 4",
            "chapter_summary": [
                "Nifai anouraya Rabhani atumwa naIshe uye obva atora mahwendefa endarira nenjere—Zoramu anosarudza kubatana nemhuri yaRihai murenje. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti ndakataura navakoma vangu, ndichiti: Ngatiendei zvakare kuJerusarema, uye ngative nokutendeka mukuchengeta mirairo yaIshe; nokuti tarisai vane simba kupinda pasi rose, ko zvino angatadze sei kukunda Rabhani namakumi mashanu ake, hongu, kana makumi ezviuru zvake?"
                },
                {
                    "number": 2,
                    "text": "Naizvozvo ngatiende; ngativei nesimba saMosesi; zvechokwadi akataurira mvura yeGungwa Dzvuku zve ikapatsanuka napakati, naizvozvo madzibaba edu vakapfuura, kubva muusungwa, nepakaoma, mauto aFarao akatevera asi akanyura muGungwa Dzvuku."
                },
                {
                    "number": 3,
                    "text": "Zvino tarisai munoziva kuti izvi ndezvechokwadi; uye zvakare munoziva kuti ngirozi yataura nemi; saka mungave nokukahadzika here? Ngatiendei; Ishe anokwanisa kutiponesa, sekuponesa kwaakaita madzibaba edu, nokuparadza Rabhani, sezvaakaita maEgipita."
                },
                {
                    "number": 4,
                    "text": "Zvino zvandakange ndataura mazwi aya, vakaramba vakashatirwa, uye vakaramba vachitsutsumwa; asi zvisinei vakanditevera kusvikira tasvika kunze kwemasvingo eJerusarema."
                },
                {
                    "number": 5,
                    "text": "Uye hwakanga hwave usiku; saka ndakavaita kuti vahwande kunze kwemasvingo. Shure kwokunge vahwanda, ini Nifai, ndakaverevedza ndikapinda muguta ndikaenda kumba kwaRabhani."
                },
                {
                    "number": 6,
                    "text": "Uye ndakatungamirirwa noMweya, ndisati ndavakuziva zvinhu zvandaifanira kuita."
                },
                {
                    "number": 7,
                    "text": "Zvisinei ndakaramba ndichienda, ndava pedyo nemba yaRabhani ndakaona murume, uye akanga akapunzika pamberi pangu, nokuti akanga akararadza nedoro."
                },
                {
                    "number": 8,
                    "text": "Uye zvandakasvika paari ndakaona kuti ndiRabhani."
                },
                {
                    "number": 9,
                    "text": "Uye ndakaona munondo wake, ndikawubvisa muhara saizvozvo; mubato wawo wakanga uri wegoridhe chaiyo, uye nomugadzirirwo wawo wairatidza umhizha, ndakaona kuti munondo uyu wakanga uri wesimbi inokosha."
                },
                {
                    "number": 10,
                    "text": "Uye zvakaitika kuti ndakatunhwa noMweya kuti ndinofanira kuti ndiuraye Rabhani; asi ndakati mumwoyo mangu: Handina kumbobvira pane ipi nguva zvayo ndadeura ropa romunhu. Ndakadududza ndikati dai ndarega kumuuraya."
                },
                {
                    "number": 11,
                    "text": "Uye Mweya wakati kwandiri zvakare: Tarisai Ishe vamuisa mumaoko ako. Hongu, ini ndikazivawo kuti akambenge atsvaga kundiuraya; haana kuteerera mirairo yaIshe; uye kuti akanga atora zvinhu zvedu."
                },
                {
                    "number": 12,
                    "text": "Uye zvakaitika kuti Mweya wakati kwandiri zvakare: Muuraye, nokuti Ishe vamuisa mumaoko ako;"
                },
                {
                    "number": 13,
                    "text": "Tarisai Ishe vanouraya vakaipa kuti vaunze zvinhu zvakarurama. Zviri nani kuti munhu mumwechete afe pane kuti nyika iderere nokufira mukusatenda."
                },
                {
                    "number": 14,
                    "text": "Uye zvino, pandakanga ini, Nifai, ndanzwa mazwi aya, ndakarangarira mazwi aIshe avakanga vandiudza murenje, vachiti: Kana mbeu yako ikachengeta mirairo yangu, ichabudirira munyika yechipikirwa."
                },
                {
                    "number": 15,
                    "text": "Hongu, zvakare ndakafunga kuti havaizokwanisa kuchengeta mirairo yaIshe maererano nemitemo yaMosesi, kunze kwekunge vainawo mutemo."
                },
                {
                    "number": 16,
                    "text": "Uye zvakare ndakaziva kuti mutemo wakanga wakanyorwa pamahwendefa endarira."
                },
                {
                    "number": 17,
                    "text": "Uye zvakare, ndakaziva kuti Ishe vakanga vaisa Rabhani mumaoko angu nokuda kwechikonzero ichi—kuti ndikwanise kutora zvinyorwa izvi maererano nokuraira kwavo."
                },
                {
                    "number": 18,
                    "text": "Naizvozvo ndakateerera izwi roMweya, ndikabata Rabhani nebvudzi remusoro, ndikadimura musoro wake nemunondo wake."
                },
                {
                    "number": 19,
                    "text": "Uye shure kwokunge ndadimura musoro wake nemunondo wake, ndakatora mbatya dzaRabhani ndikadzipfeka pamuviri pangu; hongu, nezvimwe zvose; ndikatora nguwo dzake dzehondo ndikasungira muchiuno changu."
                },
                {
                    "number": 20,
                    "text": "Uye shure kwokunge ndaita izvi, ndakaenda uko kwaichengeterwa upfumi hwaRabhani. Ndichienda kwaichengeterwa upfumi hwaRabhani, tarisai, ndakaona muranda waRabhani akange ane makii ekwaichengeterwa upfumi. Ndakamuudza nezwi seraRabhani, kuti aende neni kwaichengeterwa upfumi uku."
                },
                {
                    "number": 21,
                    "text": "Uye akafunga kuti ndini tenzi wake Rabhani, nokuti akaona mbatya nemunondo wakange uri muchiuno changu."
                },
                {
                    "number": 22,
                    "text": "Uye akataura kwandiri pamusana pavatungamiri vamaJuda, nokuti aiziva kuti tenzi wake, Rabhani, akanga ari kunze navo usiku."
                },
                {
                    "number": 23,
                    "text": "Uye ndakataura naye sendakanga ndiri Rabhani."
                },
                {
                    "number": 24,
                    "text": "Uye ndakataura naye zvakare kuti ndaifanira kutakura zvinyorwa izvi, izvo zvakanga zviri pamahwendefa endarira, kune vakoma vangu, vakanga vari kunze kwerusvingo."
                },
                {
                    "number": 25,
                    "text": "Uye ndakamuti anditevere."
                },
                {
                    "number": 26,
                    "text": "Uye iye, nokufungidzira kuti ndaitaura pamusana penhengo dzechechi, uye kuti zvechokwadi ndakanga ndiri Rabhani uyo wandakanga ndauraya, nokudaro akanditevera."
                },
                {
                    "number": 27,
                    "text": "Uye akataura kwandiri kazhinji kwazvo pamusana pavatungamiri vamaJuda, tichienda kuvakoma vangu, avo vakanga vari kunze kwemasvingo."
                },
                {
                    "number": 28,
                    "text": "Uye zvakaitika kuti apo Ramani akandiona akava nokutya kukuru, uye pamwe naRemueri naSemu. Saka vakanditiza; nokuti vakafunga kuti ndiRabhani, uye akanga andiuraya zvino akange ave kutsvaga kuvaurayawo."
                },
                {
                    "number": 29,
                    "text": "Uye zvakaitika kuti ndakashevedzera vakandinzwa; naizvozvo vakabva varega kunditiza."
                },
                {
                    "number": 30,
                    "text": "Uye zvakaitika kuti muranda waRabhani zvaakaona vakoma vangu akatangisa kubvunda, uye akanga ava kuda kutiza kuti adzokere muguta reJerusarema."
                },
                {
                    "number": 31,
                    "text": "Uye zvino ini Nifai, somunhu akanga ari mukuru pamhumhu, uye somunhu akanga apiwa simba rakawanda raIshe, ndakakwanisa kubata muranda waRabhani, kuti asatiza."
                },
                {
                    "number": 32,
                    "text": "Uye zvakaitika kuti ndakataura naye, kuti akateerera kumazwi angu, kuti sezvo Ishe vachirarama, uye sezvo ini ndichirarama, naiye akava anoteerera kumazwi edu, hataimuuraya."
                },
                {
                    "number": 33,
                    "text": "Uye ndakataura naye, kunyange nekupika kuti asatye; nokuti kana ainge abvuma kuenda nesu murenje aizenge akasununguka sesu."
                },
                {
                    "number": 34,
                    "text": "Uyezve ndakataura naye, ndichiti: Chokwadi Ishe vatiudza kuti tiite chinhu ichi; zvino torega here kusimba mukuchengeta mitemo yaIshe? Saka, ukaenda murenje kuna baba vangu uchawana nzvimbo pamwechete nesu."
                },
                {
                    "number": 35,
                    "text": "Uye zvakaitika kuti Zoramu akapiwa kushinga nemazwi andakataura. Zvino Zoramu ndiro rakanga riri zita romuranda uyu; akavimbisa kuti aizoenda nesu murenje kuna baba vedu. Hongu, akavimbisawo kuti aizogara nesu kubva panguva iyoyo."
                },
                {
                    "number": 36,
                    "text": "Zvino takada kuti agare nesu nechikonzero ichi, kuti maJuda asazokwanisa kuziva nezvekutiza kwedu tichienda murenje, nokuti vaizotitsvaga vakatiparadza."
                },
                {
                    "number": 37,
                    "text": "Uye zvakaitika kuti pakapika Zoramu achitipa ruvimbiso rwake, kutya kwedu pamusoro pake kwakapera."
                },
                {
                    "number": 38,
                    "text": "Uye zvakaitika kuti takatora mahwendefa endarira pamwe nomuranda waRabhani, tikaenda murenje, tikafamba rwendo kuenda kutende yababa vedu."
                }
            ]
        },
        "/study/scriptures/bofm/1-ne/5": {
            "uri": "/study/scriptures/bofm/1-ne/5",
            "title": "1 Nifai 5",
            "data_type": "chapter",
            "chapter_name": "Chitsauko 5",
            "chapter_summary": [
                "Saria anotsutsumwa pamusana paRihai—Vose vanofara shure kwokudzoka kwavanakomana vavo—Vanopa mipiro—Mahwendefa endarira ane zvinyorwa zvaMosesi navaporofita—Mahwendefa anoratidza kuti Rihai ndewechizvarwa chaJosefa—Rihai anoporofita pamusana pembeu yake nokuchengetedzwa kwamahwendefa. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti shure kwokunge tasvika murenje umo makanga muina baba vedu, tarisai, vakazadzwa nomufaro, uye kana amai vangu, Saria, vakafara zvikuru, nokuti zvechokwadi vakanga vachichema pamusana pedu."
                },
                {
                    "number": 2,
                    "text": "Nokuti vaifunga kuti takanga tafa murenje; uye vakanga vatsutsumwa pamusana pababa vangu, vachivaudza kuti aiva munhu anorota zvisipo; vachiti: Tarisai wakatitungamirira kubva kunzvimbo yatakaberekerwa, uye vanakomana vangu hapasisina, uye isu tave kufira murenje."
                },
                {
                    "number": 3,
                    "text": "Uye ndiko kutaura kwaiita amai vangu kuna baba vachivapopotera."
                },
                {
                    "number": 4,
                    "text": "Uye zvakaitika kuti baba vakataura navo vachiti: Ndinoziva kuti ndiri munhu anoratidzwa zvinhu; nokuti dai ndisina kuona zvinhu zvaMwari muchiratidzo handaikwanisa kuzoziva kunaka kwaMwari, asi ndingadai ndakagara kuJerusarema, uye ndakafa pamwechete nevamwe vangu."
                },
                {
                    "number": 5,
                    "text": "Asi tarisai, ndawana chivimbiso chenyika yechipikirwa, zviri zvinhu zvinondifadza; hongu, uye ndinoziva kuti Ishe achabvisa vanakomana vangu kubva mumaoko aRabhani, ozovadzosa zvakare kwatiri murenje."
                },
                {
                    "number": 6,
                    "text": "Uye uku ndiko kwaiva kutaura kwababa vangu Rihai, vachinyaradza amai vangu, Saria, pamusana pedu, isu tiri parwendo murenje rwokuenda kunyika yeJerusarema, kuti tinotora zvinyorwa zvamaJuda."
                },
                {
                    "number": 7,
                    "text": "Uye patakadzokera kutende yababa vangu, tarisai vakafara zvikuru, uye amai vakanyaradzwa."
                },
                {
                    "number": 8,
                    "text": "Uye vakataura, vachiti: Zvino ndavakuziva zvechokwadi kuti Ishe vaudza murume wangu kuti atizire murenje; hongu, uye zvakare ndinoziva zvechokwadi kuti Ishe vachengetedza vanakomana vangu, uye vavabvisa mumaoko aRabhani, vakavapa simba rokuti vapedze kuita zvavakanga vatumwa naIshe. Uye ndiko kutaura kwakaitwa naamai."
                },
                {
                    "number": 9,
                    "text": "Uye zvakaitika kuti vakafara zvikuru, uye vakapira mupiro newekupisa kuna Ishe; uye vakapa kutenda kuna Mwari vamaIsraeri."
                },
                {
                    "number": 10,
                    "text": "Uye shure kwokutenda kwavo kuna Mwari vamaIsraeri, baba vangu Rihai, vakatora zvinyorwa zvakanga zviri pamahwendefa endarira, uye vakazvinzvera kubvira pekutanga."
                },
                {
                    "number": 11,
                    "text": "Uye vakaona kuti akanga ana mabhuku mashanu aMosesi, ayo aitsanangura pamusana pokusikwa kwenyika, uye nezvaAdama naEva, avo vakanga vari vabereki vedu vokutanga;"
                },
                {
                    "number": 12,
                    "text": "Uye nezvinyorwa zvamaJuda kubva pakutanga, kusvikira pakutanga kwekutonga kwaZedekia, mambo wamaJuda;"
                },
                {
                    "number": 13,
                    "text": "Uyezve chiporofita chavaporofita vatsvene, kubva kwokutanga, kusvikira pakutanga kwekutonga kwaZedekia; uye nezvimwe zviporofita zvakataurwa nomuromo waJeremia."
                },
                {
                    "number": 14,
                    "text": "Uye zvakaitika kuti baba vangu Rihai, vakaonawo pamahwendefa endarira nhoroondo yekuzvarwa kwemadzibaba avo; naizvozvo vakaziva kuti ndevechizvarwa chaJosefa; hongu, kana Josefa uyo akanga ari mwanakomana waJakobo, uyo akatengeswa kuEgipita, uyo akararamiswa noruoko rwaIshe, kuti araramise baba vake Jakobo, neveimba yake yose kuti vasafa nenzara."
                },
                {
                    "number": 15,
                    "text": "Uye vakabviswa muuranda uye vakatungamirwa kubva munyika yeEgipita, naMwari vamwechetevo vakavararamisa."
                },
                {
                    "number": 16,
                    "text": "Uye ndiko kuwana kwakaita baba vangu Rihai, nhoroondo yekuberekwa kwamadzibaba avo. Rabhaniwo akanga ari wechizvarwa chaJosefa, saka iye namadzibaba ake vakachengeta zvinyorwa izvi."
                },
                {
                    "number": 17,
                    "text": "Uye zvino baba vangu vaona zvinhu zvose izvi, vakazadzwa noMweya, uye vakatangisa kuporofita pamusana pembeu yavo—"
                },
                {
                    "number": 18,
                    "text": "Kuti mahwendefa aya ose endarira aifanirwa kuenda kunyika dzose, marudzi ose, ndimi dzose, navanhu vakanga vari vembeu yavo."
                },
                {
                    "number": 19,
                    "text": "Naizvozvo, akati mahwendefa endarira aya haaifanira kuparara; uye kuti haafanire kudzima nekufamba kwenguva. Uye vakaporofita zvinhu zvakawanda pamusana pembeu yavo."
                },
                {
                    "number": 20,
                    "text": "Zve zvakaitika kuti kusvikira panguva iyi ini nababa wangu takange tachengetedza mirairo yaIshe yavakanga vatipa."
                },
                {
                    "number": 21,
                    "text": "Uye takanga tatora zvinyorwa zvatakanga tatumwa naIshe, uye tikazvinzvera ndokuona kuti zvaifanira kuti tive nazvo, hongu, chokwadi zvaikosha zvikuru kwatiri, zvekuti taikwanisa kuchengetera vana vedu mirairo yaIshe."
                },
                {
                    "number": 22,
                    "text": "Naizvozvo, hwakanga huri ungwaru munaIshe kuti tizvitakure, zvataifamba murenje murwendo rwokuenda kunyika yechipikirwa."
                }
            ]
        },
        "/study/scriptures/bofm/1-ne/6": {
            "uri": "/study/scriptures/bofm/1-ne/6",
            "title": "1 Nifai 6",
            "data_type": "chapter",
            "chapter_name": "Chitsauko 6",
            "chapter_summary": [
                "Nifai anonyora pamusoro pezvinhu zvaMwari—Chinangwa chaNifai chiri chokunyengetedza vanhu kuti vauye kuna Mwari waAbrahama vaponeswe. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ini Nifai, handipe nhoroondo yekuberekwa kwemadzibaba angu muchikamu chino chezvinyorwa zvangu; uye hapana imwe nguva yandichazorwupa pamahwendefa andiri kunyora aya; nokuti zviri pazvinyorwa zvakachengetwa nababa vangu; naizvozvo, handizvinyore mubasa rino."
                },
                {
                    "number": 2,
                    "text": "Nokuti ini ndakagutsikana kutaura kuti tiri chizvarwa chaJosefa."
                },
                {
                    "number": 3,
                    "text": "Zve hazvindinetse kuti handisi kunyora nyaya yose yezvinhu zvababa vangu, nokuti hazvinganyorwe pamahwendefa aya, nokuti ndinoda nzvimbo yokunyorera zvinhu zvaMwari."
                },
                {
                    "number": 4,
                    "text": "Nokuti chido changu chizere ndechokuti ndinyengetedze vanhu vauye kuna Mwari vaAbrahama, naMwari vaIsaka, naMwari vaJakobo, kuti vagoponeswa."
                },
                {
                    "number": 5,
                    "text": "Naizvozvo, zvinhu zvinofadza nyika handinyore, asi zvinhu zvinofadza Mwari neavo vasiri venyika."
                },
                {
                    "number": 6,
                    "text": "Naizvozvo, ndichapa murairo mbeu yangu, kuti vasazozadza mahwendefa aya nezvinhu zvisingakodzeri kuvana vavanhu."
                }
            ]
        },
        "/study/scriptures/bofm/1-ne/7": {
            "uri": "/study/scriptures/bofm/1-ne/7",
            "title": "1 Nifai 7",
            "data_type": "chapter",
            "chapter_name": "Chitsauko 7",
            "chapter_summary": [
                "Vanakomana vaRihai vanodzokera kuJerusarema uye vanokoka Ishmaeri nemba yake kuti ave navo parwendo rwavo—Ramani navamwe vanopanduka—Nifai anokurudzira vakoma vake kuti vave nokutenda munaIshe—Vanomusunga netambo uye vanoronga zvekumuuraya—Anosunungurwa nesimba rokutenda—Vakoma vake vanokumbira ruregerero—Rihai nechikwata chake vanoita mupiro nezvibairo zvekupisa. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ndinoda kuti imi muzive, kuti baba vangu Rihai, pavakanga vapedza kuporofita kwavo nembeu yavo, zvakaitika kuti Ishe vakataura kwavari zvakare, vachiti zvakange zvisingafanire kuti Rihai aende nemhuri yake murenje iriyega; asi kuti vanakomana vake vatore vanasikana vave vakadzi vavo, kuti vave vanobereka mbeu kuna Ishe munyika yechipikirwa."
                },
                {
                    "number": 2,
                    "text": "Uye zvakaitika kuti Ishe vakavaraira kuti ini Nifai, navakoma vangu, tinofanirwa kudzokera zvakare kunyika yeJerusarema, uye tinounza Ishmaeri nemhuri yake murenje."
                },
                {
                    "number": 3,
                    "text": "Uye zvakaitika kuti ini Nifai, navakoma vangu, takaenda zvakare murenje kuti tiende kuJerusarema."
                },
                {
                    "number": 4,
                    "text": "Zve zvakaitika kuti takaenda kumba kwaIshmaeri, tikawana nyasha pamberi paIshmaeri, zvekuti takamuudza mazwi aIshe."
                },
                {
                    "number": 5,
                    "text": "Uye zvakaitika kuti Ishe vakanyevenutsa mwoyo waIshmaeri, uye nemhuri yake, zvekuti yakafamba rwendo nesu kuenda murenje kutende yababa vedu."
                },
                {
                    "number": 6,
                    "text": "Uye zvakaitika kuti tiri murwendo murenje, tarisai Ramani naRemueri, navanasikana vaviri vaIshmaeri, navanakomana vaviri vaIshmaeri nemhuri dzavo, vakatipandukira; hongu, vakapandukira ini Nifai, naSemu, nababa vavo Ishmaeri, nomudzimai wake, navamwe vatatu vavanasikana vavo."
                },
                {
                    "number": 7,
                    "text": "Uye zvakaitika kuti mukupanduka uku, vaida kudzokera kunyika yeJerusarema."
                },
                {
                    "number": 8,
                    "text": "Uye zvino ini, Nifai, nokusuwiswa nenzira yekuoma kwemwoyo yavo, naizvozvo ndakataura kwavari, ndichiti hongu, kana kuna Ramani naRemueri: Tarisai muri vakoma vangu, ko sei muine mwoyo yakaoma kudai, nokupofomara mupfungwa, zvekuti munoda kuti ini munun’ina wenyu, nditokutaurirai, hongu, nokukuratidzai zvekuita?"
                },
                {
                    "number": 9,
                    "text": "Ko seiko musina kuteerera mazwi aIshe?"
                },
                {
                    "number": 10,
                    "text": "Ko seiko makanganwa kuti makaona ngirozi yaIshe?"
                },
                {
                    "number": 11,
                    "text": "Hongu, ko zvino seiko muri kukanganwa zvinhu zvikuru izvo Ishe vakatiitira, mukutibvisa mumaoko aRabhani, uye zvakare nokuti titore zvinyorwa?"
                },
                {
                    "number": 12,
                    "text": "Hongu, ko sei muchikanganwa kuti Ishe vanokwanisa kuita zvinhu zvose mukuda kwake, kuvana vavanhu, kana vachishandisa rutendo kwaari? Nokudaro, ngativei tinokutenda kwavari."
                },
                {
                    "number": 13,
                    "text": "Uye kana tikava tinokutenda mavari, tichazowana nyika yechipikirwa; uye muchazoziva munguva ichatevera kuti mazwi aIshe achazadzikiswa pamusoro pokuparadzwa kweJerusarema; nokuti zvinhu zvose zvakataurwa naIshe pamusoro pokuparadzwa kweJerusarema zvinototi zvizadzikiswe."
                },
                {
                    "number": 14,
                    "text": "Nokuti tarisai, Mweya waIshe muchinguvana ucharegera kushanda navo; nokuti tarisai, vakaramba vaporofita, uye vakaisa Jeremia mutorongo. Uye vakaedza kuparadza upenyu hwababa vangu, mukudaro vakatibvisa munyika iyi."
                },
                {
                    "number": 15,
                    "text": "Zvino tarisai, ndinoti kwamuri mukadzokera Jerusarema nemiwo muchafa pamwechete navo. Uye zvino, kana zviriizvo zvamasarudza endai kunyikayo, muchirangarira mazwi ayo ndataura kwamuri, kuti mukaenda muchafa; nokuti Mweya waIshe unonditunha kuti nditaure saizvozvo."
                },
                {
                    "number": 16,
                    "text": "Uye zvakaitika kuti apo ini Nifai, ndakanga ndataura mazwi aya kuvakoma vangu, vakandishatirirwa. Uye zvakaitika kuti vakandibata nemaoko, nokuti tarisai, vakanga vatsamwa zvikuru, vakandisunga netambo, nokuti vaida kutora upenyu hwangu, kuti vandisiye murenje kuti ndiparadzwe nemhuka dzerenje."
                },
                {
                    "number": 17,
                    "text": "Asi zvakaitika kuti ndakanamata kuna Ishe ndichiti: Ishe, maererano nokutenda kwangu mamuri, mungandiburitsewo mumaoko avakoma vangu here; hongu, uye mundipewo simba rokuti ndidambure tambo dzandakasungwa nadzo."
                },
                {
                    "number": 18,
                    "text": "Zvakaitika kuti ndataura mazwi aya, tarisai, tambo dzakasunungurwa kubva mumaoko nomumakumbo angu, uye ndikamira pamberi pavakoma vangu, ndikataura navo zvakare."
                },
                {
                    "number": 19,
                    "text": "Uye zvakaitika kuti vakandishatirirwa zvakare, ndokutsvaga kundibata; asi tarisai, mumwe wavanasikana vaIshmaeri, hongu, naamai vake, nomwanakomana mumwe waIshmaeri, vakakumbira vakoma vangu, nokudaro vakanyorovesa mwoyo yavo; saka vakarega kuedza kuda kundiuraya."
                },
                {
                    "number": 20,
                    "text": "Uye zvakaitika kuti vakasuwa, pamusoro pekuipa kwavo, zvekuti vakapfugama kwandiri, kuti ndivaregerere pane zvavakange vanditadzira."
                },
                {
                    "number": 21,
                    "text": "Uye zvakaitika kuti ndakavaregerera nemwoyo wangu wose pazvinhu zvose zvavakanga vaita, uye ndikavakurudzira kuti vanamate kuna Ishe Mwari vavo kuti varegererwe. Uye zvakaitika kuti vakaita saizvozvo. Uye shure kwokunge vanamata kuna Ishe takafamba zvakare norwendo rwedu takananga kutende yababa vedu."
                },
                {
                    "number": 22,
                    "text": "Zve zvakaitika kuti takasvika paive netende yababa vedu. Uye shure kwokunge ini navakoma vangu nevemba yose yaIshmaeri tasvika kutende yababa vangu, vakapa kutenda kuna Ishe Mwari vavo; vakapira mupiro nezvibayiro zvekupisa kwavari."
                }
            ]
        },
        "/study/scriptures/bofm/1-ne/8": {
            "uri": "/study/scriptures/bofm/1-ne/8",
            "title": "1 Nifai 8",
            "data_type": "chapter",
            "chapter_name": "Chitsauko 8",
            "chapter_summary": [
                "Rihai anoona chiratidzo chemuti weupenyu—Anodya muchero wemuti uyu obva ada kuti mhuri yake iudyewo—Anoona danda resimbi, kanzira kakamanikana uye kakamanika, nebute rerima rinofukidza vanhu—Saria, Nifai, naSemu vanodya muchero, asi Ramani naRemueri vanoramba. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti takanga taunganidza mbeu dzakasiyana-siyana dzemarudzi ose, tsanga dzemarudzi ose, nemhodzi dzemichero yemarudzi ose."
                },
                {
                    "number": 2,
                    "text": "Uye zvakaitika kuti Baba vangu vachigara murenje vakataura kwatiri vachiti: Tarisai, ndarota hope; kana kuti nemamwe mazwi, ndaona chiratidzo."
                },
                {
                    "number": 3,
                    "text": "Uye tarisai, nenzira yechinhu chandaona, ndine chikonzero chekufara munaIshe pamusoro paNifai nepamusoro paSemuwo; nokuti ndine chikonzero chekufungidzira kuti ivo, nevazhinji vembeu yavo, vachaponeswa."
                },
                {
                    "number": 4,
                    "text": "Asi tarisai, Ramani naRemueri, ndinotya zvikuru pamusana penyu; nokuti tarisai, ndinorangarira kuti ndaona muhope dzangu, renje dema rinotyisa."
                },
                {
                    "number": 5,
                    "text": "Uye zvakaitika kuti ndakaona murume, uye akange akapfeka hanzu chena; akauya akamira mberi kwangu."
                },
                {
                    "number": 6,
                    "text": "Uye zvakaitika kuti akataura kwandiri, uye akati ndimutevere."
                },
                {
                    "number": 7,
                    "text": "Uye zvakaitika kuti zvandaimutevera ndakazviona kuti ndakange ndiri munzvimbo ine rima mugwenga risina chinhu."
                },
                {
                    "number": 8,
                    "text": "Uye mushure mekunge ndafamba kwenguva huru ndiri murima, ndakatangisa kunamata kuna Ishe kuti ave netsitsi neni, maererano nekuwanda kwetsitsi dzake dzakapfava."
                },
                {
                    "number": 9,
                    "text": "Uye zvakaitika kuti mushure mekunge ndanamata kuna Ishe ndakaona zimunda guru rakapamhama."
                },
                {
                    "number": 10,
                    "text": "Uye zvakaitika kuti ndakaona muti, waive nemichero yaifanira kufadza munhu."
                },
                {
                    "number": 11,
                    "text": "Uye zvakaitika kuti ndakaenda ndikanodya muchero iwoyo; uye ndikaona kuti waitapira chaizvo, kupfuura yose yandakambodya. Hongu, uye ndakaona kuti muchero uyu wakange uri muchena, kupfuura kuchena kwose kwandakamboona."
                },
                {
                    "number": 12,
                    "text": "Uye kudya kwandakange ndichiita muchero uyu wakazadza mweya wangu norufaro rukuru rwusingataurike; nokudaro, ndakatanga kuda kuti mhuri yangu iudyewo; nokuti ndaiziva kuti wainaka kupfuura mimwe michero yose."
                },
                {
                    "number": 13,
                    "text": "Uye zvandakanga ndichitarisa kuti zvimwe ndingaone mhuri yanguwo, ndakaona rwizi rwemvura; uye rwakange rwuchierera, uye rwaive pedyo nemuti wandaidya michero."
                },
                {
                    "number": 14,
                    "text": "Uye ndakatarisa kuti ndione kwarwaibva; ndikaona parwaitangira chinhambwe chidiki-diki; uye parwaitangira ipapo ndakaona amai vako Saria, Semu, uye Nifai; vakanga vamire vachiita sevasingazive kwavari kuenda."
                },
                {
                    "number": 15,
                    "text": "Uye zvakaitika kuti ndakavadaidza neruoko; uye ndikatiwo kwavari nezwi guru ngavauye kwandiri, uye vazodya muchero wainaka kupfuura mimwe michero yose."
                },
                {
                    "number": 16,
                    "text": "Uye zvakaitika kuti vakauya kwandiri uye vakadyawo muchero."
                },
                {
                    "number": 17,
                    "text": "Uye zvakaitika kuti ndakada kuti Ramani naRemueri vauye vazodyawo muchero; nokudaro, ndakakanda maziso kumusoro kwerwizi, kuti zvimwe ndingavaone."
                },
                {
                    "number": 18,
                    "text": "Uye zvakaitika kuti ndakavaona, asi havana kuda kuuya kwandiri kuti vazodya muchero."
                },
                {
                    "number": 19,
                    "text": "Uye ndakaona danda resimbi, uye rakange rakareba richitevedza rwizi, uye richisvika pamuti pandakanga ndimire."
                },
                {
                    "number": 20,
                    "text": "Uye ndakaonawo kanzira kakamanikana uye kakamanika, kaitevedza bango resimbi iri, kusvika pamuti pandakanga ndimire; uye kachibvawo kumusoro kwakatangira rwizi, kachienda muzimunda guru rakafara, sekunge raive nyika."
                },
                {
                    "number": 21,
                    "text": "Uye ndakaona vanhu vasingaverengeke, vazhinji vavo vaisaidzira mberi, kuti vasvike mukanzira kaienda pamuti pandakanga ndimire."
                },
                {
                    "number": 22,
                    "text": "Uye zvakaitika kuti vakauya, vakatangisa kufamba nekanzira kaienda pamuti."
                },
                {
                    "number": 23,
                    "text": "Uye zvakaitika kuti kwakasimuka mhute yerima; hongu, kunyangwe kana mhute yerima risingataurike, zvekuti avo vakange vatangisa kufamba mukanzira vakashaya nzira yavo, vakabuda munzira vakarasika."
                },
                {
                    "number": 24,
                    "text": "Uye zvakaitika kuti ndakaona vamwe vachisaidzira kuenda mberi, uye vakauya mberi vakabatirira pakaperera danda resimbi; uye vakasaidzira mberi mukati mebute rerima, vakabatirira padanda resimbi, kudakara vauya uye vadya muchero wemuti uyu."
                },
                {
                    "number": 25,
                    "text": "Uye mushure mekunge vadya muchero wemuti vakatarisa-tarisa sekunge vave kunyara."
                },
                {
                    "number": 26,
                    "text": "Uye neniwo ndakatarisa-tarisa, uye ndikaona, mhiri kwerwizi rwemvura, zimba guru uye rakapamhama; rimire sekange rakange riri mudenga, pamusoro penyika."
                },
                {
                    "number": 27,
                    "text": "Uye rakanga rakazadzwa nevanhu, vakuru nevadiki, varume nevakadzi; uye kupfeka kwavo kwakange kwakanaka zvakapfuuridza; uye vakanga vari mutsika yekushora nekunongedzera kune avo vakanga vauya uye vachidya muchero."
                },
                {
                    "number": 28,
                    "text": "Uye mushure mekunge varaira muchero uyu vakanyara, nekuda kweavo vainge vachivashora; uye vakawira munzira dzinorambidzwa uye vakarasika."
                },
                {
                    "number": 29,
                    "text": "Uye zvino ini Nifai, handitaure ose mazwi ababa vangu."
                },
                {
                    "number": 30,
                    "text": "Asi kuti ndisarebese mukunyora, tarisai, akaona dzimwe mhomho dzichisaidzira pamberi; uye dzikauya uye dzikabatirira padanda resimbi; uye dzikasaidzira pamberi, dzakabatirira nesimba danda resimbi, kudakara vauya uye ndokuwira pasi ndokurumbidza uye ndokudya muchero wemuti."
                },
                {
                    "number": 31,
                    "text": "Uye akaonawo dzimwe mhomho dzichitsvanzvadzira nzira yekuenda kuzimba guru uye rakapamhama riye."
                },
                {
                    "number": 32,
                    "text": "Uye zvakaitika kuti vazhinji vakanyura muhwenje hwedziva; uye vazhinji akasazovaona vave kungofamba-famba munzira dzavasingazive."
                },
                {
                    "number": 33,
                    "text": "Uye hakuzi kuwanda kwemhomho yakapinda muzimba rinoshamisa riya. Uye mushure mekunge vapinda muzimba riya vakanongedzera vachinyomba ini neavo vakanga vachidyawo muchero; asi hatina kuvateerera."
                },
                {
                    "number": 34,
                    "text": "Aya mazwi ababa vangu: Nokuti avo vazhinji vakavateerera, vakapunzika."
                },
                {
                    "number": 35,
                    "text": "Uye Ramani naRemueri havana kudya muchero, vakadaro baba vangu."
                },
                {
                    "number": 36,
                    "text": "Uye zvakaitika kuti mushure mekunge baba vangu vataura ose mazwi ehope dzavo kana chiratidzo, ayo akange akawanda, vakati kwatiri, nenzira yezvinhu izvi zvavakaona muchiratidzo, vaityira zvikurusa Ramani naRemueri; hongu, vaitya kuti vangangoraswa vakabviswa pamberi paIshe."
                },
                {
                    "number": 37,
                    "text": "Uye vakavakuridzira nepavaigona napo semubereki akapfava, kuti vateerere mazwi avo, kuti zvimwe Ishe vangavaitire tsitsi, uye vagorega kuvarasa; hongu, baba vangu vakavaparidzira."
                },
                {
                    "number": 38,
                    "text": "Uye mushure mekunge vavaparidzira, nekuvaporofita zvinhu zvizhinji, vakavaudza kuti vateerere mirairo yaIshe; uye vakabva vamira kutaura navo."
                }
            ]
        },
        "/study/scriptures/bofm/1-ne/9": {
            "uri": "/study/scriptures/bofm/1-ne/9",
            "title": "1 Nifai 9",
            "data_type": "chapter",
            "chapter_name": "Chitsauko 9",
            "chapter_summary": [
                "Nifai anogadzira zvinyorwa zviri paviri—Zvose zvinodaidzwa kunzi mahwendefa aNifai—Mahwendefa makuru anotaura nezvenhoroondo yevanhu; madiki anotaura nezvezvinhu zvinoera. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvose zvinhu izvi baba vangu vakazviona, uye vakazvinzwa, uye vakazvitaura, zvavaigara mutende, munhika raRemueri, nezvimwewo zvinhu zvakawanda, zvisingagone kunyorwa pamahwendefa ano."
                },
                {
                    "number": 2,
                    "text": "Uye zvino, sekutaura kwandaita pamusoro pemahwendefa aya, tarisai haaziwo mahwendefa andichanyora rungano ruzere rwevanhu vekwangu; nokuti mahwendefa andinonyora rungano ruzere rwevanhu vekwangu ndaapa zita rekuti Nifai; nokudaro, anodaidzwa kunzi mahwendefa aNifai, sezita rangu; uye mahwendefa ayawo anodaidzwa kunzi mahwendefa aNifai."
                },
                {
                    "number": 3,
                    "text": "Zvisinei, ndakagashira murairo waIshe kuti ndiite mahwendefa aya, nechikonzero chekuti kwakafanira kuve nezvakanyorwa pamusoro peufundisi hwevanhu vekwangu."
                },
                {
                    "number": 4,
                    "text": "Pane mamwe mahwendefa pakafanira kunyorwa zvekutonga kwemadzimambo, nehondo nenharo dzevanhu vekwangu; nokudaro mahwendefa aya anotaura zvizhinji nezvehufundisi; uye mamwe mahwendefa anotaura zvizhinji nezvekutonga kwemadzimambo nezvehondo nekusawirana kwevanhu vekwangu."
                },
                {
                    "number": 5,
                    "text": "Nokudaro, Ishe vanditi ndiite mahwendefa aya nechikonzero chakangwara chiri mavari, chikonzero chacho chandisingazive ini."
                },
                {
                    "number": 6,
                    "text": "Asi Ishe vanoziva zvinhu zvose kubvira pakutanga; nokudaro, vanogadzira nzira yokupedza nayo mabasa avo ose pakati pevana vevanhu; nokuti tarisai, vane simba rose mukuzadzikisa mazwi avo ose. Uye ndizvo zvazviri. Ameni."
                }
            ]
        },
        "/study/scriptures/bofm/1-ne/10": {
            "uri": "/study/scriptures/bofm/1-ne/10",
            "title": "1 Nifai 10",
            "data_type": "chapter",
            "chapter_name": "Chitsauko 10",
            "chapter_summary": [
                "Rihai anofembera kuti maJuda achatorwa muusungwa nemaBabironi—Anotaura nezvekuuya kwaMesia, Muponesi, Mununuri pakati pemaJuda—Rihai anotaurawo nezvekuuya kwemumwe achabhabhatidza Gwayana raMwari—Rihai anotaura nezvekufa nekumuka kwaMesia—Anofananidza kupararira nekuungana kwaIsraeri pamuti wemuorivhi—Nifai anotaura nezveMwanakomana waMwari, nezvechipo cheMweya Mutsvene, nezvekudikanwa kwetsika dzakatwasanuka. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ini Nifai, ndoenda mberi kukupai nezvemafambiro angu pamahwendefa aya, nekutonga kwangu nehufundisi hwangu; nokudaro; kuti ndifambire mberi nenyaya yangu, ndakafanira kutaura nezvezvinhu zvababa vangu, nezvevakoma vanguwo."
                },
                {
                    "number": 2,
                    "text": "Nokuti tarisai, zvakaitika kuti mushure mekunge baba vangu vapedza kutaura mazwi ehope dzavo, nokuvakuridzirawo kushanda nesimba rose, vakataura navo pamusoro pemaJuda—"
                },
                {
                    "number": 3,
                    "text": "Kuti mushure mekunge vaparadzwa, kana guta guru riya reJerusarema, uye vazhinji vachatakurwa dzave nhapwa kuBabironi, maererano nenguva yasvika yaIshe, vachadzoka zvakare, hongu, kana kutodzoswa vachiburitswa muutapwa; uye mushure mekunge vadzorwa vachiburitswa muutapwa vachatora zvakare nyika yenhaka yavo."
                },
                {
                    "number": 4,
                    "text": "Hongu, kunyangwe mazana matanhatu emakore kubvira panguva yakabva baba vangu kuJerusarema, muporofita achamutswa naIshe Mwari pakati pemaJuda—kana Mesia, kana nemamwe mazwi, Muponesi wenyika."
                },
                {
                    "number": 5,
                    "text": "Uye akataurawo maererano nevaporofita, kuti uzhinji hwavo hwakapupura sei pazvinhu izvi, maererano naMesia uyu, wavakange vataura nezvake, kana uyu Mununuri wenyika."
                },
                {
                    "number": 6,
                    "text": "Nokudaro, marudzi ose evanhu akange ari mukurasika nekupunzika, uye aizogara akadaro narinhi kunze kwekunge vavimba neMununuri uyu."
                },
                {
                    "number": 7,
                    "text": "Uye akataurawo maererano nemuporofita aizouya Mesia asati auya, kuti azogadzira nzira yaIshe—"
                },
                {
                    "number": 8,
                    "text": "Hongu, kana iye achaenda achinochema ari murenje: Gadzirai nzira yaIshe, muite kuti nzira dzake dzitwasanuke; nokuti pakati penyu pamire mumwe wamusingazive; uye mukuru kwandiri, tambo dzeshangu dzake dzandisingakodzere kusunungura. Uye baba vangu vakataura zvizhinji maererano nechinhu ichi."
                },
                {
                    "number": 9,
                    "text": "Uye baba vangu vakati achabhabhatidza muBetebara, mhiri kweJordani; uye vakatiwo achabhabhatidza nemvura; uye nokuti achabhabhatidza Mesia nemvura."
                },
                {
                    "number": 10,
                    "text": "Uye mushure mekunge abhabhatidza Mesia nemvura, anofanira kutarisa uye agoona kuti abhabhatidza Gwayana raMwari, richabvisa zvitadzo zvenyika."
                },
                {
                    "number": 11,
                    "text": "Uye zvakaitika kuti mushure mekunge baba vangu vataura mazwi aya vakataura kuvakoma vangu maererano nevhangeri rakafanira kuparidzwa pakati pemaJuda, nemaereranowo ekuderera kwemaJuda mukusatenda. Uye mushure mekunge vauraya Mesia, uyo achauya, uye mushure mekunge auraiwa achamuka mukufa, uye agozviratidza, neMweya Mutsvene, kumaJentairi."
                },
                {
                    "number": 12,
                    "text": "Hongu, kunyangwe baba vangu vakataura zvikuru maererano nemaJentairi, uye maereranowo nezvemba yaIsraeri, kuti vafananidzwe nemuti wemuorivi, uyo une mapazi achatyorwa agoparadzirwa nenyika yose."
                },
                {
                    "number": 13,
                    "text": "Nokudaro, akati zvakafanira kuti titungamirirwe kunyika yechipikirwa tiine chibvumirano chimwechete, mukuzadzikisa shoko raIshe, rokuti tipararire pasi pose."
                },
                {
                    "number": 14,
                    "text": "Uye mushure mekunge imba yaIsraeri yapararira vachaunganidzwa pamwechete zvakare; kana kuti, muchidimbu, mushure mekunge maJentairi atambira kuzara kweVhangeri, mapazi emuti wemuorivi, kana kuti vakasara vemba yaIsraeri, vanobatanidzwa, kana kuti vanozove neruzivo rwaMesia wechokwadi, Ishe vavo neMununuri wavo."
                },
                {
                    "number": 15,
                    "text": "Uye netsika yemutauro uyu baba vangu vakaporofita uye vakataura kuhama dzangu, nezvimwewo zvinhu zvakawanda zvandisinganyore mubhuku rino; nokuti ndakanyora zvizhinji zvacho zvandaiona zvakakodzera mune rimwe bhuku rangu."
                },
                {
                    "number": 16,
                    "text": "Uye zvose zvinhu izvi, izvo zvandataura nezvazvo, zvakaitwa apo baba vangu vakange vachigara mutende, munhika raRemueri."
                },
                {
                    "number": 17,
                    "text": "Uye zvakaitika kuti mushure mekunge ini Nifai, ndanzwa ose mazwi ababa vangu, maererano nezvinhu zvavakaona muchiratidzo, nezvinhuwo zvavaitaura nesimba reMweya Mutsvene, riri simba ravakatambira pamusoro perutendo muMwanakomana waMwari—uye Mwanakomana waMwari ndiye aive Mesia aizouya—ini Nifai, ndaidawo kuti dai ndaona, uye ndanzwa, nokuziva zvinhu izvi, nesimba reMweya Mutsvene, chinova chipo chaMwari kune avo vose vanomutsvaka nesimba, munguva dzekare nemunguva dzaachazviratidza pachake kuvana vevanhu."
                },
                {
                    "number": 18,
                    "text": "Nokuti ndiye mumwecheteyo wanezuro, nhasi, nokusingaperi; uye nzira yakagadzirirwa vose vanhu kubvira pakutanga kwenyika, kana vakave vanotendeuka vakauya kwaari."
                },
                {
                    "number": 19,
                    "text": "Nokuti uyo anotsvaka nesimba achawana; uye zvakavanzika zvaMwari vachazvipfudzunurirwa, nesimba reMweya Mutsvene, munguva dzino sezvemunguva dzakare, uye semunguva dzakare nemunguva dzichauya; nokudaro, nzira yaIshe inogara yakadaro nokusingaperi."
                },
                {
                    "number": 20,
                    "text": "Saka rangarira iwe munhu, pazviito zvako zvose uchaunzwa mukutongwa."
                },
                {
                    "number": 21,
                    "text": "Nokudaro, kana waitsvaka kuita zvakaipa mumazuva ako ekuedzwa, zvino unowanikwa usina kuchena pamberi pechigaro chekutonga chaMwari; uye hakuna chinhu chisina kuchena chingagare naMwari; nokudaro, unofanirwa kuti uraswe zvachose."
                },
                {
                    "number": 22,
                    "text": "Uye Mweya Mutsvene uri kundipa simba rekuti nditaure zvinhu izvi, uye ndisazviregere kwete."
                }
            ]
        },
        "/study/scriptures/bofm/1-ne/11": {
            "uri": "/study/scriptures/bofm/1-ne/11",
            "title": "1 Nifai 11",
            "data_type": "chapter",
            "chapter_name": "Chitsauko 11",
            "chapter_summary": [
                "Nifai anoona Mweya waIshe uye anoratidzwa muchiratidzo muti weupenyu—Anoona amai veMwanakomana waMwari uye anodzidza nekuzvidzikisira kwaMwari—Anoona rubhabhatidzo, ushumiri, nekuroverwa kweGwayana raMwari—Anoonawo kudaidzwa neushumiri hweVaapositori veGwayana vaneGumi neVaviri. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Nokuti zvakaitika kuti mushure mekunge ndada kuziva zvinhu zvakanga zvaonekwa nababa vangu, nokutenda kuti Ishe vaikwanisa kuita kuti ndizvizive, zvandakanga ndigere ndichifungisisa mumwoyo mangu ndakatorwa neMweya waIshe, hongu, ndikaenda mugomo rakareba zvakanyanya, randakanga ndisina kumbenge ndakaona, uye randakanga ndisina kumbenge ndakatsika netsoka dzangu."
                },
                {
                    "number": 2,
                    "text": "Uye Mweya ukati kwandiri: Tarisai, unodei?"
                },
                {
                    "number": 3,
                    "text": "Uye ndikati: Ndinoda kuona zvinhu zvakaonekwa nababa vangu."
                },
                {
                    "number": 4,
                    "text": "Uye Mweya ukati kwandiri: Unotenda here kuti baba vako vakaona muti wavakataura nezvawo?"
                },
                {
                    "number": 5,
                    "text": "Uye ndikati: Hongu, munoziva kuti ndinotenda ose mazwi ababa vangu."
                },
                {
                    "number": 6,
                    "text": "Uye ndataura mazwi aya, Mweya wakachema nezwi guru, uchiti: Hosana kuna Ishe, vakuru-kuru Mwari; nokuti ndiMwari vepasi pose, hongu, kana pamusoro pezvose. Uye iwe wakakomborerwa Nifai, nokuti unotenda muMwanakomana waMwari mukuru; nokudaro, uchaona zvinhu zvawada kuona."
                },
                {
                    "number": 7,
                    "text": "Uye tarisai chinhu ichi chichapiwa kwauri sechiratidzo, kuti mumashure mekunge waona muti wakabereka muchero wakadyiwa nababa vako, uchaonawo murume achiburuka kubva kudenga, uye iyeyo uchamupupurira; uye mushure mekunge wamuona uchataura kuti Mwanakomana waMwari."
                },
                {
                    "number": 8,
                    "text": "Uye zvakaitika kuti Mweya wakati kwandiri: Tarisa! Uye ndakatarisa ndikaona muti; uye wakange wakaita semuti wakanga waonekwa nababa vangu; uye kunaka kwawo kwakange kwakapfuuridza, hongu, kudarika runako rwose; uye kuchena kwawo nokudaro kwakange kwakapfuura kuchena kwechando chamatsutso."
                },
                {
                    "number": 9,
                    "text": "Uye zvakaitika kuti mushure mekunge ndaona muti uya, ndakati kuMweya: Ndinoona kuti waratidza kwandiri muti unokosha kupfuura mimwe yose."
                },
                {
                    "number": 10,
                    "text": "Uye akati kwandiri: Unodei?"
                },
                {
                    "number": 11,
                    "text": "Uye ndikati kwaari: Kuziva zvazvinoreva—nokuti ndaitaura naye sekutaura kunoita munhu; nokuti ndakaona kuti akange ane chimiro chemunhu; asi kana zvainge zvakadaro, ndaiziva kuti waive Mweya waIshe; uye akataura neni sezvinoita munhu kana achitaura kune mumwe."
                },
                {
                    "number": 12,
                    "text": "Uye zvakaitika kuti akati kwandiri: Tarisa! Uye ndikatarisa sekunge ndiri kutarisa kwaari, uye handina kumuona; nokuti akange abva pandiri."
                },
                {
                    "number": 13,
                    "text": "Uye zvakaitika kuti ndakatarisa ndikaona guta guru reJerusarema, nemamwewo maguta. Uye ndakaona guta reNazareta; uye muguta reNazareta ndakaona mhandara, uye yakanga yakanaka iri chena zvisingataurike."
                },
                {
                    "number": 14,
                    "text": "Uye zvakaitika kuti ndakaona matenga achizuruka; uye ngirozi ikadzika uye ikamira pamberi pangu; ikati kwandiri: Nifai, uri kuonei?"
                },
                {
                    "number": 15,
                    "text": "Uye ndikati kwairi: Mhandara, yakanakiswa kupfuura dzimwe mhandara dzose."
                },
                {
                    "number": 16,
                    "text": "Uye ikati kwandiri: Unoziva here kuzvideredza kwaMwari?"
                },
                {
                    "number": 17,
                    "text": "Uye ndikati kwairi: Ndinoziva kuti vanoda vana vavo; asi zvisinei, handizive zvinoreva zvinhu zvose."
                },
                {
                    "number": 18,
                    "text": "Uye ikati kwandiri: Tarisai, mhandara yauri kuona ndiyo amai veMwanakomana waMwari, mutsika yezvenyama."
                },
                {
                    "number": 19,
                    "text": "Uye zvakaitika kuti ndakaona achitakurwa muMweya; uye mushure mekunge atakurwa muMweya kwechinguva chakati ngirozi yakataura kwandiri, ichiti: Tarisa!"
                },
                {
                    "number": 20,
                    "text": "Uye ndakatarisa uye ndikaona mhandara iya zvakare, yakatakura mwana mumaoko ayo."
                },
                {
                    "number": 21,
                    "text": "Uye ngirozi ikati kwandiri: Ona Gwayana raMwari, hongu, Mwanakomana waBaba Vokusingaperi! Unoziva here zvinoreva muti wakaonekwa nababa vako?"
                },
                {
                    "number": 22,
                    "text": "Uye ndakaipindura ndichiti: Hongu, rudo rwaMwari, rwunopararira rwega mumwoyo yevana vevanhu; nokudaro, ndirwo rwunodiwa kupfuura zvinhu zvose."
                },
                {
                    "number": 23,
                    "text": "Uye yakataura kwandiri ichiti: Hongu, uye ndirwo rwunonyanya kufadza kumweya."
                },
                {
                    "number": 24,
                    "text": "Uye mushure mekunge yataura mazwi aya, yakati kwandiri: Tarisa! Uye ndakatarisa, uye ndikaona Mwanakomana waMwari achienda mukati mevana vevanhu; uye ndikaona vazhinji vachiwira pasi patsoka dzake uye vachimunamata."
                },
                {
                    "number": 25,
                    "text": "Uye zvakaitika kuti ndakaona kuti danda resimbi, riya rakaonekwa nababa vangu, raive izwi raMwari, raienda kuchisipiti chemvura yeupenyu, kana kumuti weupenyu; mvura iyi iri chiratidzo cherudo rwaMwari; uye ndakaonawo kuti muti weupenyu waive chiratidzo cherudo rwaMwari."
                },
                {
                    "number": 26,
                    "text": "Uye ngirozi yakati kwandiri zvakare: Tarisai uone kuzvideredza kwaMwari!"
                },
                {
                    "number": 27,
                    "text": "Uye ndakatarisa uye ndikaona Mununuri wenyika, uyo akanga ataurwa nababa vangu; uye ndikaonawo muporofita aizogadzira nzira yake asati auya. Uye Gwayana raMwari rakaenda uye rikabhabhatidzwa naye; uye mushure mekunge abhabhatidzwa, ndakaona matenga achizaruka, uye Mweya Mutsvene uchiuya uchibva kudenga uye uchigara paari uine chimiro chenjiva."
                },
                {
                    "number": 28,
                    "text": "Uye ndakaona kuti akaenda akanoparidzira vanhu, musimba nemukurumbira mukuru; uye mhomho dzevanhu dzakaungana pamwechete kuti vamunzwe; uye ndikaona kuti vakamutanda pakati pavo."
                },
                {
                    "number": 29,
                    "text": "Uye ndakaonawo vamwe gumi nevaviri vachimutevera. Uye zvakaitika kuti vakatakurwa muMweya pameso pangu, uye handina kuzovaona."
                },
                {
                    "number": 30,
                    "text": "Uye zvakaitika kuti ngirozi yakataura kwandiri zvakare ichiti: Tarisa! Uye ndakatarisa, uye ndikaona matenga achizuruka zvakare, uye ndikaona ngirozi dzichidzika pavana vevanhu; uye dzikashumira kwavari."
                },
                {
                    "number": 31,
                    "text": "Uye yakataura kwandiri zvakare ichiti: Tarisa! Uye ndakatarisa, uye ndikaona Gwayana raMwari richienda pakati pevana vevanhu. Uye ndikaona mhomho yevanhu vakanga vachirwara, nevakange vaine zvirwere zvakasiyana-siyana, nemadhimoni nemweya isina kuchena; uye ngirozi yakataura ikaratidza zvose zvinhu izvi kwandiri. Uye vakarapwa nesimba reGwayana raMwari; uye madhimoni nemweya yetsvina yakabviswa."
                },
                {
                    "number": 32,
                    "text": "Uye zvakaitika kuti ngirozi yakataura kwandiri zvakare ichiti: Tarisa! Uye ndakatarisa ndikaona Gwayana raMwari, kuti rakatorwa nevanhu; hongu, Mwanakomana waMwari asingaperi akatongwa nevenyika; uye ndakazviona uye ndineumboo."
                },
                {
                    "number": 33,
                    "text": "Uye ini Nifai, ndakaona kuti akaturikwa pamuchinjikwa akaurairwa zvitadzo zvenyika."
                },
                {
                    "number": 34,
                    "text": "Uye mushure mekunge auraiwa ndakaona mhomho dzepasi, kuti dzakaungana pamwechete kurwisa vaapositori veGwayana; nokuti vanegumi nevaviri ndiko kudaidzwa kwavaiitwa nengirozi yaIshe."
                },
                {
                    "number": 35,
                    "text": "Uye mhomho dzepasi dzakange dzakaungana pamwechete; uye ndikaona kuti dzakange dziri muzimba guru uye dhandanda, rakafanana nezimba rakaonekwa nababa vangu. Uye ngirozi yaIshe yakataura zvakare kwandiri ichiti: Ona nyika neungwaru hurimo; hongu, tarisai imba yaIsraeri yaungana pamwechete kuti irwise vaapositori veGwayana vanegumi nevaviri."
                },
                {
                    "number": 36,
                    "text": "Uye zvakaitika kuti ndakaona ndikaziva kuti, zimba guru uye dhandanda kwaive kuzvikudza kwenyika; uye yakapunzika, uye kupunzika kwacho kwakange kuri kukuru zvisingataurike. Uye ngirozi yaIshe yakataura kwandiri zvakare ichiti: Ndookuparadzwa kuchaitwa nyika dzose, marudzi, ndimi, navanhu, avo vacharwisa vaapositori veGwayana vanegumi nevaviri."
                }
            ]
        },
        "/study/scriptures/bofm/1-ne/12": {
            "uri": "/study/scriptures/bofm/1-ne/12",
            "title": "1 Nifai 12",
            "data_type": "chapter",
            "chapter_name": "Chitsauko 12",
            "chapter_summary": [
                "Nifai anoona muchiratidzo nyika yechipikirwa; kururama, huipi, nekupunzika kwevagari vayo; kuuya kweGwayana raMwari pakati pavo; kuti Vadzidzi vaneGumi neVaviri neVaapositori vaneGumi neVaviri vachatonga sei Israeri; nekusemesa neutsvina hweavo vanoderera mukusatenda. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti ngirozi yakati kwandiri: Tarisai uye uone mbeu yako, nembeuwo yehama dzako. Uye ndakatarisa ndikaona nyika yechipikirwa; uye ndikaona mhomho dzevanhu, hongu, kana sekuwanda mukuverenga kwakaita kuwanda kwejecha regungwa."
                },
                {
                    "number": 2,
                    "text": "Uye zvakaitika kuti ndakaona mhomho dzakaungana pamwechete mukurwa, dzichirwisana; uye ndikaona hondo, nerunyerekupe rwehondo, nekuurayana nemunondo pakati pevanhu vekwangu."
                },
                {
                    "number": 3,
                    "text": "Uye zvakaitika kuti ndakaona zvizvarwa zvizhinji zvichifa, mushure metsika yehondo negakava munyika; uye ndikaona maguta mazhinji, hongu, kana kuverenga handina kuaverenga."
                },
                {
                    "number": 4,
                    "text": "Uye zvakaitika kuti ndakaona mhute yerima pauso hwenyika yechipikirwa; uye ndikaona mheni, uye ndikanzwa kutinhira, nekundengendeka kwenyika, nemhere-mhere yose yekunetsekana; uye ndikaona ivhu nemabwe, kuti zvaitsemuka; uye ndikaona makomo achikoromoka; uye ndikaona mapani enyika, kuti akasakadzwa; uye ndikaona maguta mazhinji kuti akanyudzwa; uye ndikaona mazhinji kuti akapiswa nemoto; uye ndikaona mazhinji aikoromokera pasi, nenzira yekundengendeka kwaivepo."
                },
                {
                    "number": 5,
                    "text": "Uye zvakaitika kuti mushure mekunge ndaona zvinhu izvi, ndakaona kunyangarika kwerima, kuti rakabva pauso hwenyika; uye tarisai, ndakaona mhomho dzisina kunge dzapunzika nenzira yekutonga kunotyisa kwaIshe."
                },
                {
                    "number": 6,
                    "text": "Uye ndakaona matenga achizuruka, uye Gwayana raMwari richiburuka kubva kudenga; uye rikauya pasi rikazviratidza kwavari."
                },
                {
                    "number": 7,
                    "text": "Uye ndakaonawo uye ndikaziva kuti Mweya Mutsvene wakawira pane vamwe gumi nevaviri; uye vakagadzwa naMwari, uye vakasarudzwa."
                },
                {
                    "number": 8,
                    "text": "Uye ngirozi yakataura kwandiri ichiti: Ona vanegumi nevaviri vadzidzi veGwayana, vakasarudzwa kuti vaparidze kumbeu yako."
                },
                {
                    "number": 9,
                    "text": "Uye ikati kwandiri: Unorangarira here vaapositori veGwayana vanegumi nevaviri? Tarisai ndivo vachatonga marudzi gumi nemaviri aIsraeri; nokudaro, vashumiri gumi nevaviri vembeu yako vachatongwa navo; nokuti muri vemba yaIsraeri."
                },
                {
                    "number": 10,
                    "text": "Uye ava vashumiri gumi nevaviri vauri kuona vachatonga mbeu yako. Uye, tarisai, vakatwasanuka narinhi; nokuti nenzira yerutendo rwavo muGwayana raMwari nguo dzavo dzaitwa chena muropa rake."
                },
                {
                    "number": 11,
                    "text": "Uye ngirozi yakati kwandiri: Tarisa! Uye ndikatarisa, uye ndikaona zvizvarwa zvitatu zvichipfuura zviri mukururama; uye nguo dzavo dzakange dzakachena sedzeGwayana raMwari. Uye ngirozi ikati kwandiri: Ava vakaitwa vachena muropa reGwayana, nenzira yerutendo rwavo maari."
                },
                {
                    "number": 12,
                    "text": "Uye ini Nifai, ndakaonawo vazhinji vechizvarwa chechina vakapfuura vari mukururama."
                },
                {
                    "number": 13,
                    "text": "Uye zvakaitika kuti ndakaona mhomho dzepasi dzakaungana pamwechete."
                },
                {
                    "number": 14,
                    "text": "Uye ngirozi ikati kwandiri: Ona mbeu yako, nembeuwo yehama dzako."
                },
                {
                    "number": 15,
                    "text": "Uye zvakaitika kuti ndakatarisa ndikaona vanhu vembeu yangu vakaungana pamwechete vari mhomho vachirwisana nembeu yehama dzangu; uye vakanga vaungana pamwechete kuti varwe."
                },
                {
                    "number": 16,
                    "text": "Uye ngirozi yakataura kwandiri ichiti: Tarisai chisipiti chemvura ine tsvina chakaonekwa nababa vako; hongu, kana rwizi rwavakataura; uye kudzika kwarwo ndiko kudzika kwegehena."
                },
                {
                    "number": 17,
                    "text": "Uye mhute yerima ndiyo miedzo yadhiabhorosi, inopofomadza maziso, ichiomesa mwoyo yevana vevanhu, ichivatungamira munzira dzakapamhama, zvekuti vanofa vachirasika."
                },
                {
                    "number": 18,
                    "text": "Uye zimba guru uye dhandanda, iro rakaonekwa nababa vako, kufungidzira zvinhu zvisipo nekuzvikudza kwevana vevanhu. Uye zigomba guru rinotyisa rakavaganhura; hongu, kana izwi rokutonga kwakarurama kwaMwari Vokusingaperi, naMesia anova ndiye Gwayana raMwari, uyo anopupurirwa neMweya Mutsvene, kubvira pakutanga kwenyika kusvika panguva ino, uye kubvira zvino nekusingaperi."
                },
                {
                    "number": 19,
                    "text": "Uye zvakanga ngirozi ichitaura mazwi aya, ndakatarisa ndikaona kuti mbeu yehama dzangu yakange ichirwisana nembeu yangu, maererano nemazwi engirozi; nenzira yekuzvikudza kwembeu yangu, nemiyedzo yadhiabhorosi, ndakaona kuti mbeu yehama dzangu yakange ichikurira vanhu vembeu yangu."
                },
                {
                    "number": 20,
                    "text": "Uye zvakaitika kuti ndakatarisa, uye ndikaona vanhu vembeu yehama dzangu kuti vakange vakunda mbeu yangu; uye vakaenda vari mhomho mukati menyika."
                },
                {
                    "number": 21,
                    "text": "Uye ndakavaona vakaungana pamwechete vari mhomho; uye ndikaona hondo nerunyerekupe rwehondo pakati pavo; uye muhondo nerunyerekupe rwehondo ndakaona zvizvarwa zvizhinji zvichipfuura."
                },
                {
                    "number": 22,
                    "text": "Uye ngirozi yakati kwandiri: Tarisai ivava vachaderera mukusatenda."
                },
                {
                    "number": 23,
                    "text": "Uye zvakaitika kuti ndakaona, kuti mushure mekunge vaderera mukusatenda vakasviba, vanosemesa, vakave vanhu vane tsvina, vazere nenungo netsika dzose dzezvinhu zvakaipa."
                }
            ]
        },
        "/study/scriptures/bofm/1-ne/13": {
            "uri": "/study/scriptures/bofm/1-ne/13",
            "title": "1 Nifai 13",
            "data_type": "chapter",
            "chapter_name": "Chitsauko 13",
            "chapter_summary": [
                "Nifai anoona muchiratidzo chechi yadhiabhorosi yamiswa pakati pamaJentairi, kuwanika nekupambwa kweAmerica, kurasika kwemamwe matsamba anokosha emuBhaibheri, nekuzorasika kwemaJentairi, kudzorerwa kwevhangeri, kuuya kwemagwaro matsvene emazuva ekupedzisira, nekuvakwa kweZioni. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti ngirozi yakataura kwandiri ichiti: Tarisa! Uye ndikatarisa ndikaona marudzi mazhinji neumambo huzhinji."
                },
                {
                    "number": 2,
                    "text": "Uye ngirozi ikati kwandiri: Urikuonei? Uye ndikati: Ndiri kuona marudzi mazhinji neumambo huzhinji."
                },
                {
                    "number": 3,
                    "text": "Ikati kwandiri: Aya ndiwo marudzi neumambo hwemaJentairi."
                },
                {
                    "number": 4,
                    "text": "Uye zvakaitika kuti ndakaona pakati pemarudzi emaJentairi kutangiswa kwechechi huru."
                },
                {
                    "number": 5,
                    "text": "Uye ngirozi ikati kwandiri: Tarisai kutangiswa kwechechi inonyangadza kupfuura dzimwe chechi dzose, inouraya vatendi vaMwari, hongu, uye ichivarwadzisa nekuvasunga, nekuvasunga nejoko resimbi, ichivaisa muhutapwa."
                },
                {
                    "number": 6,
                    "text": "Uye zvakaitika kuti ndakaona chechi iyi huru inonyagadza; uye ndikaona dhiabhorosi kuti ndiye akanga aitanga."
                },
                {
                    "number": 7,
                    "text": "Uye ndikaonawo goridhe, nesirivha, nesirika, uye micheka mitsvuku, nemachira akarukwa zvinoyevedza, nendudzi dzose dzenhumbi dzakakosha; uye ndikaona pfambi zhinji."
                },
                {
                    "number": 8,
                    "text": "Uye ngirozi yakataura kwandiri ichiti: Tarisai goridhe, nesirivha, nesirika, nemicheka mitsvuku, nemachira akarukwa zvinoyevedza, nenhumbi dzinokosha, nepfambi, ndizvo zvinodiwa nechechi iyi huru inonyagandza."
                },
                {
                    "number": 9,
                    "text": "Uye nokuda kukudzwa nenyika vanoparadza vatendi vaMwari, vachivatora vachivaisa muutapwa."
                },
                {
                    "number": 10,
                    "text": "Uye zvakaitika kuti ndakatarisa ndikaona mvura zhinji; uye yaiganhura maJentairi kubva kumbeu yehama dzangu."
                },
                {
                    "number": 11,
                    "text": "Uye zvakaitika kuti ngirozi yakati kwandiri: Tarisai hasha dzaMwari dziri pamusoro pembeu yehama dzako."
                },
                {
                    "number": 12,
                    "text": "Uye ndakatarisa uye ndikaona murume pakati pemaJentairi, akanga akaparadzaniswa nembeu yehama dzangu nemvura zhinji; uye ndikaona Mweya waMwari, kuti wakadzika uye ukatunha murume uyu; uye akaenda pamusoro pemvura zhinji, kana kumbeu yehama dzangu, vakanga vari munyika yechipikirwa."
                },
                {
                    "number": 13,
                    "text": "Uye zvakaitika kuti ndakaona Mweya waMwari, kuti wakatunha maJentairi; uye vakaenda vakabuda muutapwa, pamusoro pemvura zhinji."
                },
                {
                    "number": 14,
                    "text": "Uye zvakaitika kuti ndakaona mhomho zhinji dzemaJentairi munyika yechipikirwa; uye ndikaona hasha dzaMwari, kuti dzakanga dziri pambeu yehama dzangu; uye vakaparadzwa nemaJentairi vakatambudzika."
                },
                {
                    "number": 15,
                    "text": "Uye ndakaona Mweya waIshe, kuti waive pamaJentairi, uye vakabudirira uye vakatora nyika vakaiita nhaka yavo; uye ndikaona kuti vakanga vari vachena, uye vakarurama chaizvo nokunaka, sezvakanga zvakaita vanhu vekwangu vasati vauraiwa."
                },
                {
                    "number": 16,
                    "text": "Uye zvakaitika kuti ini Nifai, ndakaona kuti maJentairi vakanga vaenda kubva muutapwa vakazvirereka pamberi paIshe; uye simba raIshe rakanga riinavo."
                },
                {
                    "number": 17,
                    "text": "Uye ndakaona kuti nyika dzemaJentairi dzakanga dzaungana pamwechete mumakungwa, nemumatunhuwo, kuti vavarwise."
                },
                {
                    "number": 18,
                    "text": "Uye ndakaona kuti simba raMwari rakanga riinavo, nekutiwo hasha dzaMwari dzakanga dziri pane avo vose vakanga vaungana pamwechete kuti vavarwise."
                },
                {
                    "number": 19,
                    "text": "Uye ini Nifai, ndakaona kuti maJentairi vainge vabuda muutapwa vakabviswa nesimba raMwari kubva mumaoko emamwe ose marudzi."
                },
                {
                    "number": 20,
                    "text": "Uye zvakaitika kuti ini Nifai, ndakaona kuti vakabudirira munyika; uye ndakaona bhuku, uye rakanga rakatakurwa pakati pavo."
                },
                {
                    "number": 21,
                    "text": "Uye ngirozi yakati kwandiri: Unoziva here zvinoreva bhuku?"
                },
                {
                    "number": 22,
                    "text": "Uye ini ndikati kwairi: Handizive."
                },
                {
                    "number": 23,
                    "text": "Uye ikati: Tarisai rinobva mumuromo wemuJuda. Uye ini Nifai, ndakariona; uye ikati kwandiri: Bhuku raurikuona rine zvinyorwa zvemaJuda, zvine zvibvumirano zvaIshe, izvo zvavakaita kune vemba yaIsraeri; uye rinewo zvizhinji zvezviporofita zvevaporofita vatsvene; uye inhoroondo yakaita seyakanyorwa pamahwendefa endarira, chete haasi akawanda; zvisinei, ane zvibvumirano zvaIshe, izvo zvavakaita kumba yaIsraeri; nokudaro, zvinokosha kwazvo kumaJentairi."
                },
                {
                    "number": 24,
                    "text": "Uye ngirozi yaIshe yakati kwandiri: Waona kuti bhuku rinobuda richibva mumuromo memuJuda; uye kana richibuda richibva mumuromo wemuJuda rinenge riine vhangeri rakakwana raIshe, rinova rinopupurwa nevaapositori vanegumi nevaviri; uye vanopupura maererano nechokwadi chiri muGwayana raMwari."
                },
                {
                    "number": 25,
                    "text": "Nokudaro, zvinhu izvi zvinoenda zvichibva kumaJuda zviri zvirokwazvo zvichienda kumaJentairi, maererano nechokwadi chiri munaMwari."
                },
                {
                    "number": 26,
                    "text": "Uye mushure mekunge zvaenda neruoko rwevaapositori veGwayana vanegumi nevaviri, zvichibva kumaJuda zvichienda kumaJentairi, munoona kutangwa kwechechi iya huru inonyangadza, inonyangadza kupfuura dzimwe chechi dzose; nokuti tarisai, vabvisa kubva muvhangeri reGwayana zvimwe zvikamu zvizhinji zviri pachena zvinokosha; nezvibvumirano zvizhinji zvaIshe vakabvisa."
                },
                {
                    "number": 27,
                    "text": "Uye zvose izvi vakaita kuti vapindure nzira chaidzo dzaIshe, kuti vapofomadze maziso uye vaomose mwoyo yevana vevanhu."
                },
                {
                    "number": 28,
                    "text": "Nokudaro, unoona kuti mushure mekunge bhuku rapfuura nemumaoko echechi huru inonyangadza, kuti kune zvinhu zvizhinji zviri pachena uye zvinokosha zvakabviswa mubhuku, rinove bhuku reGwayana raMwari."
                },
                {
                    "number": 29,
                    "text": "Uye mushure mekunge zviri pachena nezvinokosha izvi zvabviswa rinoenda kumarudzi ose emaJentairi; uye mushure mekunge raenda kumarudzi ose emaJentairi, hongu, kana kuyambuka makungwa ayo awaona nemaJentairi vaenda vachibva muutapwa, unoona—kuti nenzira yezvinhu zvizhinji zviri pachena uye zvinokosha zvakabviswa mubhuku, zvakanga zviri pachena kunzwikwa nevana vevanhu, maererano nekuve pachena kuri muGwayana raMwari—nenzira yezvinhu izvi zvakabviswa muvhangeri reGwayana, vakawanda zvisingataurike vari kupunzika, hongu, zvokuti Satani ave nesimba guru pamusoro pavo."
                },
                {
                    "number": 30,
                    "text": "Zvisinei, unoona kuti maJentairi vakaenda vachibva muhutapwa, uye vakasimudzirwa nesimba raMwari kuti vave pamusoro pemamwe marudzi ose, munyika yakanaka kupfuura dzimwe nyika dzose, inove ndiyo nyika Ishe Mwari yavakabvumirana nababa vako kuti mbeu yavo ichave nenhaka yenyika iyi; nokudaro, unoona kuti Ishe Mwari havazobvumira kuti maJentairi vaparadze zvachose kusanganiswa kwembeu yako, iyo iri mukati mehama dzako."
                },
                {
                    "number": 31,
                    "text": "Kana kubvumira kuti maJentairi vaparadze mbeu yehama dzako."
                },
                {
                    "number": 32,
                    "text": "Kana Ishe Mwari kubvumira kuti maJentairi vagare nariinhi vari muupofu hunotyisa, uhwo hwauri kuona kuti vari mahuri, nenzira yezvinhu zviri pachena uye zvinokosha zvikuru zvevhangeri reGwayana zvakavigwa nechechi iya inonyangadza, yawaona kutangwa kwayo."
                },
                {
                    "number": 33,
                    "text": "Nokudaro Gwayana raMwari rinoti: Ndichava netsitsi kumaJentairi, mukushanyira vakasara vemba yaIsraeri mukutongwa kukuru."
                },
                {
                    "number": 34,
                    "text": "Uye zvakaitika kuti ngirozi yaIshe yakataura kwandiri ichiti: Tarisai, Gwayana raMwari rinoti, mushure mekunge ndashanyira vakasara vemba yaIsraeri—uye vakasara vandinotaura ava imbeu yababa wako—nokudaro, mushure mekunge ndavashanyira mukutonga, uye ndavatambudzisa neruoko rwemaJentairi, uye mushure mekunge maJentairi vapunzika zvisingataurike, nenzira yezvikamu zviri pachena-chena zvinokosha zvevhangeri reGwayana zvavasina kupihwa nechechi iya inonyangadza, inove ndiyo amai vepfambi, Gwayana rinodaro—ndichave netsitsi kumaJentairi musi iwoyo, zvekuti ndichauyisa kwavari, musimba rangu, zvizhinji zvevhangeri rangu, richave pachena uye richikosha, rinodaro Gwayana."
                },
                {
                    "number": 35,
                    "text": "Nokuti tarisai, rinodaro Gwayana: ndichazviratidza pachangu kumbeu yako, kuti vachanyora zvinhu zvizhinji zvandichavaparidzira, zvichave zviri pachena uye zvichikosha; uye mushure mekunge mbeu yako yaparadzwa, uye yaderera mukusatenda, nembeuwo yehama dzako, tarisai, zvinhu zvose izvi zvichavanzwa, kuuya kumaJentairi, nechipo nesimba reGwayana."
                },
                {
                    "number": 36,
                    "text": "Uye mazviri muchanyorwa vhangeri rangu, rinodaro Gwayana, uye dombo rangu neruponeso rwangu."
                },
                {
                    "number": 37,
                    "text": "Uye vakakomborerwa avo vachatsvaka kuunza Zioni yangu musi iwoyo, nokuti vachawana chipo nesimba reMweya Mutsvene; uye kana vakashingirira kusvika kwekupedzisira vachasimudzwa muzuva rekupedzisira, uye vachaponeswa muumambo hweGwayana husingaperi; uye uyo achashambadza runyararo, hongu, matama emufaro mukuru, vachave vakanaka zvakadii mumakomo."
                },
                {
                    "number": 38,
                    "text": "Uye zvakaitika kuti ndakaona vakasara vembeu yehama dzangu, nebhuku reGwayana raMwari, rakanga rabva mumuromo wemaJuda, kuti rakauya kubva kumaJentairi richienda kune vakasara vembeu yehama dzangu."
                },
                {
                    "number": 39,
                    "text": "Uye mushure mekunge rauya kwavari ndakaona mamwe mabhuku, akauya pamusoro pesimba reGwayana, kubva kumaJentairi achienda kwavari, mukupwisa maJentairi nevakasara vembeu yehama dzangu, nemaJudawo akange akapararira pasi pose, kuti zvinyorwa zvemaporofita uye nezvevaapositori veGwayana vanegumi nevaviri ndezvechokwadi."
                },
                {
                    "number": 40,
                    "text": "Uye ngirozi yakataura kwandiri, ichiti: Zvinyorwa zvekupedzisira izvi, zvawaona zviri kumaJentairi, zvichamisa chokwadi chevekutanga, avo vanova ndivo vaapositori veGwayana vanegumi nevaviri, uye zvigoita kuti kuzivikanwe zviri pachena uye zvinokosha zvavakatorerwa; uye zvigoita kuti zvizivikanwe kuhama dzose, ndimi, nevanhu, kuti Gwayana raMwari ndiro Mwanakomana waBaba Vokusingaperi, uye Muponesi wenyika; nokuti vanhu vose vakafanira kuuya kwaari, kana kuti havangazoponeswa."
                },
                {
                    "number": 41,
                    "text": "Uye vakafanira kuuya nemazwi achataurwa nemuromo weGwayana; uye mazwi eGwayana achaziviswa muzvinyorwa zvembeu yako, nemuzvinyorwa zvevaapositori veGwayana vanegumi nevaviri; nokudaro zvose zvichaiswa pamwechete; nokuti kuna Mwari mumwechete neMufudzi mumwechete pasi pose."
                },
                {
                    "number": 42,
                    "text": "Uye nguva iri kusvika yekuti achazviratidza iye pachake kumarudzi ose, zvose kumaJuda nekumaJentairiwo; uye mushure mekunge azviratidza pachake kumaJuda uye nekumaJentairiwo, zvino ozozviratidzawo pachake kumaJentairiwo nekumaJudawo, uye vekupedzisira vachave vekutanga, uye vekutanga vachave vekupedzisira."
                }
            ]
        },
        "/study/scriptures/bofm/1-ne/14": {
            "uri": "/study/scriptures/bofm/1-ne/14",
            "title": "1 Nifai 14",
            "data_type": "chapter",
            "chapter_name": "Chitsauko 14",
            "chapter_summary": [
                "Ngirozi inotaurira Nifai nezvemaropafadzo nekutukwa kuchawira pamusoro pemaJentairi—Kune chechi mbiri chete: Chechi yeGwayana raMwari nechechi yadhiabhorosi—Vatendi vaMwari mukati memarudzi ose vanotambudzwa nechechi huru inonyangadza—Muapositori Johane achanyora maererano nekuguma kwenyika. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvichaitika kuti, kana maJentairi vakateerera kuGwayana raMwari muzuva iro raachazviratidza iye pachake kwavari muzwi, nemusimbawo, nemuzviito, nemukubvisa zvimhingamupinyi zvavo—"
                },
                {
                    "number": 2,
                    "text": "Uye vagorega kuomesa mwoyo yavo kuGwayana raMwari, vachaverengerwa mukati membeu yababa vako, hongu, vachaverengerwa kumba yeIsraeri; uye vachazove vanhu vakaropafadzwa munyika yechipikirwa nariinhi; havachazotorwa muhutapwa zvakare; uye imba yaIsraeri haichazonyadziswa."
                },
                {
                    "number": 3,
                    "text": "Uye zigomba guru riya, ravakachererwa nechechi huru inonyangadza, rakatangiswa nadhiabhorosi nevana vake, kuti atungamire mweya yevanhu kugehena—hongu, zigomba guru riya rakachererwa kuti riparadze vanhu richazadzwa neavo vakarichera, vachiparadzwa zvachose, rinodaro Gwayana raMwari; kwete kuparadzwa kwemweya, kunze kwekunge kuri kwokuukanda mugehena riya risina magumo."
                },
                {
                    "number": 4,
                    "text": "Nokuti tarisai, izvi zviri maererano neutapwa hwadhiabhorosi, uye zviri maererano nokuranga kwaMwari, kune avo vose vanoita zvakaipa pamberi pake."
                },
                {
                    "number": 5,
                    "text": "Uye zvakaitika kuti ngirozi yakataura kwandiri, Nifai ichiti: Waona kuti kana maJentairi vakatendeuka zvinove zvakanaka kwavari; uye unozivawo maererano nezvibvumirano zvaIshe kune vemba yaIsraeri; wanzwawo kuti uyo asingatendeuke anofanirwa kuparara."
                },
                {
                    "number": 6,
                    "text": "Saka, heyo nhamo kumaJentairi kana vakave vanoomesa mwoyo yavo kuGwayana raMwari."
                },
                {
                    "number": 7,
                    "text": "Nokuti nguva iri kuuya, rinodaro Gwayana raMwari, yokuti ndichashanda basa guru uye rinoshamisa pakati pevana vevanhu; basa richange risingaperi, uku kana uku—kuti muvavapwise murunyararo neupenyu hwokusingaperi, kana kuti vaendeswe kuhukukutu hwemwoyo yavo nemuhupofu hwepfungwa dzavo mukuuiswa kwavo muhutapwa, uyewo mukuparadzwa, kwose kwenyama nekwemweya, maererano neutapwa hwadhiabhorosi, uhwo hwandataura nezvahwo."
                },
                {
                    "number": 8,
                    "text": "Uye zvakaitika kuti ngirozi payakange yataura mazwi aya, yakati kwandiri: Unorangarira here zvibvumirano zvaBaba kune vemba yaIsraeri? Ndikati, Hongu."
                },
                {
                    "number": 9,
                    "text": "Uye zvakaitika kuti yakati kwandiri: Tarisai, uone chechi iya huru inonyangadza, inove ndiyo zimai rezvinyangadzo. Akaritanga ari dhiabhorosi."
                },
                {
                    "number": 10,
                    "text": "Uye ikati kwandiri: Tarisai kune chechi mbiri chete; yekutanga ichechi yeGwayana raMwari, uye imwe ichechi yadhiabhorosi; nokudaro, uyo asiri wechechi yeGwayana raMwari ndewe zichechi riya guru, rinove ndiro zimai rekuipa; uye ndiro zipfambi repasi pose."
                },
                {
                    "number": 11,
                    "text": "Uye zvakaitika kuti ndakatarisa ndikaona zipfambi repasi pose, uye rigere pamusoro pemvura dzakawanda; uye rakanga richitonga pasi pose, mukati menyika dzose, marudzi, ndimi, navanhu."
                },
                {
                    "number": 12,
                    "text": "Uye zvakaitika kuti ndakatarisa chechi yeGwayana raMwari, nehuwandu hwaro hwaive hushoma, nenzira yekuipa kwezipfambi rakange rigere pamusoro pemakungwa mazhinji; zvakadaro, ndakaona kuti vechechi yeGwayana, vakange vari vatendi vaMwari, vakange vari pasi pose; uye kutonga kwavo pasi kwaive kushoma, nenzira yekuipa kwezipfambi guru randakanga ndaona."
                },
                {
                    "number": 13,
                    "text": "Uye zvakaitika kuti ndakaona kuti zimai guru rekuipa raunganidza pamwechete mhomho pasi pose, mukati memarudzi ose emaJentairi, kuti varwise Gwayana raMwari."
                },
                {
                    "number": 14,
                    "text": "Uye zvakaitika kuti ini Nifai, ndakaona simba reGwayana raMwari, kuti rakadzika pavatendi vechechi yeGwayana, nekune vanhu vechibvumirano chaIshe, vakange vakapararira nepasi pose; uye vakanga vakapakatira ururami nesimba raMwari mukukudzwa kukuru."
                },
                {
                    "number": 15,
                    "text": "Uye zvakaitika kuti ndakaona kuti hasha dzaMwari dzakadururirwa muchechi iya huru inonyangadza, zvekuti kwakave nehondo nerunyerekupe rwehondo pakati pemarudzi ose nehama dzepasi pano."
                },
                {
                    "number": 16,
                    "text": "Uye kutanga kwakaita hondo nerunyerekupe rwehondo pakati pemarudzi ose akange ari ezimai rekuipa, ngirozi yakataura kwandiri ichiti: Tarisai, hasha dzaMwari dziri pamusoro pezimai repfambi; uye tarisai, unoona zvose zvinhu izvi—"
                },
                {
                    "number": 17,
                    "text": "Uye kana zuva rauya rekuti hasha dzaMwari dzidururirwe pamusoro pezimai repfambi, inova chechi huru inonyangadza, akaritanga ari dhiabhorosi, zvino, muzuva iroro, basa raBaba richatanga, mukugadzirira nzira yekuzadzikisa zvibvumirano zvavo, zvavakaita kuvanhu vavo vanove vemba yaIsraeri."
                },
                {
                    "number": 18,
                    "text": "Uye zvakaitika kuti ngirozi yakataura kwandiri ichiti: Tarisa!"
                },
                {
                    "number": 19,
                    "text": "Uye ndakatarisa ndikaona murume, uye akanga akapfeka gemenzi jena."
                },
                {
                    "number": 20,
                    "text": "Uye ngirozi ikati kwandiri: Ona mumwe wevaapositori veGwayana vanegumi nevaviri."
                },
                {
                    "number": 21,
                    "text": "Tarisai, achaona uye agonyora zvasara zvezvinhu izvi; hongu, nezvinhuwo zvizhinji zvakaitika."
                },
                {
                    "number": 22,
                    "text": "Uye achanyorawo nezvekuguma kwenyika."
                },
                {
                    "number": 23,
                    "text": "Nokudaro, zvinhu zvaachanyora zvakarurama uye zviri zvechokwadi; uye tarisai zvinonyorwa mubhuku rawaona richibuda mumuromo wemuJuda; uye panguva yazvakabva mumuromo wemuJuda, kana kuti, panguva dzabuda bhuku mumuromo wemuJuda, zvinhu zvange zvakanyorwa zvange zviri pachena uye zvakachena, zvichikoshesesa uye zviri nyore mukunzwikwa nevanhu vose."
                },
                {
                    "number": 24,
                    "text": "Uye tarisai, zvinhu zvichanyorwa nemuapositori weGwayana uyu zvinhu zvizhinji zvawakaona; uye tarisai, zvasara uchazviona."
                },
                {
                    "number": 25,
                    "text": "Asi zvinhu zvauchaona mushure hauzozvinyora; nokuti Ishe Mwari vazodza muapositori weGwayana raMwari kuti azvinyore."
                },
                {
                    "number": 26,
                    "text": "Uye vamwe vanga varipo, kwavari varatidza zvose zvinhu, uye vakabva vazvinyora; uye zvakanamwa kuti zvigozouya zvakachena, maererano nechokwadi chiri muGwayana, munguva yavo Ishe, kune vemba yaIsraeri."
                },
                {
                    "number": 27,
                    "text": "Uye ini Nifai, ndakanzwa uye ndinopupura, kuti zita remuapositori weGwayana raive Johane, maererano nezwi rengirozi."
                },
                {
                    "number": 28,
                    "text": "Uye tarisai, ini Nifai, ndinorambidzwa kuti ndinyore zvinhu zvakasara zvandakaona ndikanzwa; nokudaro zvinhu zvandanyora zvakwanirana neni; uye ndanyora chidimu chidiki chezvinhu zvandakaona."
                },
                {
                    "number": 29,
                    "text": "Uye ndinopupura kuti ndakaona zvinhu zvakaonekwa nababa vangu, uye ngirozi yaIshe yakaita kuti zvizivikanwe neni."
                },
                {
                    "number": 30,
                    "text": "Uye zvino ndave kupedzisa kutaura nezvezvinhu zvandakaona zvandakanga ndakatakurwa neMweya; uye kana zvose zvinhu zvandakaona zvisina kunyorwa, zvinhu zvandanyora ndezvechokwadi. Uye ndizvo zvazviri. Ameni."
                }
            ]
        },
        "/study/scriptures/bofm/1-ne/15": {
            "uri": "/study/scriptures/bofm/1-ne/15",
            "title": "1 Nifai 15",
            "data_type": "chapter",
            "chapter_name": "Chitsauko 15",
            "chapter_summary": [
                "Mbeu yaRihai ichatambira vhangeri kubva kumaJentairi mumazuva ekupedzisira—Chizvarwa chaIsraeri chinofananidzwa nemuti wemuorivi une mapazi achabatanidzwa pakare—Nifai anodudzira chiratidzo chemuti weupenyu uye anotaura nezvekuenzanisa kwaMwari mukubvisa vatadzi muvakarurama. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti ini Nifai, ndakanga ndatakurwa mumweya, uye ndaona zvose zvinhu izvi, ndakadzokera kutende kwababa vangu."
                },
                {
                    "number": 2,
                    "text": "Uye zvakaitika kuti ndakaona hama dzangu, uye dzakanga dzichiitirana nharo maererano nezvinhu zvakanga zvataurwa nababa vangu kwavari."
                },
                {
                    "number": 3,
                    "text": "Nokuti chokwadi vakataura zvinhu zvikuru zvakawanda kwavari, zvakange zvakaoma kunzwisiswa, kunze kwekunge munhu abvunza Mwari; uye ivo vari vakukutu mumwoyo, saka havana kutarisa kuna Ishe sezvavaifanira kuita."
                },
                {
                    "number": 4,
                    "text": "Uye zvino ini Nifai, ndakasuwa pamusana pekuoma kwemwoyo yavo, uyewo, nenzira yezvinhu zvandakanga ndaona, nekuziva kuti zvaitozoitika chete nenzira yekuipa kukuru kwevana vevanhu."
                },
                {
                    "number": 5,
                    "text": "Uye zvakaitika kuti ndakakurirwa nenzira yekutambudzwa kwangu, nokuti ndaiti kutambudzika kwangu kwaive kukuru kupfuura zvose, nenzira yekuparadzwa kwevanhu vekwangu, nokuti ndakanga ndaona kupunzika kwavo."
                },
                {
                    "number": 6,
                    "text": "Uye zvakaitika kuti mushure mekunge ndatambira simba ndakataura kuhama dzangu, ndichida kuziva kwavari chikonzero chenharo dzavo."
                },
                {
                    "number": 7,
                    "text": "Uye vakati: Tarisai, hatinzwisise mazwi ataurwa nababa vedu nezvemapazi emuti wemuorivi, uye nezvemaJentairi."
                },
                {
                    "number": 8,
                    "text": "Uye ndikati kwavari: Mabvunza Ishe here?"
                },
                {
                    "number": 9,
                    "text": "Uye vakati kwandiri: Hatina; nokuti Ishe havaite kuti tizive chinhu chakadaro."
                },
                {
                    "number": 10,
                    "text": "Tarisai, ndakadaro kwavari: Sei musingachengete mirau yaIshe? Sei muchizofa, nenzira yeukukutu hwemwoyo yenyu?"
                },
                {
                    "number": 11,
                    "text": "Hamuyeuke here zvinhu izvo zvakataurwa naIshe?—Kana mukasaomesa mwoyo yenyu, uye mukandikumbira murutendo, muchitenda kuti muchagashira, nekusimba mukuchengeta mirairo yangu, chokwadi zvinhu izvi zvichaziviswa kwamuri."
                },
                {
                    "number": 12,
                    "text": "Tarisai, ndinoti kwamuri, imba yaIsraeri yakaenzaniswa nemuti wemuorivi, neMweya waIshe wakanga uri munababa vedu; uye tarisai hatina kupazuka here kubva mumba yaIsraeri, uye hatizi bazi remba yaIsraeri here?"
                },
                {
                    "number": 13,
                    "text": "Uye zvino, chinhu chinoreva baba vedu maererano nekupinzaniswa kwemapazi epo chaiwo kuburikidza nekuzara kwemaJentairi kuti, mumazuva ekupedzisira, kana mbeu yedu yaderera mukusatenda, hongu, kwemakore mazhinji, uye zvizvarwa zvizhinji mushure mekunge Mesia azviratidza nemuviri wake kuvana vevanhu, ndipo pachauya kuzara kwevhangeri raMesia kumaJentairi, uye robva kumaJentairi richienda kune vakasara vembeu yedu—"
                },
                {
                    "number": 14,
                    "text": "Uye muzuva iroro vakasara vembeu yedu ndipo pavachaziva kuti ndevemba yaIsraeri, nokuti ndivo vanhu vechibvumirano chaIshe; uye ndipo pavachaziva nokuuya muruzivo rwemadzitateguru avo, nekuruzivowo rwevhangeri reMununuri wavo, rakaparidzwa kumadzibaba avo naiye; nokudaro, vachauya mukuziva Mununuri wavo nezvinangwa chaizvo zvedzidziso yake, kuti vagoziva kuti vangauye sei kwaari uye vagoponeswa."
                },
                {
                    "number": 15,
                    "text": "Uye muzuva iroro havazofara here vachirumbidza Mwari vavo vasingaperi, dombo ravo neruponeso rwavo? Hongu, muzuva iroro, havazogashira here simba nekudya kunosimbisa kubva kumudzambiringa wechokwadi? Hongu, havazouya here mudanga rechokwadi raMwari?"
                },
                {
                    "number": 16,
                    "text": "Tarisai, ndinoti kwamuri, Hongu; vacharangarirwa zvakare kune vemba yaIsraeri; vachabatanidzwa, vari bazi repo remuti wemuorivi, vachiiswa mumuti wemuorivi wechokwadi."
                },
                {
                    "number": 17,
                    "text": "Uye izvi ndizvo zviri kureva baba vedu; uye vari kureva kuti izvi hazvizoitika kudzamara vati vaparadzwa nemaJentairi; uye vanoreva kuti zvichaitika nekumaJentairi, kuti Ishe aratidze simba rake kumaJentairi, nechikonzero chichaita kuti arambwe nemaJuda, kana vemba yaIsraeri."
                },
                {
                    "number": 18,
                    "text": "Nokudaro, baba vedu havana kutaura nezvembeu yedu yega, asiwo nezvemba yose yaIsraeri, achinongedza kuchibvumirano chichazadzikiswa mumazuva ekupedzisira; chiri chibvumirano chakaitwa naIshe kuna baba vedu Abrahama vachiti: Mumbeu yako hama dzose dzepasi dzicharopafadzwa."
                },
                {
                    "number": 19,
                    "text": "Uye zvakaitika kuti ini Nifai, ndakataura kwavari zvizhinji maererano nezvinhu izvi; hongu, ndakataura kwavari nezvekudzorerwa kwemaJuda mumazuva ekupedzisira."
                },
                {
                    "number": 20,
                    "text": "Uye ndakadzokorora mazwi aIsaya kwavari, akataura nezvekudzorerwa pakare, kwemaJuda, kana kwemba yaIsraeri; uye mushure mekunge vadzorerwa havachazonyadziswa, havazoparadzwa zvakare. Uye zvakaitika kuti ndakataura mazwi akawanda kwazvo kuhama dzangu, zvekuti vakapfava uye vakazvirereka pamberi paIshe."
                },
                {
                    "number": 21,
                    "text": "Uye zvakaitika kuti vakataura kwandiri zvakare, vachiti: Chinorevei chinhu ichi chakaonekwa nababa vedu kuhope? Unorevei muti wavakaona?"
                },
                {
                    "number": 22,
                    "text": "Uye ndakati kwavari: Chaive chiratidzo chemuti weupenyu."
                },
                {
                    "number": 23,
                    "text": "Uye vakati kwandiri: Rinorevei danda resimbi rakaonekwa nababa vedu, raienda pamuti?"
                },
                {
                    "number": 24,
                    "text": "Uye ndakati kwavari raive izwi raMwari; uye avo vachateerera kuzwi raMwari, uye vachibatirira nesimba kwariri, havazofi; hakuna zviedzo uye kana miseve inotyisa yemuvengi ingavakurire ikavapinza muupofu, kuti vatungamirirwe kunoparadzwa."
                },
                {
                    "number": 25,
                    "text": "Nokudaro, ini Nifai, ndakavakuridzira kuti vachenjerere mazwi aIshe; hongu, ndakavakuridzira nesimba remweya wangu rose, nehugwaru hwose hwandinawo, kuti vachenjerere izwi raMwari uye vagorangarira kuchengeta mirairo yavo nguva dzose muzvinhu zvose."
                },
                {
                    "number": 26,
                    "text": "Uye vakati kwandiri: Ko! rwunorevei rwizi rwemvura rwakaonekwa nababa vedu?"
                },
                {
                    "number": 27,
                    "text": "Uye ndakati kwavari mvura yakaonekwa nababa vangu yaive utsvina; uye mwoyo wavo wakanga wakanyura mune zvimwe zvinhu zvekuti havana kuona utsvina hwemvura."
                },
                {
                    "number": 28,
                    "text": "Uye ndakati kwavari yaive mvura yakaipa, inoganhura vakaipa kubva pamuti weupenyu, nekubvawo kuvatendi vaMwari."
                },
                {
                    "number": 29,
                    "text": "Uye ndikati kwavari chaive chiratidzo chegehena riye rinotyisa, rakanzi kwandiri nengirozi rakagadzirirwa vakaipa."
                },
                {
                    "number": 30,
                    "text": "Uye ndakati kwavari baba vedu vakaonawo kuti kutonga kwakanaka kwaMwari kunoitawo kuti vatsvene vabve muvatadzi; uye kupenya kwacho kwakange kwakaita sechiedza chemoto uri kubvira, uyo unokwira kuna Mwari narinhi narinhi, uye usina magumo."
                },
                {
                    "number": 31,
                    "text": "Uye vakati kwandiri: Chinhu ichi chinoreva here kunetswa kwemuviri mumazuva ekuedzwa, kana kuti zvekupedzisira zvinenge zvakaita mweya mushure mekufa kwenyama, kana kuti chiri kutaura here nezvezvinhu zvenyama?"
                },
                {
                    "number": 32,
                    "text": "Uye zvakaitika kuti ndakati kwavari chiratidzo chezvinhu zvose zvenyama nezvemweya; nokuti zuva rakafanira kusvika rekuti vatongwe nemabasa avo, hongu, kana mabasa ayo akaitwa nemuviri wenyama mumazuva avo ekuedzwa."
                },
                {
                    "number": 33,
                    "text": "Nokudaro, kana vakafa vari mukuipa kwavo vakafanira kuraswawo, muzvinhu zvemweya, izvo zviri zvinhu zviri muururami; nokudaro, vakafanira kuunzwa kuti vazomira pamberi paMwari, kuti vatongwe nemabasa avo; uye kana mabasa avo anga ari etsvina ivo vakafanira kuve vakasviba; uye kana vakasviba hazvingagone kuti vangagare muumambo hwaMwari; kana zvakadaro, umambo hwaMwari hwakafanira kunge hwakasvibawo."
                },
                {
                    "number": 34,
                    "text": "Asi tarisai, ndinoti kwamuri, umambo hwaMwari hauna kusviba, uye hakuna chinhu chisina kuchena chingapinde muumambo hwaMwari; nokudaro pakafanira kuve nenzvimbo yeutsvina yakagadzirirwa izvo zvakasviba."
                },
                {
                    "number": 35,
                    "text": "Uye kune nzvimbo yakagadzirwa, hongu, riya gehena rinotyisa randataura nezvaro, uye dhiabhorosi ndiye mugadziri waro; nokudaro nzvimbo yekupedzisira yemweya yevanhu kugara muumambo hwaMwari, kana kurasirwa kunze nenzira yekuenzanisa kuye kwandambotaura."
                },
                {
                    "number": 36,
                    "text": "Nokudaro, vakaipa vanorambwa kubva muvakarurama, nekubvawo kumuti uye weupenyu, une muchero unokosha nekudiwa kupfuura mimwe michero yose; hongu, uye ndicho chipo chikuru chaMwari kupfuura zvose. Uye ndiko kutaura kwandakaita kuhama dzangu. Ameni."
                }
            ]
        },
        "/study/scriptures/bofm/1-ne/16": {
            "uri": "/study/scriptures/bofm/1-ne/16",
            "title": "1 Nifai 16",
            "data_type": "chapter",
            "chapter_name": "Chitsauko 16",
            "chapter_summary": [
                "Vakaipa vanotora chokwadi sechakaoma—Vanakomana vaRihai vanoroora vanasikana vaIshmaeri—Riahona inovatungamirira mukufamba kwavo murenje—Mazwi anobva kuna Ishe anonyorwa paRiahona nguva nenguva—Ishmaeri anofa; mhuri yake inotsutsumwa pamusana pekutambudzika. Zvingangove makore 600 kusvika ku592 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mushure mekunge ini Nifai, ndapedza kutaura kuvakoma vangu, tarisai vakati kwandiri: Watitaurira zvinhu zvakaoma, zvatisingakwanise kuita."
                },
                {
                    "number": 2,
                    "text": "Uye zvakaitika kuti ini ndakati kwavari ndaizviziva kuti ndakanga ndataura zvinhu zvakaoma pamusoro pezvinhu zvakaipa, maererano nechokwadi; vatsvene ndavachenura, ndikagovareverera kuti vave vanosimudzwa nomusi wokupedzisira; nokudaro, vane mhosva vanotora chokwadi sechakaoma, nokuti chinovabaya pamwoyo."
                },
                {
                    "number": 3,
                    "text": "Uye zvino vakoma vangu, dai manga muri vatsvene uye muchida kuteerera chokwadi, nokuita saizvozvo, kuti muzofamba makatwasanuka pamberi paMwari, hamaizotsutsumwa pamusana pechokwadi, muchiti: Unotaura zvinhu zvakaoma kwatiri."
                },
                {
                    "number": 4,
                    "text": "Uye zvakaitika kuti ini Nifai, ndakakurudzira vakoma vangu, nesimba rangu rose, kuti vachengete mirairo yaIshe."
                },
                {
                    "number": 5,
                    "text": "Uye zvakaitika kuti vakazvininipisa pamberi paIshe; zvekuti ndakava norufaro netariro huru, kuti vachazofamba munzira dzoutsvene."
                },
                {
                    "number": 6,
                    "text": "Zvino, zvinhu zvose izvi zvakataurwa nokuitwa apo baba vangu vaigara mutende yakanga iri munhika yavakanga vadaidza kuti Remueri."
                },
                {
                    "number": 7,
                    "text": "Uye zvakaitika kuti ini Nifai, ndakatora mumwe wavanasikana vaIshmaeri kuti ave mukadzi wangu; zve, vakoma vangu vakatora vanasikana vaIshmaeri kuti vave vakadzi vavo; uyewo Zoramu akatora mwanasikana mukuru waIshmaeri kuti ave mukadzi wake."
                },
                {
                    "number": 8,
                    "text": "Uye nokudaro baba vangu vakanga vazadzikisa mirairo yose yaIshe yakanga yapiwa kwavari. Uyewo ini Nifai, ndakanga ndakomborerwa naIshe zvikuru."
                },
                {
                    "number": 9,
                    "text": "Uye zvakaitika kuti izwi raIshe rakataura kuna baba vangu nousiku, rikavaudza kuti zuva raitevera vaifanirwa kufamba rwendo kuenda murenje."
                },
                {
                    "number": 10,
                    "text": "Uye zvakaitika kuti baba vangu zvavakamuka mangwanani, ndokuenda kumusuwo wetende, vakashamiswa kwazvo nokuona pasi chinhu chainge bhora chakaitwa noumhizha hunoshamisa; chakanga chakaitwa nendarira yakanaka. Muchibhora umu makanga mune simbi mbiri; imwe yakanga yakanongedzera nzira yataifanirwa kutevedza kuenda murenje."
                },
                {
                    "number": 11,
                    "text": "Uye zvakaitika kuti takaunganidza zvinhu zvose zvataifanira kuenda nazvo murenje, nezvimwe zvezvinhu zvedu izvo Ishe vakatipa; takatora mbeu dzendudzi dzose kuti tive tinotakura kuenda murenje."
                },
                {
                    "number": 12,
                    "text": "Uye zvakaitika kuti takatora matende edu tikasimuka kuenda murenje, tikayambuka rwizi Ramani."
                },
                {
                    "number": 13,
                    "text": "Uye zvakaitika kuti takafamba kwenguva inoita mazuva mana, takananga kuchamhembe takarerekera kumabvazuva zvishoma, takamisa matende edu zvakare; uye tikadaidza zita renzvimbo iyi kuti Sheza."
                },
                {
                    "number": 14,
                    "text": "Uye zvakaitika kuti takatora uta nemiseve yedu, tikaenda murenje kundobaya kudya kwemhuri dzedu; shure kwokunge tabaya kudya kwemhuri dzedu takadzokera zvakare kwakange kune mhuri dzedu murenje, kunzvimbo yeSheza. Uye takaenda zvakare murenje, tichitevedza gwara rimwechetero, tichitevedza nzvimbo dzerenje dzaive dzakapfuma, dzakanga dziri kumuganhu pedyo neGungwa Dzvuku."
                },
                {
                    "number": 15,
                    "text": "Uye zvakaitika kuti takafamba kwemazuva akawanda, tichibaya zvokudya munzira, neuta nemiseve yedu uye nematombo nezvikopo."
                },
                {
                    "number": 16,
                    "text": "Uye takatevera nzira yatairatidzwa nechibhora, chakatitungamirira munzvimbo dzerenje dzakaorera."
                },
                {
                    "number": 17,
                    "text": "Uye shure kwokunge tafamba mazuva akawanda, takamisa matende edu kwechinguva, kuti tizorore zvakare nokuti tiwane kudya kwemhuri dzedu."
                },
                {
                    "number": 18,
                    "text": "Uye zvakaitika kuti ini Nifai, ndaenda kundovhima, tarisai ndakatyora uta hwangu, hwakanga hwakagadzirwa nesimbi yakanaka; uye shure kwokunge ndatyora uta hwangu, tarisai, vakoma vangu vakandishatirirwa pamusana pokurasikirwa nouta hwangu, nokuti hatina kuzowana kudya."
                },
                {
                    "number": 19,
                    "text": "Uye zvakaitika kuti takadzokera tisina zvekudya kumhuri dzedu, sevanhu vakange vakaneta zvikuru, nenzira yerwendo, vakatambudzika zvikuru, pamusana pokushaya zvokudya."
                },
                {
                    "number": 20,
                    "text": "Uye zvakaitika kuti Ramani naRemueri navanakomana vaIshmaeri vakatangisa kutsutsumwa zvikuru, pamusana pokutambudzika kwavo nezvaivanetsa murenje; uye kana baba vangu vakatangisa kutsutsumwa kuna Ishe Mwari vavo; hongu, vose vakava nokusuwa kukuru, vakatsutsumwa kuna Ishe."
                },
                {
                    "number": 21,
                    "text": "Zvino zvakaitika kuti ini Nifai, shure kwokunge taomeserwa tose nevakoma vangu pamusana pekurasikirwa kweuta hwangu, uye tambo dzeuta hwavo dzarasika, zvakatanga kutiomera zvikuru, hongu, zvokuti takatadza kuwana zvokudya."
                },
                {
                    "number": 22,
                    "text": "Uye zvakaitika kuti ini Nifai, ndakataura zvikuru kuvakoma vangu, nokuti vakange vaomesa mwoyo yavo zvakare, zvekuti vakanga vavakutsutsumwa pamusana paIshe Mwari vavo."
                },
                {
                    "number": 23,
                    "text": "Uye zvakaitika kuti ini Nifai, ndakagadzira uta hwechimuti, ndikashandisa chimuti chakatwasuka, kugadzira museve; naizvozvo, ndokubva ndatora uta nomuseve, nechikopo namatombo. Uye ndakati kuna baba vangu: Ndoenda kupi kunotsvaka zvekudya?"
                },
                {
                    "number": 24,
                    "text": "Uye zvakaitika kuti vakakumbira kuna Ishe, nokuti vakanga vazvininipisa nokuda kwamazwi angu; nokuti ndakanga ndataura zvinhu zvakawanda kwavari nesimba romweya wangu."
                },
                {
                    "number": 25,
                    "text": "Uye zvakaitika kuti izwi raIshe rakauya kuna baba vangu; vakarangwa chaizvo nenzira yokutsutsumwa kwavo kuna Ishe, zvekuti vakasuwa zvikuru."
                },
                {
                    "number": 26,
                    "text": "Uye zvakaitika kuti izwi raIshe rakati kwavari: Tarisai pabhora, ugoona zvinhu zvakanyorwapo."
                },
                {
                    "number": 27,
                    "text": "Uye zvakaitika kuti baba vangu pavakaona zvinhu zvakanga zvakanyorwa pabhora, vakatya nokudedera kukuru, uye kana vakoma vangu navanakomana vaIshmaeri navakadzi vedu."
                },
                {
                    "number": 28,
                    "text": "Uye zvakaitika kuti ini Nifai, ndakaona kwakange kwakatendekerwa netsono dzaive pabhora, kuti dzaisevenza maererano norutendo nesimba redu nokutevedza kwataidziita."
                },
                {
                    "number": 29,
                    "text": "Uye pakange pakanyorwawo zvinhu zvitsva, zvakanga zvakajeka nokuverengeka, zvakatipa kunzwisisa maererano nenzira dzaIshe; uye zvakanga zvakanyorwa zvichishanduka—shanduka nguva nenguva, maererano nokutenda nesimba redu nekutevedza kana kuteerera kwedu kwariri. Naizvozvo tinoona kuti nezvinhu zviduku Ishe vanogona kuunza zvinhu zvikuru."
                },
                {
                    "number": 30,
                    "text": "Uye zvakaitika kuti ini Nifai, ndakaenda pamusoro pegomo, maererano nenzira dzakanga dzichipiwa nebhora."
                },
                {
                    "number": 31,
                    "text": "Uye zvakaitika kuti ndakauraya mhuka dzesango, zvekuti ndakawana kudya kwemhuri dzedu."
                },
                {
                    "number": 32,
                    "text": "Uye zvakaitika kuti ndakadzokera kumatende edu, ndiine mhuka dzandakanga ndauraya; uye zvino zvavakaona kuti ndakanga ndawana kudya, mufaro wavo wakava mukuru sei! Uye zvakaitika kuti vakazvininipisa pamberi paIshe, vakatenda kwavari."
                },
                {
                    "number": 33,
                    "text": "Uye zvakaitika kuti takasimudzira nerwendo rwedu, tikafamba zvakada kuenzana negwara redu rokutanga; shure kwokunge tafamba kwamazuva akawanda takadzika matende edu zvakare, kuti timbogara kwenguva yakati."
                },
                {
                    "number": 34,
                    "text": "Uye zvakaitika kuti Ishmaeri akafa, akavigwa panzvimbo yaidaidzwa kuti Nahomu."
                },
                {
                    "number": 35,
                    "text": "Uye zvakaitika kuti vanasikana vaIshmaeri vakachema zvikuru, nokuda kwekurasikirwa nababa wavo, uye nenzira yokutambudzika kwavo murenje; vakatsutsumwa kuna baba vangu, nokuti vakanga vavabvisa munyika yeJerusarema, vachiti: Baba vedu vafa; hongu, uye tafamba zvikuru murenje, tatambudzika zvikuru, nenzara, nenyota, nekuneta; shure kwokutambudzika uku kwose tichafira murenje nenzara."
                },
                {
                    "number": 36,
                    "text": "Uye uku ndiko kutsutsumwa kwavaiita kuna baba vangu, nekwandiri; uye vakanga vave nechido chokudzokera zvakare kuJerusarema."
                },
                {
                    "number": 37,
                    "text": "Uye zvino Ramani akati kuna Remueri uye nokuvanakomana vaIshmaeri: Tarisai, ngatiurayei baba vedu, uye zvakare nomunin’ina wedu Nifai, anozvitora somutongi wedu nomudzidzisi wedu, isu tiri vakoma vake."
                },
                {
                    "number": 38,
                    "text": "Zvino, anoti Ishe ataura naye, uye achiti ngirozi dzinoshumira kwaari. Asi tarisai, tinoziva kuti anotinyepera; achitiudza zvinhu izvi, uye anoita zvinhu zvizhinji nokuda kwoungwaru hwake, kuti atinyengedze mumaziso edu, achifunga, kuti zvimwe, angatitungamirire mune imwe nzvimbo yatisingazive murenje; uye shure kwokunge atitungamirira, anofunga kuzviita iye mambo nomutongi pamusoro pedu, kuti ave anoita nesu kuda kwake nokuzvifadza. Uye ndiko kufurira kwakaita mukoma wangu Ramani vamwe kuti vashatirwe."
                },
                {
                    "number": 39,
                    "text": "Uye zvakaitika kuti Ishe vakanga vanesu, hongu, uye kana izwi raIshe rakauya rikataura mazwi akawanda kwavari, rikavaranga zvikuru; uye shure kwokunge varangwa neshoko raIshe vakabvisa kushatirwa kwavo, uye vakatendeuka pazvivi zvavo, zvekuti Ishe vakatikomborera zvakare nezvokudya, nokudaro hatina kuzofa."
                }
            ]
        },
        "/study/scriptures/bofm/1-ne/17": {
            "uri": "/study/scriptures/bofm/1-ne/17",
            "title": "1 Nifai 17",
            "data_type": "chapter",
            "chapter_name": "Chitsauko 17",
            "chapter_summary": [
                "Nifai anorairwa kuvaka ngarava—Vakoma vake vanomupikisa—Anovakurudzira achivayeuchidza pamusana pengano dzaMwari nezvaakaita kuvaIsraeri—Nifai anozadzwa nesimba raMwari—Vakoma vake vanorambidzwa kumubata, potse vakamubata vangaome serutsanga. Zvingangove makore 592 kusvika ku591 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti takatora zvakare rwendo rwedu murenje; takafamba takananga kumabvazuva kubva ipapo. Takafamba tikaona matambudziko akawanda murenje; madzimai edu akasununguka vana murenje."
                },
                {
                    "number": 2,
                    "text": "Uye takapiwa makomborero makuru kubva kuna Ishe, zvekuti patairarama nenyama mbishi murenje, madzimai edu akaita mukaka wevana wakawanda, akava akasimba, hongu, sesu varume; vakatangisa kuenderera mberi nerwendo vasingatsutsumwe."
                },
                {
                    "number": 3,
                    "text": "Uye nokudaro tinoona kuti mirairo yaMwari inofanirwa kuzadzikiswa. Uye kana zvakadaro kuti vana vavanhu vachengete mirairo yaMwari ivo vachavagutsa, nokuvasimbisa, uye vanovapa nzira yokuti vabudirire pazvinhu zvavakavaraira; naizvozvo, vakatipa nzira apo taifamba murwendo tiri murenje."
                },
                {
                    "number": 4,
                    "text": "Uye takafamba kwamakore akawanda, hongu, makore masere tiri murenje."
                },
                {
                    "number": 5,
                    "text": "Uye takasvika panzvimbo yatakadaidza kuti Nyika yeMaguta, nokuda kwemichero yacho nouchi hwomusango; uye zvinhu zvose izvi zvakagadzirirwa isu naIshe kuti tisafe. Uye takaona gungwa, ratakadaidza kuti Iriandumu, iro rodudzirwa zvichireva kuti mvura yakawanda."
                },
                {
                    "number": 6,
                    "text": "Uye zvakaitika kuti takamisa matende edu pedyo negungwa; zve, zvisinei nekuti takange taona matambudziko akawanda nokuomerwa kukuru, hongu, akawanda zvokuti hatingakwanise kuanyora ose; takafara zvikuru apo patakasvika munyasi megungwa; takadaidza nzvimbo iyi kuti Nyika yeMaguta, nokuda kwokuwanda kwemichero yayo."
                },
                {
                    "number": 7,
                    "text": "Uye zvakaitika kuti ini Nifai, ndakati ndagara munzvimbo yeNyika yeMaguta kwamazuva mazhinji, izwi raIshe rakauya kwandiri richiti: Simuka, uende mugomo. Uye zvakaitika kuti ndakasimuka ndikaenda mugomo, ndikachema kuna Ishe."
                },
                {
                    "number": 8,
                    "text": "Uye zvakaitika kuti Ishe vakataura kwandiri, vachiti: Uchavaka ngarava, nenzira yandichakuratidza, kuti nditakure vanhu vako vayambuke mvura iyi."
                },
                {
                    "number": 9,
                    "text": "Uye Ini ndakati: Ishe, ndokupi kwandingaende kwandingawane simbi yokunyunguditsa, kuti ndigadzirise zvinhu zvokugadzirisa ngarava nomuvakiro wamandiratidza?"
                },
                {
                    "number": 10,
                    "text": "Uye zvakaitika kuti Ishe akanditaurira uko kwandaifanirwa kuenda kuti ndinowana simbi, yokugadzirisa zvinhu zvacho."
                },
                {
                    "number": 11,
                    "text": "Uye zvakaitika kuti ini Nifai, ndakagadzira mvuto yokupfutisa moto, namatehwe emhuka; uye shure kwokunge ndagadzira mvuto, iyo ndaizopfutisa nayo moto, ndakarovanisa matombo maviri kuti ndiite moto."
                },
                {
                    "number": 12,
                    "text": "Nokuti Ishe akanga asati amboita kuti tibatidze moto wakawanda, apo taifamba murenje; nokuti akati: Ndichaita kuti kudya kwenyu kunake, kuti musakubike;"
                },
                {
                    "number": 13,
                    "text": "Uye ini ndichazovawo chiedza chenyu murenje; ndichakugadzirirai nzira mberi kwenyu, kana muchichengeta mirairo yangu; nokudaro, mukachengeta mirairo yangu muchatungamirirwa kunyika yechipikirwa; uye muchazoziva kuti ndini ndinokutungamirirai."
                },
                {
                    "number": 14,
                    "text": "Hongu, Ishe vakatiwo zvakare: Shure kwokunge masvika munyika yechipikirwa, muchaziva kuti Ini Ishe, ndiri Mwari; uye kuti Ini Ishe, ndakakubvisai kubva mukuparadzwa; hongu, kuti ndakakubvisai munyika yeJerusarema."
                },
                {
                    "number": 15,
                    "text": "Naizvozvo, ini Nifai, ndakaedza kuchengeta mirairo yaIshe, ndikakurudzira vakoma vangu kuti vave nokutenda nokusimba."
                },
                {
                    "number": 16,
                    "text": "Uye zvakaitika kuti ndakagadzira zvinhu zvekuvakisa nesimbi yandakanyunguditsa kubva mumatombo."
                },
                {
                    "number": 17,
                    "text": "Uye vakoma vangu zvavakaona kuti ndave kuda kuvaka ngarava, vakatangisa kutsutsumwa pamusoro pangu, vachiti: Munin’ina wedu ibenzi, nokuti anofunga kuti angavake ngarava; hongu, uye zvakare anofunga kuti angayambuke mvura zhinji iyi."
                },
                {
                    "number": 18,
                    "text": "Uye uku ndiko kutsutsumwa kwavakoma vangu pamusana pangu, uye vakanga vasingade kusevenza, nokuti vakanga vasingatendi kuti ndingavake ngarava; kana kuvimba kuti ndakange ndarairwa naIshe."
                },
                {
                    "number": 19,
                    "text": "Uye zvakaitika kuti ini Nifai, ndakava nokusuwa kukuru pamusana pokuoma kwemwoyo yavo; zvino zvavakaona kuti ndakanga ndasuwa vakava vanofara mumwoyo yavo, zvokuti vakafara pamusoro pangu vachiti: Taizviziva kuti hawaikwanisa kuvaka ngarava, nokuti taiziva kuti wakange usina njere dzacho; naizvozvo, haukwanise kubudirira mubasa guru rakadaro."
                },
                {
                    "number": 20,
                    "text": "Uye wakafanana nababa vedu, vakatungamirirwa nokufunga kwoupenzi hwemwoyo wavo; hongu, vakatitungamirira kubva munyika yeJerusarema, zvino tatetereka nerenje kwamakore aya akawanda; zve madzimai edu vakashanda zvikuru, vaine nhumbu; vakasununguka vana vari murenje vakaona matambudziko ose, kunze kworufu; zvingadai zvakavenani dai vakafa vasati vabva Jerusarema pane kuti vatambudzike zvakadai."
                },
                {
                    "number": 21,
                    "text": "Tarisai, makore akawanda ose aya atakatambudzika tiri murenje, iyoyo nguva tingadai takanakirwa nezvinhu zvedu nenyika yenhaka yedu; hongu, tingadai taifara."
                },
                {
                    "number": 22,
                    "text": "Uye tinoziva kuti vanhu vakanga vari muJerusarema vakanga vari vanhu vatsvene; nokuti vaichengeta mitemo yakanyorwa nokutonga kwaIshe, nemirairo yavo yose, maererano nemutemo waMosesi; naizvozvo, tinoziva kuti vanhu vatsvene; uye baba vedu vavatonga, uye vakatitungamirira kuti tibudemo nokuti takagashira mazwi avo; hongu, uye munin’ina wedu akafanana navo. Nomutauro wakadai vakoma vangu vakatsutsumwa pamusana pedu."
                },
                {
                    "number": 23,
                    "text": "Uye zvakaitika kuti ini, Nifai, ndakataura navo, ndichiti: Munotenda here kuti madzibaba edu, vakanga vari vana vaIsraeri, vangadai vakatungamirirwa here kubva mumaoko emaEgipita dai vasina kuteerera mazwi aIshe?"
                },
                {
                    "number": 24,
                    "text": "Hongu, munofunga kuti vangadai vakabviswa muusungwa, dai Ishe asina kuraira Mosesi kuti avatungamirire kubva muusungwa?"
                },
                {
                    "number": 25,
                    "text": "Zvino munoziva kuti vana veIsraeri vakanga vari muusungwa; uye munoziva kuti vakanga vakaremedzwa nemabasa akange akaoma zvikuru kutakurwa; naizvozvo, munoziva kuti zvinhu zvakanaka zvaifanirwa kuitwa kwavari, kuti vabviswe muusungwa."
                },
                {
                    "number": 26,
                    "text": "Zvino munoziva kuti Mosesi akarairwa naIshe kuti aite basa guru iri; uye munoziva kuti nezwi rake mvura yeGungwa Dzvuku yakaparadzana, vakapfuura nepakaoma."
                },
                {
                    "number": 27,
                    "text": "Asi munoziva kuti maEgipita vakaeredzwa muGungwa Dzvuku, avo vakange vari mauto aFarao."
                },
                {
                    "number": 28,
                    "text": "Uye munoziva kuti vakapiwa mana yekudya murenje."
                },
                {
                    "number": 29,
                    "text": "Hongu, uye zvakare munoziva kuti Mosesi, nezwi rake maererano nesimba raMwari rakanga riri maari, akarova dombo, rikabuda mvura, kuti vana veIsraeri vapedze nyota yavo."
                },
                {
                    "number": 30,
                    "text": "Uye zvisinei nokutungamirwa kwavo, Ishe Mwari vavo, Mununuri wavo, achienda pamberi pavo, vaivatungamirira masikati vachivapa chiedza usiku, vachivaitira zvinhu zvose izvo zvakange zvakafanira kuti zvitambirwe nevanhu, vakaomesa mwoyo yavo vakapofomadza pfungwa dzavo, uye vakapandukira Mosesi naMwari vechokwadi mupenyu."
                },
                {
                    "number": 31,
                    "text": "Uye zvakaitika kuti maererano neshoko ravo vakavaparadza; uye maererano neshoko rake akavatungamirira; uye maererano nezwi rake akavaitira zvinhu zvose; hapana chinhu chakaitwa chakanga chisiri maererano neshoko ravo."
                },
                {
                    "number": 32,
                    "text": "Uye shure kwokunge vayambuka rwizi rweJorodhani vakavapa masimba ekuburitsa vana venyika iyi hongu, ekuvaparadzanisa nekuvaparadza."
                },
                {
                    "number": 33,
                    "text": "Uye zvino, munofungidzira here kuti vana venyika ino, vakanga vari munyika yechipikirwa, avo vakatandirwa kunze namadzibaba edu, munofungidzira here kuti vakanga vari vatsvene? Tarisai, ndinoti kwamuri, Kwete."
                },
                {
                    "number": 34,
                    "text": "Munofunga here kuti madzibaba edu angadai akange ari nani pane avo dai vakanga vari vatsvene? Ini ndinoti kwamuri, Kwete."
                },
                {
                    "number": 35,
                    "text": "Tarisai, Ishe vanoremekedza vanhu vose zvakaenzana; uyo akarurama anova anodiwa zvikuru naMwari. Asi tarisai, vanhu ava vakange varamba mazwi ose aMwari, vakanga vakakomba mukuipa; uye hasha dzose dzaMwari dzakanga dziri pamusoro pavo; Ishe vakatuka nyika iyi pamusoro pavo, vakairopafadzira madzibaba edu; hongu, vakaituka zvekuti vaparare, uye vakakomborera madzibaba edu kuti vawane simba pamusoro payo."
                },
                {
                    "number": 36,
                    "text": "Tarisai, Ishe vakasika nyika kuti igarwe; akasika vana vake kuti ive yavo."
                },
                {
                    "number": 37,
                    "text": "Uye vanosimudzira rudzi rwakarurama, vachiparadza marudzi evakaipa."
                },
                {
                    "number": 38,
                    "text": "Uye vanotungamirira avo vakarurama kunyika dzinokosha, vakaipa vanoparadza, nokutuka nyika pamusana pavo."
                },
                {
                    "number": 39,
                    "text": "Vanotonga kumusoro kumatenga, nokuti ndicho chigaro chavo, nyika ino chituru chetsoka dzavo."
                },
                {
                    "number": 40,
                    "text": "Uye vanoda avo vanoda kuti vave Mwari vavo. Tarisai, vaida madzibaba edu, vakaitirana chibvumirano navo, hongu, kana naAbrahama, Isaka, naJakobo; uye vakarangarira zvibvumirano zvavakange vaita; naizvozvo, vakavaburitsa munyika yeEgipita."
                },
                {
                    "number": 41,
                    "text": "Uye vakavatwasanura murenje nemubhadha wavo; nokuti vakaomesa mwoyo yavo, kana sezvamaita imi; uye Ishe vakavatwasanudza pamusana pokuipa kwavo. Vakatumira nyoka dzinobhururuka dzinotyisa kwavari; uye shure kwokunge varumwa vakagadzira nzira dzokuti vaporeswe; basa ravaifanira kuita nderokutarisa; pamusana pekureruka kwenzira iyi, kana kupusa kwayo, pakaita vakawanda vakafa."
                },
                {
                    "number": 42,
                    "text": "Uye vakaomesa mwoyo yavo nguva nenguva, vakapandukira Mosesi, naMwariwo, zvisinei, munoziva kuti vakatungamirirwa nesimba ravo risina anorikwanisa kunyika yechipikirwa."
                },
                {
                    "number": 43,
                    "text": "Uye zvino, shure kwezvinhu izvi zvose, nguva yasvika yokuti vaipa, hongu, vave pedyo nekukomba; ini handizive asi iye nhasi vave pedyo nekuparadzwa; nokuti ndinoziva kuti zuva racho rinotofanirwa kuuya ravanofanirwa kuparadzwa, kuchisara vashoma chete, vachazotungamirwa kuenda muusungwa."
                },
                {
                    "number": 44,
                    "text": "Nokudaro, Ishe vakaraira baba vangu kuti vaifanirwa kuenda murenje; uye maJuda aida kuvauraya; hongu, uyewo kana imi makatsvaga kutora upenyu hwavo; saka, muri mhondi mumwoyo yenyu uye makafanana navo."
                },
                {
                    "number": 45,
                    "text": "Munomhanyira kuita zvakaipa asi muchinonoka kuyeuka Ishe Mwari venyu. Maona ngirozi, ikataura nemi; hongu, munonzwa izwi ravo nguva nenguva; uye vakataura kwamuri nezwi diki riri pasi-pasi, asi manga musisanzwe, zvekuti hamuna kunzwa mazwi avo; nokudaro, vakataura kwamuri nezwi guru, rakaita kuti nyika indengendeke sokunge yakanga yava kuda kutsemuka napakati."
                },
                {
                    "number": 46,
                    "text": "Uye munozivawo kuti nesimba rezwi ravo vanokwanisa kuti nyika itsakatike; hongu, uye munoziva kuti nezwi ravo vanokwanisa kuti nzvimbo dzine man’an’a dzive dzakakwenenzverwa, uye nzvimbo dzakakwenenzverwa dzipazwe. Zvino, seiko, muchioma kudaro mumwoyo yenyu?"
                },
                {
                    "number": 47,
                    "text": "Tarisai, mweya wangu watsemuka nekurwadziwa pamusana penyu, uye mwoyo wangu warwadzwa; ndinotya kuti mucharaswa zvachose. Tarisai, ndakazara noMweya waMwari, zvokuti muviri wangu hauna simba."
                },
                {
                    "number": 48,
                    "text": "Uye zvakaitika kuti ndataura mazwi aya vakandishatirirwa, vakada zvokundikanda mugungwa; uye pavaiuya kuzondibata ndakataura navo, ndichiti: Muzita raMwari saMasimba, ndinokuudzai kuti musandibata, nokuti ndizere nesimba raMwari, kusvika pakuzara kwenyama yangu; uyo anondibata achasvava kunyange setsanga yakaoma; uye achave semunhu pasina neSimba raMwari, nokuti Mwari achamuranga."
                },
                {
                    "number": 49,
                    "text": "Uye zvakaitika kuti ini, Nifai, ndakati kwavari havaifanirwa kutsutsumwa zvakare pamusana pababa vavo; kana kuti varambe kushanda neni, nokuti Mwari akange andiraira kuti ndinofanirwa kuvaka ngarava."
                },
                {
                    "number": 50,
                    "text": "Uye ndakati kwavari: Kana Mwari andiraira kuti ndiite zvinhu zvose ndinozviita. Akandiraira kuti nditi kumvura iyi, iva ivhu, inofanirwa kuita ivhu; kana ndikazvitaura, zvinoitwa."
                },
                {
                    "number": 51,
                    "text": "Uye zvino, kana Ishe vaine simba guru kudaro, uye akaita zvishamiso zvakawanda muvana vavanhu, ko anozotadza seiko kundiraira ini, kuti ndinofanirwa kuvaka ngarava?"
                },
                {
                    "number": 52,
                    "text": "Uye zvakaitika kuti ini, Nifai, ndakataura zvinhu zvakawanda kuvakoma vangu, zvokuti vakanyara vakatadza kundiitisa nharo; kana kundibata kana kundigumha neminwe yavo, kwamazuva mazhinji. Zvino havana kuzviita izvi nokutya kuti vangasvave, ndiko kusimba kwakange kwakaita Mweya waMwari; uye ndizvo zvawakavatunha."
                },
                {
                    "number": 53,
                    "text": "Uye zvakaitika kuti Ishe vakati kwandiri: Tambanudza zvakare ruoko rwako kuvakoma vako, havazosvava pamberi pako, asi ndichavavhundutsa, vakadaro Ishe, uye izvi ndichazviita, kuti vave vanoziva kuti ndini Ishe Mwari vavo."
                },
                {
                    "number": 54,
                    "text": "Uye zvakaitika kuti ndakatambanudza ruoko rwangu kuvakoma vangu, vakasasvava pamberi pangu; asi Ishe vakavazunza, kana maererano neshoko ravakange vataura."
                },
                {
                    "number": 55,
                    "text": "Uye zvino, vakati: Tinoziva zvechokwadi kuti Ishe vanewe, nokuti tinoziva kuti isimba raIshe ratizunza. Uye vakawira pasi pamberi pangu, vakanga voda kundinamata, asi ndakavarambidza, ndichiti: Ndiri munun’una wenyu, hongu, muduku kwamuri; nokudaro, namatai Ishe Mwari venyu, muve munokudza baba naamai venyu, kuti mazuva enyu ave anowanda munyika iyo Ishe Mwari venyu vachakupai."
                }
            ]
        },
        "/study/scriptures/bofm/1-ne/18": {
            "uri": "/study/scriptures/bofm/1-ne/18",
            "title": "1 Nifai 18",
            "data_type": "chapter",
            "chapter_name": "Chitsauko 18",
            "chapter_summary": [
                "Ngarava inopedzwa—kuzvarwa kwaJakobho naJosefa kunotaurwa—Vanotangisa rwendo rwekuenda kunyika yechipikirwa—Vanakomana vaIshmaeri navakadzi vavo vanobatana mukupanduka—Nifai anosungwa, ngarava inodzoserwa shure nedutu remhepo yakaipa—Nifai anosunungurwa, uye kuburikidza nomunamato wake dutu remhepo rinopera—Vanhu vanosvika munyika yechipikirwa. Zvingangove makore 591 kusvika ku589 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti vakanamata Ishe, vakaenda neni; tikaveza mapango engarava neumhizha hunoshamisa. Uye Ishe aindiratidza nguva nenguva nzira yandaifanira kuveza nayo mapango engarava aya."
                },
                {
                    "number": 2,
                    "text": "Zvino ini Nifai, handina kuveza miti iyi sekuveza kunoita vanhu, uye handina kuvaka ngarava iyi sekuvakwa kwainoitwa nevanhu; asi ndakaivaka netsika yandakanga ndaratidzwa naIshe; naizvozvo, isina kufanana nenzira yavanhu."
                },
                {
                    "number": 3,
                    "text": "Uye zvino ini Nifai, ndaienda mugomo, ndichinonamata kuna Ishe; nokudaro Ishe vakandiratidza zvinhu zvikuru."
                },
                {
                    "number": 4,
                    "text": "Uye zvakaitika kuti shure kwokunge ndapedza kuvaka ngarava, maererano nezwi raIshe, vakoma vangu vakaona kuti yakanga yakanaka, nokuti basa rakanga rakanaka zvinoyevedza; naizvozvo, vakazvininipisa zvakare pamberi paIshe."
                },
                {
                    "number": 5,
                    "text": "Uye zvakaitika kuti izwi raIshe rakauya kuna baba vangu, kuti tinofanirwa kusimuka tipinde mungarava."
                },
                {
                    "number": 6,
                    "text": "Uye zvakaitika kuti mangwana acho, shure kwokunge tagadzirira zvinhu zvose, michero yakawanda nenyama kubva murenje, neuchi hwakawandisa, nezvimwe zvataida sekurairwa kwatakange taitwa naIshe, takaenda mungarava, nemikwende yedu yose nembeu, nezvimwe zvinhu zvatakanga tauyawo nazvo, mumwe nomumwe maererano nezera rake; naizvozvo, takaenda mungarava tose, pamwechete nevakadzi, nevana vedu."
                },
                {
                    "number": 7,
                    "text": "Uye zvino, baba vangu vakanga vaita vanakomana vaviri murenje; mukuru ainzi Jakobho muduku achinzi Josefa."
                },
                {
                    "number": 8,
                    "text": "Uye zvakaitika kuti shure kwokunge tose tapinda mungarava, tatora mbuva dzedu nezvinhu zvose zvatakanga tarairwa, takapinda mugungwa ikafambiswa nemhepo tichienda kunyika yechipikirwa."
                },
                {
                    "number": 9,
                    "text": "Uye shure kwokunge tafambiswa nemhepo mazuva akawanda, tarisai, vakoma vangu nevanakomana vaIshmaeri nevakadzi vavo vakatangisa kuzvifadza, zvekuti vakatanga kutamba, nokuimba, nokutaura nenzira yakaipa, hongu, nokudaro vakakanganwa simba rakanga raita kuti vasvike pavakange vave apa, hongu, kuzvikudza zvakanyanya."
                },
                {
                    "number": 10,
                    "text": "Uye ini Nifai, ndakatanga kuva nokutya kukuru kuti Ishe vachatishatirirwa, akatiranga pamusana pokuipa kwedu, tikazomedzwa tikanyura mugungwa; naizvozvo, ini Nifai, ndakatanga kutaura navo zvinyoro-nyoro; asi vakandishatirirwa vachiti: Hatibvume kuti munun’una wedu ave mutongi wedu."
                },
                {
                    "number": 11,
                    "text": "Uye zvakaitika kuti Ramani naRemueri vakanditora vakandisunga netambo, vakandibata zvakaipa zvikuru; asi zvisinei, Ishe vakazvibvumira kuti varatidze simba rake, mukuzadzikisa shoko ravo iro vakange vataura pamusoro pevakaipa."
                },
                {
                    "number": 12,
                    "text": "Uye zvakaitika kuti shure kwokunge vandisunga zvokuti handina kukwanisa kufamba, chinongedzo, chakange chagadzirwa naIshe kuti chititungamirire, chakabva charega kushanda."
                },
                {
                    "number": 13,
                    "text": "Naizvozvo, havana kuziva kwokunangisa ngarava, mukudaro kwakasimuka dutu guru, hongu, mhepo yakaipisa zvikuru, tikadzorerwa shure pamusoro pemvura kwemazuva matatu; vakatangisa kuva nokutya kukuru kuti vangangonyudzwa mugungwa; zvakadaro havana kundisunungura."
                },
                {
                    "number": 14,
                    "text": "Uye pazuva rechina, apo takanga tadzorwa shure, mhepo nedutu yakatangisa kurwadza zvikuru."
                },
                {
                    "number": 15,
                    "text": "Uye zvakaitika kuti takange tava kuda kumedzwa negungwa. Uye shure kwokunge tadzorerwa shure tiri mumvura kwamazuva mana, vakoma vangu vakatangisa kuona kuti kutonga kwaMwari kwakanga kwava pavari, kuti vanofa kana vasina kutendeuka kubva pazvivi zvavo, saka vakauya kwandiri, vakasunungura tambo dzakanga dzakandisunga maoko, hongu, akanga azvimba zvikuru, uye nezviziso zvemakumbo angu zvakanga zvazvimbawo, zvichirwadza zvikuru."
                },
                {
                    "number": 16,
                    "text": "Zvakadaro ndakatarisa kuna Mwari wangu, ndakamukudza zuva rose; uye handina kutsutsumwa kuna Ishe pamusana pokutambudzwa kwangu."
                },
                {
                    "number": 17,
                    "text": "Zvino baba vangu Rihai, vakanga vataura zvinhu zvakawanda kwavari, uyewo nekuvanakomana vaIshmaeri; asi tarisai, vakatyisidzira uyo wose aida zvekundireverera; uye vabereki vangu savanhu vakanga vakwegura, uye vari vanhu vairwadziwa nenzira yekuita kwevana vavo, hongu, vakange vave vanhu veparukukwe rwokurwara."
                },
                {
                    "number": 18,
                    "text": "Nokuda kwokutambudzika kwavo nokusuwa, nokutadza kwavakoma vangu, vakanga vaunzwa pedyo nokutakurwa kubva panguva ino kuti vasangane naMwari wavo; hongu, uye kana bvudzi ravo jena rakanga rava pedyo kurinzwa muguruva; hongu, uye vakanga vava pedyo kuti vakandwe nokusuwa muguva rizere mvura."
                },
                {
                    "number": 19,
                    "text": "Uye Jakobho naJosefa, sezvo vakanga vari vadiki, vaida zvinogutsa zvakawanda, vakasuwa pamusana pekutambudzika kwamai vavo; uye mudzimai wangu nemisodzi neminamato yake, uye vana vangu, havana kunyevenutsa mwoyo yavakoma vangu kuti vandisunungure."
                },
                {
                    "number": 20,
                    "text": "Uye hapana chimwe chinhu kunze kwesimba raMwari, raivatyisidzira kuti richavaparadza, chaiita kuti vapfavise mwoyo yavo; naizvozvo, zvavakaona kuti vakange vavakuda kumedzwa negungwa vakatendeuka pazvinhu zvavakanga vaita, mukudaro vakandisunungura."
                },
                {
                    "number": 21,
                    "text": "Uye zvakaitika kuti shure kwokunge vandisunungura, tarisai, ndakatora chinongedzo, chikasevenza nenzira yandaida. Uye zvakaitika kuti ndakanamata kuna Ishe; shure kwokunge ndananata mhepo yakamira, dutu rikamira kukava nokunyarara kukuru."
                },
                {
                    "number": 22,
                    "text": "Uye zvakaitika kuti ini Nifai, ndakafambisa ngarava, tikafamba tichienda kunyika yechipikirwa."
                },
                {
                    "number": 23,
                    "text": "Uye zvakaitika kuti shure kwokunge tafamba mazuva akawanda takasvika munyika yechipikirwa; takaburuka tikadzika matende edu; tikaidaidza kuti nyika yechipikirwa."
                },
                {
                    "number": 24,
                    "text": "Uye zvakaitika kuti takatangisa kurima, tikatangisa kudyara mbeu; hongu, tikaisa mbeu dzedu dzose muvhu, idzo dzatakanga tauya nadzo kubva kunyika yeJerusarema. Uye zvakaitika kuti dzakakura zvikuru; naizvozvo, takakomborerwa zvikuru."
                },
                {
                    "number": 25,
                    "text": "Uye zvakaitika kuti takaona munyika yechipikirwa, apo taifamba murenje, kuti makanga muine mhuka mumasango dzemhando dzose, nzombe nemhou, mbongoro nemahachi, mbudzi nembudzi dzomusango, nedzimwewo mhuka dzesango, idzo dzakange dzakaisirwa kushandiswa navanhu. Takaona mabwe esimbi dzose, egoridhe, nesirivha, nemhangura."
                }
            ]
        },
        "/study/scriptures/bofm/1-ne/19": {
            "uri": "/study/scriptures/bofm/1-ne/19",
            "title": "1 Nifai 19",
            "data_type": "chapter",
            "chapter_name": "Chitsauko 19",
            "chapter_summary": [
                "Nifai anoita mahwendefa esimbi uye obva anyora rungano rwevanhu vekwake—Mwari vaIsraeri vachauya kwapfuura mazana matanhatu emakore kubvira panguva yakabva Rihai muJerusarema—Nifai anotaura pamusoro pekutambudzwa nekuroverwa kwavo—MaJuda vachashorwa uye vagoparadzaniswa kudakara mazuva ekupedzisira, pavachazodzokera kuna Ishe. Zvingangove makore 588 kusvika ku570 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti Ishe vakandituma, nokudaro ndikagadzira mahwendefa esimbi kuti ndigonyora paari zvinyorwa zvevanhu vekwedu. Uye pamahwendefa andakaita ndakaisa zvinyorwa zvababa vangu, nenzendo dzedu tiri murenje, nezvekuporofita kwababa vangu; nezvizhinji zvekuporofita kwangu ndakazvinyora paari."
                },
                {
                    "number": 2,
                    "text": "Uye handina kuziva panguva yandakanga ndichiagadzira kuti ndichazotumwa naIshe kugadzira mahwendefa aya; nokudaro, zvinyorwa zvababa vangu, nezvenhoroondo yekuberekwa kwemadzibaba avo, nechidimbu chezvakawanda zvekufamba kwedu murenje zvakanyorwa pamahwendefa aye ekutanga andambotaura; nokudaro, zvinhu zvakatora nzvimbo ndisati ndagadzira mahwendefa aya, pachokwadi, zvakataurwa nezvazvo kunyanya mumahwendefa ekutanga."
                },
                {
                    "number": 3,
                    "text": "Uye mushure mekuita mahwendefa aya nekutumwa, ini Nifai, ndakagashira shoko rekuti hushumiri nezvekuporofita, zvidimu zvainge zvakanyanya kuve pachena uye zvinokosha zvacho, zvaifanirwa kunyorwa pamahwendefa aya; uye nokuti zvinhu zvanyorwa zvichengeterwe kudzidziswa vanhu vekwangu, vanenge vari varidzi venyika, uyewo kuitira mamwe mabasa euchenjeri, aya mabasa ari anozivikanwa kuna Ishe."
                },
                {
                    "number": 4,
                    "text": "Nokudaro, ini Nifai, ndakaita zvinyorwa pane mamwe mahwendefa, zvinopa nhoroondo, kana zvinopa nhoroondo huru yedzihondo nekupesana nekuparadzwa kwevanhu vekwangu. Uye izvi ndakazviita, uye ndikaudza vanhu vekwangu zvekuita mushure mekunge ndaenda; nekuti mahwendefa aya akafanira kugashidzanwa kubva kune chimwe chizvarwa kuenda kune chimwe, kana kuti kubva kune muporofita zvichienda kune mumwe, kudakara Ishe vataura zvakare."
                },
                {
                    "number": 5,
                    "text": "Uye nhoroondo yekugadzira kwangu mahwendefa aya ichapiwa mushure; uye zvino, tarisai, ndoenda mberi maererano nezvandataura; uye izvi ndinoita kuti zvinhu zvinonyanya kuyera zvichengeterwe kuziva kwevanhu vekwangu."
                },
                {
                    "number": 6,
                    "text": "Zvakadaro, handinyore chinhu pamahwendefa kunze kwekunge ndichifunga kuti chinoyera. Uye zvino, kana ndikakanganisa, kana vakare vaikanganisa; kwete kuti ndinotsvaka kuzvinatsa pamusoro pevamwe, asi nenzira yekusasimba kuri mandiri, maererano nenyama, ndingazvinatse."
                },
                {
                    "number": 7,
                    "text": "Nokuti zvinhu zvinotariswa nevamwe vanhu sezvinhu zvinokosha zvikuru, zvose kumuviri nekumweya, vamwe vanozvizvidza vozvitsika pasi netsoka dzavo. Hongu, kana Mwari chaivo vaIsraeri vanhu vanovatsikirira pasi petsoka dzavo; ndinoti, kutsikirira pasi petsoka dzavo asi ndikataura nemamwe mazwi—vanovaita chinhu chisina maturo, uye havateerere kuzwi rake rokuraira."
                },
                {
                    "number": 8,
                    "text": "Uye tarisai vanouya, maererano nemazwi engirozi, mumazana matanhatu emakore kubva panguva baba vangu yavakasiya Jerusarema."
                },
                {
                    "number": 9,
                    "text": "Uye nyika, nenzira yekuipa kwavo, vachavati chinhu chisina maturo; nokudaro vanomuranga, uye vanozvibvumira; uye vanomurova, uye vanozvibvumira. Hongu, vanovasvipira, uye vanozvibvumira, nenzira yerudo rwetsitsi dzavo nemwoyo murefu wavo kuvana vevanhu."
                },
                {
                    "number": 10,
                    "text": "Uye Mwari vamadzibaba edu, avo vakatungamirwa kubuda munyika yeEgipita, kubva muusungwa, uye vakachengetwa navo murenje, hongu, Mwari vaAbrahama, uye vaIsaka, naMwari vaJakobo, vozvipira, maererano nemazwi engirozi, semunhu, mumaoko evanhu vakaipa, kuti vagosimudzwa, maererano nemazwi aZenoki, uye vagoroverwa, maererano nemazwi aNiamu, uye vagovigwa mubwiro, maererano nemazwi aZenosi, aakataura pamusoro pemazuva matatu erima, richapiwa sechiratidzo chekufa kwavo kune avo vanenge vari vagari vemuzvitsuwa zvegungwa, kunyanya zvichapiwa kune avo vemba yaIsraeri."
                },
                {
                    "number": 11,
                    "text": "Nokuti ndiko kutaura kwakaita muporofita: Ishe Mwari chokwadi vachashanyira vose vemba yaIsraeri pazuva iroro, vamwe nezwi ravo, nokuda kweurarami hwavo, mukufara kwavo kukuru neruponeso, uye vamwe nekutinhira nemabhanan’ana esimba ravo, nedutu remhepo, nemoto, neutsi, nekunyangarika kwerima, nekuzuruka kwevhu, nemakomo achatakurwa mudenga."
                },
                {
                    "number": 12,
                    "text": "Uye zvose zvinhu izvi zvechokwadi zvichauya, anotaura muporofita Zenosi. Uye matombo enyika akafanira kutsemuka; nenzira yekugomera kwepasi, vazhinji vemadzimambo ezvitsuwa zvegungwa vachatunhwa neMweya waMwari, vagodaidzira: Mwari venyika vatambudzika."
                },
                {
                    "number": 13,
                    "text": "Uye kune avo vari kuJerusarema, muporofita anoti, vacharangwa nevanhu vose, nokuti vanorovera Mwari vaIsraeri, uye vachiisa mwoyo yavo rutivi, vachiramba zviratidzo neminana, nesimba nembiri yaMwari vaIsraeri."
                },
                {
                    "number": 14,
                    "text": "Uye nenzira yokuti vanotendeutsira mwoyo yavo rutivi, anotaura muporofita, uye vakashora Mutsvene waIsraeri, vachakwetaira munyama, voparara, uye vove chitukiso nokurehwa, uye vagovengwa mukati memarudzi ose."
                },
                {
                    "number": 15,
                    "text": "Zvakadaro, kana zuva iroro rasvika, anodaro muporofita, zvekuti vanenge vasisaite kuti mwoyo yavo ivenge Mutsvene waIsraeri, ndipo pavachazoyeuka zvibvumirano zvavakaita kumadzibaba avo."
                },
                {
                    "number": 16,
                    "text": "Hongu, ndipo paachayeuka zvitsuwa zvegungwa; hongu, nevose vanhu avo vemba yaIsraeri, ndichavaunganidza, vanodaro Ishe, maererano nemazwi emuporofita Zenosi, kubva mumativi mana epasi."
                },
                {
                    "number": 17,
                    "text": "Hongu, uye pasi pose pachaona ruponeso rwaIshe, anodaro muporofita; rwose rudzi, hama, ndimi nevanhu vacharopafadzwa."
                },
                {
                    "number": 18,
                    "text": "Uye ini Nifai, ndakanyora zvinhu izvi kuvanhu vekwangu, kuti zvimwe ndingavanyengetedze kuti vayeuke Ishe Mununuri vavo."
                },
                {
                    "number": 19,
                    "text": "Nokudaro, ndinotaura kune vose vemba yaIsraeri, kuti zvimwe vangawane zvinhu izvi."
                },
                {
                    "number": 20,
                    "text": "Nokuti tarisai, ndine mabasa emumweya, anondinetesa zvekuti nhengo dzemuviri wangu dzose hadzina simba, mukunzwira kwangu avo vari Jerusarema; nokuti dai Ishe vakanga asina kuita tsitsi, dzekundiratidza pamusoro pavo, sezvavaiita kumaporofita vakare, ndingadai ndakafawo."
                },
                {
                    "number": 21,
                    "text": "Uye chokwadi vakaratidza kumaporofita vakare zvinhu zvose pamusoro pavo; uye vakaratidzawo vazhinji pamusoro pedu; nokudaro, takafanira kuziva nezvavo nokuti zvakanyorwa pamahwendefa endarira."
                },
                {
                    "number": 22,
                    "text": "Zvino zvakaitika kuti ini Nifai, ndakadzidzisa vakoma vangu zvinhu izvi; uye zvakaitika kuti ndakavaverengera zvinhu zvizhinji, zvakanga zvakanyorwa pamahwendefa endarira, kuti vazive nezvekuita kwaIshe kune dzimwe nyika, pakati pevanhu vakare."
                },
                {
                    "number": 23,
                    "text": "Uye ndakavaverengera zvinhu zvizhinji zvakanyorwa mumabhuku aMosesi, asi kuti zvimwe ndivanyengetedze zvakakwana kuti vatende munaIshe Mununuri vavo ndakavaverengera izvo zvakanyorwa nemuporofita Isaya; nokuti ndakafananidza magwaro matsvene ose kwatiri, kuti zvitiyamure nekuti tidzidze."
                },
                {
                    "number": 24,
                    "text": "Nokudaro ndakataura kwavari ndichiti: Inzwai imi mazwi emuporofita, imi muri vakasara vemba yaIsraeri, bazi rakatyoka rikava paro rega; inzwai imi mazwi emuporofita, ayo akanyorerwa kuna vose vemba yaIsraeri, mugoafananidza nemi, kuti mugove netariro nehama dzenyuwo dzinove ndipo pamakapazuka muchibva; nokuti ndiyo tsika yazvakanyorwa nayo nemuporofita."
                }
            ]
        },
        "/study/scriptures/bofm/1-ne/20": {
            "uri": "/study/scriptures/bofm/1-ne/20",
            "title": "1 Nifai 20",
            "data_type": "chapter",
            "chapter_name": "Chitsauko 20",
            "chapter_summary": [
                "Ishe vanoratidza zvavanoda kuita kuna Israeri—Israeri akasarudzwa muchoto chematambudziko uye achaenda achibva muBabironi—Enzanisai naIsaya 48. Zvingangove makore 588 kusvika ku570 Kristu asati azvarwa."
            ],
            "verses": [
                {
                    "number": 1,
                    "text": "Teererai munzwe izvi, imi vemba yaJakobo, munodaidzwa nezita raIsraeri, uye mauya kubva mumakungwa aJuda, kana mabuda mumvura yerubhabhatidzo, munopika nezita raIshe, uye muchitaura nezvaMwari vaIsraeri, asi vasingapike muchokwadi kana mukururama."
                },
                {
                    "number": 2,
                    "text": "Zvakadaro, vanozvidaidza kuti ndeveguta dzvene, asi havaite kuti vagare vari munaMwari vaIsraeri, avo vanove ndivo Mwari veMauto; hongu, Mwari veMauto ndiro zita ravo."
                },
                {
                    "number": 3,
                    "text": "Tarisai, ndakazvitaura zvinhu izvi kubvira pakutanga; uye zvakabuda zvichibva mumuromo wangu, uye ndikavaratidza. Ndikaerekana ndavaratidza."
                },
                {
                    "number": 4,
                    "text": "Uye ndakazviita nokuti ndaiziva kuti iwe une nharo, uye mutsipa wako irunda resimbi, uye mhanza yako indarira;"
                },
                {
                    "number": 5,
                    "text": "Uye kana kubvira pakutanga ndakataura kwauri; zvisati zvaitika ndakakuratidza kwavari; uye ndakavaratidza pamusana pekutya kuti pamwe waizoti—Chimufananidzo changu ndicho chazviita, uye mufanidzo wangu wakavezwa, uye mufananidzo wangu wakaumbwa ndiwo wataura."
                },
                {
                    "number": 6,
                    "text": "Waona ukanzwa zvose izvi; uye hamuzvitaure here? Uye nokuti ndakuratidza zvinhu zvitsva kubvira panguva ino, kana zvinhu zvakavanda, uye iwe wange usingazvizive."
                },
                {
                    "number": 7,
                    "text": "Zvakasikwa iye zvino, uye kwete kubvira pakutanga, kana muzuva rawakange usati wazvinzwa zvakange zvatotaurwa kwauri kare, pamwe ungazoti—Tarisai ndaizviziva."
                },
                {
                    "number": 8,
                    "text": "Hongu, uye hauna kunzwa; hongu, hawaiziva; hongu, kubvira panguva iyo nzeve dzako hadzina kuvhurwa; nokuti ndaiziva kuti waizoita nekunyengedza kukuru, uye wakadaidzwa kunzi mutadzi kubva uri munhumbu."
                },
                {
                    "number": 9,
                    "text": "Zvisinei pamusana pezita rangu ndinombomisa kushatirwa kwangu, uye pamusoro pekurumbidzwa kwangu ndombobva kwauri, kuti ndisazokudimbura."
                },
                {
                    "number": 10,
                    "text": "Nokuti tarisai, ndakakunatsa, ndakakusarudza muchoto chemoto wedambudziko."
                },
                {
                    "number": 11,
                    "text": "Kuzviitira ini, hongu, nenzira yangu ini ndichazviita izvi, nokuti handizobvumira zita rangu kuti risvibiswe, uye handizopa mbiri yangu kune mumwe."
                },
                {
                    "number": 12,
                    "text": "Teerera kwandiri Jakobo, newe Israeri wakadaidzwa wangu, nokuti ndini iye; ndini wekutanga, uye ndiniwo wekupedzisira."
                },
                {
                    "number": 13,
                    "text": "Ruoko rwangu ndirwowo rwakaisa hwaro hwepasi, uye ruoko rwangu rwerudyi ndirwo rwakasika matenga. Ndinozvidaidza uye zvichimira pamwechete."
                },
                {
                    "number": 14,
                    "text": "Mose imi unganai pachenyu, uye munzwe; ndiani pakati pavo akataura zvinhu izvi kwavari? Ishe akamuda; hongu, achazadzikisa shoko rake raakataura nekwavari; uye achaita zvinomufadza neBabironi, uye ruoko rwake rwuchauya pamusoro pemaKardea."
                },
                {
                    "number": 15,
                    "text": "Zvekare Ishe vanoti; ini Ishe, hongu, ndakataura; hongu, ndikamudaidza kuti ataure, ndakamuunza, uye achaita nzira yake ibudirire."
                },
                {
                    "number": 16,
                    "text": "Uyai imi pedyo neni; handina kutaura muruvande; kubvira pakutanga, kubvira panguva yazvakataurwa pachena ndakataura; uye Ishe Mwari, neMweya wavo, vakatuma ini."
                },
                {
                    "number": 17,
                    "text": "Uye ndiko kutaura kwaIshe, Mununuri wenyu, Mutsvene waIsraeri; Ndavatuma, Ishe Mwari venyu vanokudzidzisai kuwana, vanokutungamirirai nemunzira yamakafanira kuenda nayo, vazviita."
                },
                {
                    "number": 18,
                    "text": "Dai makateerera mirairo yangu—zvino runyararo rwenyu rwungadai rwakaita serwizi, uye kururama kwenyu kwakaita semasaisai egungwa."
                },
                {
                    "number": 19,
                    "text": "Mbeu yenyuwo ingadai yakaita sejecha; zvizvarwa zveura hwenyu setsanza; zita rake haraifanira kunge rakabviswa kana kuparadzwa kubva pamberi pangu."
                },
                {
                    "number": 20,
                    "text": "Endai imi veBabironi, tizai kubva kumaKardea, nezwi rekuimba daidzirai, taurai izvi, taurai kusvika kumuganhu wenyika; itii: Ishe vanunura muranda wavo Jakobo."
                },
                {
                    "number": 21,
                    "text": "Uye havana kunzwa nyota; vakavatungamirira mugwenga; vakavaitira kuti mvura iyerere ichibva mudombo; vakatsemurawo dombo uye mvura dzikadhubhuka."
                },
                {
                    "number": 22,
                    "text": "Uye kana dai zvazvo vakaita zvose izvi, nezvimwe zvikuruwo kupfuura izvi, hakuna runyararo, vanodaro Ishe, kune vakaipa."
                }
            ]
        },
        "/study/scriptures/bofm/1-ne/21": {
            "uri": "/study/scriptures/bofm/1-ne/21",
            "title": "1 Nifai 21",
            "data_type": "chapter",
            "chapter_name": "Chitsauko 21",
            "chapter_summary": [
                "Mesia achave mwenje kuvaJentairi uye achasunungura vasungwa—Israeri ichaunganidzwa nesimba mumazuva ekupedzisira—Madzimambo ndivo vachave madzibaba ekuvarera—Enzanisai naIsaya 49. Zvingangove makore 588 kusvika ku570 Kristu asati azvarwa."
            ],
            "verses": [
                {
                    "number": 1,
                    "text": "Uye zvakare: Inzwai imi vemba yaIsraeri, mose imi makabva mukatandirwa kunze nenzira yekuipa kwevafudzi vevanhu vangu; hongu, mose imi makabva, makapararira muri vanhu vekwangu, imba yaIsraeri. Teererai imi zvitsuwa kwandiri, uye inzwai imi vanhu vanobva kure; Ishe vakandidaidza ndiri munhumbu; ndiri muura hwamai vangu vakataura zita rangu."
                },
                {
                    "number": 2,
                    "text": "Uye vakaita muromo wangu kuti uve wakapinza semunondo; vakandiviga mumumvuri weruoko rwavo, uye vakandiita museve wakakwenenzverwa, vakandiviga munhava yavo."
                },
                {
                    "number": 3,
                    "text": "Uye vakati kwandiri: Iwe uri muranda wangu, Israeri, mandichakudzwa zvikuru."
                },
                {
                    "number": 4,
                    "text": "Zvino ndakati, ndakashandira pasina, ndakaparadza simba rangu zvisina maturo uye pasina; chokwadi kutongwa kwangu kuna Ishe, uye basa rangu rina Mwari wangu."
                },
                {
                    "number": 5,
                    "text": "Uye zvino, Ishe vanodaro—avo vakandiumba kubva munhumbu kuti ndive muranda wavo, kuti ndiunze Jakobo zvakare kwavari—kana dai Israeri isina kuungana, kana dai zvakadaro ndichakudzwa mumaziso maIshe, uye Mwari vangu vachave simba rangu."
                },
                {
                    "number": 6,
                    "text": "Uye vakati: Chinhu chiri nyore kwazvo kuti uve muranda wangu kuti umutse marudzi aJakobo, nokudzorera pakare avo vakachengetedzwa vaIsraeri. Ndichakupawo semwenje kumaJentairi, kuti uve ruponeso rwangu kusvika kwakaperera pasi."
                },
                {
                    "number": 7,
                    "text": "Ndizvo zvinotaurwa naIshe, Mununuri waIsraeri, Mutsvene, kuna ivo vanoshorwa nevanhu, kuna ivo vasingadiwe nemarudzi, kune muranda vevatongi: Madzimambo achaona agosimuka, machinda naivowo vachanamata, nenzira yaIshe vane rutendo."
                },
                {
                    "number": 8,
                    "text": "Ndizvo zvinotaurwa naIshe: Munguva yakafanira ndakakunzwai, zvitsuwa zvegungwa, uye muzuva reruponeso ndakakuyamurai; uye ndichakuchengetedzai, uye ndigokupai muranda wangu sechibvumirano chevanhu, kusimbisa pasi, kuita kuti nenhaka dzange dzisina kugarwa dzigarwe;"
                },
                {
                    "number": 9,
                    "text": "Kuti mungazoti kuvasungwa: Endai; kune avo vagere murima: Zviratidzei. Vachadya mudzinzira, uye mafuro avo achave munzvimbo dzose dzakatunhumara."
                },
                {
                    "number": 10,
                    "text": "Havachazonzwa nzara kana nyota, kana kupisa kana zuva hazvingavanetse, nokuti ane tsitsi navo achavatungamirira, nekuzvisipiti zvemvura achavaratidza."
                },
                {
                    "number": 11,
                    "text": "Uye ndichaita makomo angu ose ave nzira, uye migwagwa yangu ichasimudzirwa."
                },
                {
                    "number": 12,
                    "text": "Uye zvino imba yaIsraeri, tarisai, ava vachabva kure; uye ona, ava vachabva kuchamhembe nekumadokero; ava vachabva munyika yaSinimi."
                },
                {
                    "number": 13,
                    "text": "Imbai Matenga; uye muve nemufaro, iwe nyika; nokuti tsoka dzeavo vari kumabvazuva dzichamiswa; uye mugotanga kuimba, imi makomo; nokuti haachazorohwa; nokuti Ishe vanyaradza vanhu vavo, uye anozove netsitsi kune avo vanotambudzika."
                },
                {
                    "number": 14,
                    "text": "Asi tarisai, Zioni yakati: Ishe vandirasa, uye Ishe vangu vandikanganwa—asi vacharatidza kuti havana."
                },
                {
                    "number": 15,
                    "text": "Ko mudzimai angakanganwe here mwana wake ari kuyamwa, kuti atadze kunzwira nyasha mwanakomana weura hwake? Hongu, vangakanganwe, asi ini handizokukanganwa, imba yaIsraeri."
                },
                {
                    "number": 16,
                    "text": "Tarisai, ndakakunyora pazvanza zvemaoko angu; tsvingo dzako dziri mberi kwangu nguva dzose."
                },
                {
                    "number": 17,
                    "text": "Vana vako vachakurumidza kurwisa mharadzi dzako; neavo vakakuparadza vachabva kwauri."
                },
                {
                    "number": 18,
                    "text": "Simudza meso ako utarise-tarise uye uone; vose ava vanoungana pamwechete, uye vachauya kwauri. Uye sezvo ndichirarama, vanodaro Ishe, uchazvifukidza chokwadi navo vose, sechishongo, uye wovasungirira pauri semwenga."
                },
                {
                    "number": 19,
                    "text": "Nokuti nzvimbo dzako dzakaipa nedzakanga dzisina aigara, nenyika yawakaparadza, iye zvino dzichave dzakamanika nenzira yevageremo; nevakakumedza vanenge vave kure."
                },
                {
                    "number": 20,
                    "text": "Vana vaunenge waita, mushure mekunge warasikirwa nevekutanga, vachati zvakare munzeve dzako: Nzvimbo ino yakamanikana kwandiri; ndipei nzvimbo ini yekuti ndigare."
                },
                {
                    "number": 21,
                    "text": "Zvino iwe uchati nemumwoyo mako: Ndiani akandiberekera izvi, munoona kuti ndakarasikirwa nevana vangu, uye handina chandiinacho, ndiri nhapwa, uye ndinongoti ndaenda ndadzoka? Uye ndiani akaunza izvi? Tarisai, ndakasiiwa ndega, ava, vanga varipi?"
                },
                {
                    "number": 22,
                    "text": "Ndizvo zvinotaurwa naIshe: Tarisai, ndichasimudzira ruoko rwangu kumaJentairi, uye ndigomisa rupawo rwangu kuvanhu; uye vachauya nevanakomana vako mumaoko avo, uye vanasikana vako vachatakurwa pamapfudzi avo."
                },
                {
                    "number": 23,
                    "text": "Uye madzimambo achave madzibaba ekukurerai, uye madzimambokadzi avo ndivo madzimai ekukurerai; vachakotama kwamuri nezviso zvavo zvakatarisa pasi, uye vagonanzva guruva retsoka dzenyu; uye iwe uchaziva kuti ndini Ishe; nokuti havazonyara avo vanondimirira."
                },
                {
                    "number": 24,
                    "text": "Nokuti zvapambwa zvingabvutirwe vanotyisa here, kana kuti nhapwa dzepamurau dzingasunungurwa here?"
                },
                {
                    "number": 25,
                    "text": "Asi ndizvo zvinotaura Ishe, kana nhapwa dzevanotyisa dzichatorwa, uye nyama yevakaipa ichasunungurwa; nokuti ndicharwisana naye anorwisana newe, uye ndichaponesa vana vako."
                },
                {
                    "number": 26,
                    "text": "Uye avo vanokudzvinyirira ndichavadyisa nyama yavo; vachararadza neropa ravo sekunge vanwa waini; uye yose nyama ichaziva kuti ini Ishe, ndini Muponesi wako neMununuri wako, Anotyisa waJakobo."
                }
            ]
        },
        "/study/scriptures/bofm/1-ne/22": {
            "uri": "/study/scriptures/bofm/1-ne/22",
            "title": "1 Nifai 22",
            "data_type": "chapter",
            "chapter_name": "Chitsauko 22",
            "chapter_summary": [
                "Israeri ichapararira nepasi pose—MaJentairi vacharera nokuriritira Israeri nevhangeri mumazuva ekupedzisira—Israeri achaunganidzwa agoponeswa, uye vakaipa vachatsva semashanga—Umambo hwadhiabhorosi huchaparadzwa, uye Satani achasungwa. Zvingangove makore 588 kusvika ku570 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mushure mekunge ini Nifai, ndaverenga zvinhu izvi zvakanga zvakanyorwa pamahwendefa endarira, hama dzangu dzakauya kwandiri uye dzikati kwandiri: Zvinhu zvawaverenga izvi zvinorevei? Tarisai, zvinonzwikwa sezvinhu zviri maererano nemweya here, zvichazoonekwa maererano nemweya uye kwete kunyama?"
                },
                {
                    "number": 2,
                    "text": "Uye ini Nifai, ndakati kwavari: Tarisai zvakaiswa pachena kumuporofita nezwi reMweya; nokuti neMweya zvose zvinhu zvinoziviswa kumaporofita, zvichazoitika kuvana vevanhu maererano nezvenyama."
                },
                {
                    "number": 3,
                    "text": "Nokudaro, zvinhu zvandaverenga zvinhu zvirimaererano nezvenyama uye nezvemweya; nokuti zvinoratidzika kuti imba yaIsraeri, mushure mechinguva, ichapararira pasi pose, nemumarudzi ose."
                },
                {
                    "number": 4,
                    "text": "Uye tarisai, kune vazhinji vakatorasika vasisazivikanwe neavo vari Jerusarema. Hongu, rwuzhinji rwemarudzi rwakatorwa rwukaendwa narwo; uye vakapararira kwose-kwose muzvitsuwa zvegungwa; uye kuti varipi hakuna mumwe wedu anoziva, kunze kwekuti tinoziva kuti vakatorwa vakaendwa navo."
                },
                {
                    "number": 5,
                    "text": "Uye kubvira nguva yavakatorwa, zvinhu izvi zvange zvichingunoporofitwa pamusoro pavo, nemaereranowo neavo vose vachaparadzirwa uye vagovhiringwa, nenzira yeMutsvene waIsraeri; nokuti vachaomesa mwoyo yavo nekusamuda; nokudaro vachaparadzirwa mumarudzi ose uye vagovengwa nevanhu vose."
                },
                {
                    "number": 6,
                    "text": "Zvakadaro, mushure mekunge varerwa nemaJentairi, uye Ishe vasimudzira ruoko rwavo maJentairi avamisa serupawo, uye vana vavo vatakurwa mumaoko avo, uye vanasikana vavo vatakurwa pamapfudzi avo, tarisai zvinhu zviri kutaurwa izvi ndezvenyama; nokuti ndizvo zvakaita zvibvumirano zvaIshe nemadzibaba edu; uye zvinoreva isu mumazuva ari kuuya, nehama dzedu dzose dziri dzemba yaIsraeri."
                },
                {
                    "number": 7,
                    "text": "Uye zvinoreva kuti nguva ichasvika yekuti mushure imba yose yaIsraeri yaparadzirwa uye yavhiringwa, kuti Ishe Mwari vachamisa rudzi rwukuru pakati pemaJentairi, hongu, kana pamusoro penyika ino; naivo mbeu yedu ichaparadzirwa."
                },
                {
                    "number": 8,
                    "text": "Uye mushure mekuparadzirwa kwembeu yedu Ishe Mwari vachaita rimwe basa rinoshamisa kwazvo pakati pemaJentairi, richave rinokosha kwazvo kumbeu yedu; nokudaro, zvinofananidzwa nokuriritirwa nemaJentairi nokunge vakatakurwa mumaoko avo nepamapfudzi avo."
                },
                {
                    "number": 9,
                    "text": "Uye richave rinokoshawo kumaJentairi; uye kwete kumaJentairi chete asi nekumba yose yaIsraeri, nemukuziviswa kwezvibvumirano zvababa vedenga kuna Abrahama, zvichinzi: Mumbeu yako ose marudzi epasi acharopafadzwa."
                },
                {
                    "number": 10,
                    "text": "Uye ndingade, hama dzangu, kuti muzive kuti ose marudzi epasi haangaropafadzwe kunze kwekunge aratidza simba ravo mumaziso emarudzi."
                },
                {
                    "number": 11,
                    "text": "Nokudaro, Ishe Mwari vacharatidza simba ravo mumaziso emarudzi ose, mukuunza zvibvumirano zvavo nevhangeri ravo kune avo vemba yaIsraeri."
                },
                {
                    "number": 12,
                    "text": "Nokudaro, achavaburitsa zvakare muutapwa, uye vachaunganidzwa pamwechete munyika dzenhaka yavo; uye vachaburitswa mukudzikatirwa uye murima; uye vachaziva kuti Ishe ndivo Muponesi wavo neMununuri wavo, Anesimba weIsraeri."
                },
                {
                    "number": 13,
                    "text": "Uye ropa rechechi iya huru inonyangadza, rinove ndiro pfambi repasi pose, richavapindukira pamusoro pavo; nokuti vacharwisana pakati pavo, uye munondo uri mumaoko uchawira pamusoro pavo, uye vachararadza neropa ravo."
                },
                {
                    "number": 14,
                    "text": "Uye rwose rudzi rwucharwisana newe, iwe imba yaIsraeri, vachapindukirana pachavo, uye vachawira mugomba ravachera kuteya vanhu vaIshe. Uye vose avo vanorwisana neZioni vachaparadzwa, nepfambi guru riya, rakaipisa nzira dzaIshe, hongu, chechi iya huru inonyangadza, richawira pasi muguruva uye kuwa kwaro kuchave kukuru."
                },
                {
                    "number": 15,
                    "text": "Nokuti tarisai, anodaro muporofita, nguva iri kuuya nokukurumidza yokuti Satani haachazove nesimba mumwoyo yevana vevanhu; nokuti zuva riri kusvika iye zvino rekuti vose vanodada neavo vanoita zvakaipa vachave semashanga; uye zuva riri kusvika rekuti vapiswe."
                },
                {
                    "number": 16,
                    "text": "Nokuti nguva iri kusvika zvino zvino yekuti kuzara kwehasha dzaMwari kuchadirwa pane vose vana vevanhu; nokuti havazobvumira kuti vakaipa vaparadze vakarurama."
                },
                {
                    "number": 17,
                    "text": "Nokudaro, vachachengetedza vakarurama nesimba ravo, kana dai zvazvo kuzara kwehasha dzavo kukauya, vakarurama vachengetedzwe, kana dai vavengi vavo vachiparadzwa nemoto. Nokudaro, vakarurama havafanire kutya; nokuti ndiko kutaura kwemuporofita, vachaponeswa, kana dai ungave moto."
                },
                {
                    "number": 18,
                    "text": "Tarisai hama dzangu, ndinoti kwamuri, zvinhu izvi zvinofanira kuitika muchinguva chiri kuuya zvino zvino, hongu, kana ropa, nemoto, nemweya weutsi zvakafanira kuuya; uye zvakafanira kunge zviri pamusoro penyika ino; uye zvinouya kuvanhu maererano nenyama kana zvaitika kuti vaomesa mwoyo yavo kuMutsvene waIsraeri."
                },
                {
                    "number": 19,
                    "text": "Nokuti tarisai, vakarurama havazofi; nokuti nguva chokwadi yakafanira kusvika yekuti avo vose vanorwisana neZioni vachadimurwa."
                },
                {
                    "number": 20,
                    "text": "Uye Ishe chokwadi vachagadzirira vanhu vavo nzira, mukuzadzikisa kwemazwi aMosesi, aakataura, achiti: Ishe Mwari venyu vachakumutsirai muporofita, sezvandakaita ini; iyeyo ndiye amuchanzwa muzvinhu zvose zvaachataura kwamuri. Uye zvichaitika kuti vose avo vacharamba kunzwa muporofita iyeyo vachabviswa kubva muvanhu."
                },
                {
                    "number": 21,
                    "text": "Uye zvino ini Nifai, ndinotaura kwamuri, kuti muporofita uyu akataurwa nezvake naMosesi aive Mutsvene waIsraeri; nokudaro, achatonga mukururama."
                },
                {
                    "number": 22,
                    "text": "Uye vakarurama havafanire kutya, nokuti ndivo vaye vasingavhiringwe. Asi umambo hwadhiabhorosi, huchavakwa mukati mevana vevanhu, huri umambo hwakaiswa pakati pavo avo venyama—"
                },
                {
                    "number": 23,
                    "text": "Nokuti nguva ichasvika nokukurumidza yekuti dzose chechi dzakavakirwa kuwana, uye dzose idzo dzakavakirwa kuwana simba renyama, neidzo dzose dzakavakirwa kuita mbiri mumaziso enyika, neidzo dzinotsvaka kufadza nyama nezvinhu zvenyika, nokuita zvakasiyana-siyana zvakaipa; hongu, muchidimbu, avo vose vemuumambo hwadhiabhorosi ndivo vanofanira kutya, uye vadedere, uye vandengendeke; ndivo vaya vachadzikiswa muguruva; ndivo vaya vachatsva semashanga; uye izvi zviri maererano nemazwi emuporofita."
                },
                {
                    "number": 24,
                    "text": "Uye nguva iri kuuya nokukurumidza yekuti vakarurama vatungamirwe semhuru dziri kuiswa mudanga, uye Mutsvene waIsraeri agotonga nyika, nesimba, nokubwinya kukuru."
                },
                {
                    "number": 25,
                    "text": "Uye anounganidza vana vake kubva kumativi mana ose enyika; uye anoverenga hwai dzake, uye dzinomuziva; uye kuchave nedanga rimwechete nemufudzi mumwechete; uye achafudza hwai dzake, uye maari dzichawana mafuro."
                },
                {
                    "number": 26,
                    "text": "Uye nenzira yekururama kwevanhu vake, Satani haana simba; nokudaro, haangapfutunurwe kwemakore akawanda; nokuti haana simba mumwoyo yevanhu, nokuti vagere mukururama, uye Mutsvene waIsraeri anotonga."
                },
                {
                    "number": 27,
                    "text": "Uye zvino tarisai, ini Nifai, ndinoti kwamuri zvose zvinhu izvi zvakafanira kuuya maererano nezvenyama."
                },
                {
                    "number": 28,
                    "text": "Asi tarisai, nyika dzose, marudzi, ndimi, navanhu vachagara zvakanaka muMutsvene vaIsraeri kana zvaitika kuti vatendeuka."
                },
                {
                    "number": 29,
                    "text": "Uye zvino ini Nifai, ndinopedza; nokuti handifanire kupfuura zvandataura kwazvino maererano nezvinhu izvi."
                },
                {
                    "number": 30,
                    "text": "Nokudaro hama dzangu, ndingade kuti muzive kuti zvinhu zvakanyorwa pamahwendefa endarira ndezvechokwadi; uye zvinopupura kuti munhu akafanira kuteerera mirau yaMwari."
                },
                {
                    "number": 31,
                    "text": "Nokudaro, hamufanire kufunga kuti ini nababa vangu ndisu chete tazvipupura, nekuzvidzidzisa. Nokudaro, kana mukave munoteerera mirairo, uye mugoshingirira kusvika kumagumo, muchaponeswa muzuva rekupedzisira. Uye ndizvo zvazviri. Ameni."
                }
            ]
        },
        "/study/scriptures/bofm/2-ne/1": {
            "uri": "/study/scriptures/bofm/2-ne/1",
            "title": "2 Nifai 1",
            "data_type": "chapter",
            "chapter_name": "Chitsauko 1",
            "chapter_summary": [
                "Rihai anoporofita pamusoro penyika yorusununguko—Mbeu yake ichaparadzwa nokurangwa kana vachinge varamba Mutsvene waIsraeri—Anokurudzira vanakomana vake kuti vapfeke nguwo dzoutsvene. Zvingangove makore 588 kusvika ku570 Kristu asati azvarwa."
            ],
            "book_title": "Bhuku reChipiri raNifai",
            "book_intro": [
                "Nhoroondo yokufa kwaRihai. Vakoma vaNifai vanomupandukira. Ishe vanoyambira Nifai kuti aende murenje. Nenzendo dzake murenje, nezvimwewo."
            ],
            "verses": [
                {
                    "number": 1,
                    "text": "Uye zvakaitika kuti shure kwokunge ini Nifai, ndapedza kudzidzisa vakoma vangu, baba vedu, Rihai, vakataurawo zvinhu zvakawanda kwavari, vakadzokorora kwavari, kuti Ishe vakanga vaita zvinhu zvikuru sei kwavari mukuvaburitsa munyika yeJerusarema."
                },
                {
                    "number": 2,
                    "text": "Uye vakataura kwavari pamusoro pokupanduka kwavo mumvura, netsitsi dzaMwari mukuvaponesa nekuti vasamedzwe mugungwa."
                },
                {
                    "number": 3,
                    "text": "Uye vakataura kwavari zvakare pamusana penyika yechipikirwa, iyo yavakanga vawana—kuti Ishe vakanga vane tsitsi dzakaita sei pakutiyambira kuti titize kubva kunyika yeJerusarema."
                },
                {
                    "number": 4,
                    "text": "Nokuti tarisai, ndaona chiratidzo, chandiratidza kuti Jerusarema yaparadzwa; uye dai takaramba tiri kuJerusarema tingadai takaparara."
                },
                {
                    "number": 5,
                    "text": "Asi vakati, kana dai zvazvo takatambudzika, tawana nyika yechipikirwa, nyika yakanaka kupfuura dzimwe nyika; nyika iyo Ishe Mwari vakabvumirana neni kuti ichazova nyika yembeu yangu. Hongu, Ishe vakavimbisa nyika iyi kwandiri, nokuna vana vangu nokusingaperi, naavo vose vachatungamirirwa kubva kune dzimwe nyika noruoko rwaIshe."
                },
                {
                    "number": 6,
                    "text": "Saka ini Rihai, ndinoporofita nokushanda kweMweya uri mandiri, kuti hapana kana mumwe achauya munyika ino kunze kwokunge aunzwa noruoko rwaIshe."
                },
                {
                    "number": 7,
                    "text": "Naizvozvo, nyika ino yakagadzirirwa avo chete vavanounza. Uye kana vari vachamushandira nenzira yemitemo yavanovapa, ichazova nyika yerusununguko kwavari; naizvozvo, havachazoiswa zvakare muusungwa; nokuti zvikadaro, zvinenge zvakonzerwa nekutadza kwavo; nokuti kana kutadza kukawanda nenyika ichatukwa pamusana pavo, asi kuvatsvene icharopafadzwa nokusingaperi."
                },
                {
                    "number": 8,
                    "text": "Uye tarisai, huchenjeri kuti nyika ino haifanire kuzivikanwa nedzimwe nyika; nokuti tarisai, vanhu venyika zhinji vachamhanyira kunyika ino, zvekuti hapazosara nzvimbo yenhaka."
                },
                {
                    "number": 9,
                    "text": "Saka ini Rihai, ndakavimbiswa, kuti kana avo vose Ishe Mwari vavachaunza kubva kunyika yeJerusarema vachachengeta mirairo yake, vachabudirira pauso hwenyika ino; vachazochengetwa kubva kune dzimwe nyika, kuti nyika ino ive yavo vega. Uye kana vakachengeta mirairo yake vachakomborerwa pachiso chenyika ino, hapana achavanetsa, kana kutora nyika yenhaka yavo; vachagara pasina chavanotya nokusingaperi."
                },
                {
                    "number": 10,
                    "text": "Asi tarisai, kana nguva yasvika yokuti vave kuderera mukusatenda, shure kwokunge vagamuchira makomborero makuru akadai kubva kuna Ishe—vane ruzivo rwokusikwa kwenyika, navanhu vose, nokuziva mabasa anoshamisa makuru aIshe kubva pakusikwa kwenyika; nokuva nesimba rakapiwa kwavari kuti vaite zvinhu zvose mukutenda; nokuva nemirairo yose kubva pakutanga, nokuuiswa muno nokunaka kwavo kusingaverengeke munyika ino yechipikirwa—tarisai, ndinoti, kana zuva rikazosvika ravacharamba Uyo Mutsvene weIsraeri, Mesia wechokwadi, Mununuri wavo naMwari wavo, tarisai, kutonga kwavo avo vasina tsvete kuchagara pavari."
                },
                {
                    "number": 11,
                    "text": "Hongu, vachaunza mamwe marudzi kwavari, uye vachapa simba kwavari, uye vachavatorera nyika nezvinhu zvavo, uye vachavaita kuti vaparadzirwe nokubaiwa."
                },
                {
                    "number": 12,
                    "text": "Hongu, kubva kunoita chizvarwa ichi kuchiuya chimwe kuchave nekudeuka kweropa, nokurangwa kukuru pakati pavo; naizvozvo, vanakomana vangu ndinoti dai mayeuka; hongu, uye makwanisa kuteerera mazwi angu."
                },
                {
                    "number": 13,
                    "text": "Kuti mumuke; mumuke kubva pakurara kwakadzika, hongu, kana kumuka mukurara kwomugehena, muzunze ngetani dzakakusungai, dziri idzo ngetani dzakasunga vana vavanhu, dzinoita kuti vagozotakurwa muuranda kuendwa navo pasi mugomba rekusingaperi rekusuwa nenhamo."
                },
                {
                    "number": 14,
                    "text": "Mukai! musimuke kubva muguruva, munzwe izwi romubereki ari kubvunda, ane mapfupa amucharadzika pasi muguva rinotonhora rinyerere, uko kusina anoendako akadzoka; mazuva mashomana uye ndoenda nzira yepasi rose."
                },
                {
                    "number": 15,
                    "text": "Asi tarisai, Ishe vadzikinura mweya wangu kubva mugehena; ndaona kubwinya kwavo, ndikakomberedzwa nokusingaperi mumaoko avo orudo."
                },
                {
                    "number": 16,
                    "text": "Uye ndinoda kuti muyeuke kuchengetedza mitemo nekuranga kwaIshe; tarisai, ichi ndichochinhu change chichinetsa mwoyo wangu kubva pakutanga."
                },
                {
                    "number": 17,
                    "text": "Mwoyo wangu wakatsitsirwa nokusuwa nguva nenguva, nokuti ndaitya, nenzira yokuomesa mwoyo yenyu kuti Ishe Mwari venyu vangauye nokutsamwa kuzere kwamuri, mukatsaurwa nokuparadzwa zvachose;"
                },
                {
                    "number": 18,
                    "text": "Kana, kuti kutukwa kungauye kwamuri kwezvizvarwa zvakawanda; uye mukashanyirwa nomunondo, nenzara, mukavengwa, mukatungamirirwa nokubatwa sokuda kwadhiabhorosi."
                },
                {
                    "number": 19,
                    "text": "Vanakomana vangu, dai zvinhu izvi zvarega kuuya kwamuri, asi kuti muve vakasarudzwa nokudiwa savanhu vaIshe. Asi tarisai, kuda kwavo ngakuitwe; nokuti nzira dzavo dzakarurama zvisingaperi."
                },
                {
                    "number": 20,
                    "text": "Uye ivo vakati: Kana mukachengeta mirairo yangu muchabudirira panyika; asi kana mukasachengeta mirairo yangu muchabviswa pamberi pangu."
                },
                {
                    "number": 21,
                    "text": "Uye zvino kuti mweya wangu uwane rufaro mamuri, uye nokuti mwoyo wangu usiye nyika ino uchifara pamusoro penyu, kuti ndisaiswe muguva ndakasuwa, simukai kubva muguruva, vanakomana vangu, muve varume, mushinge nepfungwa imwechete nomwoyo mumwechete, makabatana pazvinhu zvose, kuti musaiswe pausungwa;"
                },
                {
                    "number": 22,
                    "text": "Kuti musatukwe nokotukwa kunorwadza; uye zvakare, kuti musaite zvinoita kuti Mwari vakanaka vakushatirirwei, vakuparadzei, hongu, pakuparadzwa kwokusingaperi kwomweya nomuviri."
                },
                {
                    "number": 23,
                    "text": "Mukai, vanakomana vangu; mupfeke nguo dzoutsvene. Zunzai ngetani dzakakusungai, mubve pamusingaonekwe, uye musimuke kubva muguruva."
                },
                {
                    "number": 24,
                    "text": "Musamukire zvakare munin’ina wenyu, uyo ane pfungwa dzinobwinya, uye akachengeta mirairo kubvira panguva yatakasiya Jerusarema; anga achishandiswa ari mumaoko aMwari, mukutiunza munyika yechipikirwa; nokuti dai pakanga pasina iye, tingadai tose takafa nenzara murenje; zvisinei, imi maitsvaga kuparadza upenyu hwake, hongu, akatambudzika nokusuwa zvikuru pamusana penyu."
                },
                {
                    "number": 25,
                    "text": "Uye ndinotya zvikuru nokubvunda pamusana penyu, kuti achatambudzika zvakare; nokuti tarisai, makamupomera mhaka yokuti anga achitsvaga simba nemvumo yokutonga imi; asi ndinoziva kuti haana kutsvaga simba nemvumo yekuti akutongei, asi akatsvaga kubwinya kwaMwari, nemagariro enyu akanaka okusingaperi."
                },
                {
                    "number": 26,
                    "text": "Uye mukatsutsumwa nokuti akakutaurirai pachena. Munoti akange akakuomeserai; munoti anga akashatirirwa imi; asi tarisai, kutaura kwake kwanga kuri kutaura kwesimba reshoko raMwari, iro rakanga riri maari, nezvamunodaidza kuti kushatirwa ichokwadi, maererano nezviri muna Mwari, zvaakanga asingagone kuvanza, asi kuisa pachena pasina kutya kutadza kwenyu."
                },
                {
                    "number": 27,
                    "text": "Uye zvinofanira kuti simba raMwari rive naye, uye kunyange pakukurairai kuti makafanira kuteerera. Asi tarisai, akanga asiri iye, asi wakanga uri Mweya waIshe wakanga uri maari, wakazarura muromo wake kuti urambe uchitaura."
                },
                {
                    "number": 28,
                    "text": "Uye zvino mwanakomana wangu, Ramani, newe Remueri naSemu, uye vanakomana vangu vanove vanakomana vaIshmaeri, tarisai, mukateerera kuizwi raNifai hamuparari. Uye mukateerera kwaari ndichakupai chikomborero, hongu, chikomborero changu chekutanga."
                },
                {
                    "number": 29,
                    "text": "Asi mukaregera kuteerera kwaari ndichatora chikomborero changu chekutanga, hongu, kana chikomborero changu uye chichazogara pamusoro pake."
                },
                {
                    "number": 30,
                    "text": "Uye zvino, Zoramu, ndinotaura kwauri: Tarisai, uri muranda waRabhani; zvisinei, wakaunzwa kubva kunyika yeJerusarema, ndinoziva kuti uri shamwari yechokwadi yemwanakomana wangu Nifai, nokusingaperi."
                },
                {
                    "number": 31,
                    "text": "Naizvozvo, nokuti wanga uchivimbika zvikuru mbeu yako ichakomborerwa nembeu yake, kuti vagare muupfumi kwenguva yakareba munyika ino; uye hakuna, kunze kwekunge vave nokuipa pakati pavo, chinovakuvadza kana kuvakanganisa mukubudirira kwavo munyika ino nokusingaperi."
                },
                {
                    "number": 32,
                    "text": "Naizvozvo, ukachengeta mirairo yaIshe, Ishe vakagadzirira nyika ino kuchengetedzwa kwembeu yako nembeu yomwanakomana wangu."
                }
            ]
        },
        "/study/scriptures/bofm/2-ne/2": {
            "uri": "/study/scriptures/bofm/2-ne/2",
            "title": "2 Nifai 2",
            "data_type": "chapter",
            "chapter_name": "Chitsauko 2",
            "chapter_summary": [
                "Rununuro rwunouya nomuna Mesia Mutsvene—Kusununguka pakuzvisarudzira (kuzvifungira) kunofanirwa kunge kuripo kuti tirarame uye tibudirire—Kutadza kwaAdama kwaive kwekuti vanhu vavepo—Vanhu vanokwanisa kusarudza rusununguko noupenyu hwokusingaperi. Zvingangove makore 588 kusvika ku570 Kristu asati azvarwa."
            ],
            "verses": [
                {
                    "number": 1,
                    "text": "Uye zvino Jakobho, ndinotaura kwauri: Iwe uri dangwe rangu romumazuva okutambudzika kwangu murenje. Zvino tarisai, mukukura kwako wakatambudzika nokusuwa zvikuru, nokuda kwokuipa kwavakoma vako."
                },
                {
                    "number": 2,
                    "text": "Zvisinei hazvo Jakobho, chizvarwa changu chokutanga murenje, unoziva ukuru hwaMwari; achakutsaurira matambudziko ako ugowana nokuda kwawo."
                },
                {
                    "number": 3,
                    "text": "Naizvozvo, mweya wako uchakomborerwa, uye uchagara zvakanaka nomukoma wako, Nifai; mazuva ako achaperera mukushandira Mwari vako. Nokudaro, ndinoziva kuti wakaponeswa, nokuda kwoutsvene hweMununuri wako; nokuti waona kuti mukukwana kwenguva anouya kuzopa ruponeso kuvanhu."
                },
                {
                    "number": 4,
                    "text": "Uye wakaona kubwinya kwake paujaya hwako; naizvozvo, wakakomborerwa seavo vaachaparidzira vachimuona panyama; nokuti Mweya mumwechete, nezuro, nhasi nokusingaperi. Uye nzira yakagadzirirwa kubvira pakupunzika kwomunhu, uye ruponeso nderwepachena."
                },
                {
                    "number": 5,
                    "text": "Uye vanhu vanorairwa zvakakwana kuti vazive zvakanaka kubva pane zvakaipa. Uye mutemo unopiwa kuvanhu. Uye nomutemo hapana nyama isina chitema; kana kuti, nomutemo vanhu vakaraswa. Hongu, maererano nemutemo wenyika vakaraswa; uyezve, nemutemo wemweya vanofa neizvo zvakanaka, vove vanosuwa nokusingapere."
                },
                {
                    "number": 6,
                    "text": "Naizvozvo, rununuro rwunouya nomuna Mesia Mutsvene; nokuti azere nenyasha nechokwadi."
                },
                {
                    "number": 7,
                    "text": "Tarisai akazvipira sechibairo chezvivi, kuti azadzikise zvido zvemutemo, kuna avo vose vane mwoyo yakapfava nomweya wokuzvininipisa; hakuna mumwezve angagutse mhinduro dzemutemo."
                },
                {
                    "number": 8,
                    "text": "Naizvozvo, zvinokosha sei kuita kuti zvinhu izvi zvose zvizivikanwe kuvanhu vose venyika, kuti vazive kuti hakuna nyama ingagare pamberi paMwari, kunze kwekunge iine kodzero, netsitsi, nenyasha dzaMesia Mutsvene, uyo akapa upenyu hwake hwenyama, achihutora zvakare nesimba roMweya, kuti aunze kumutswa kwevakafa, achiva iye wokutanga kumuka."
                },
                {
                    "number": 9,
                    "text": "Naizvozvo, anova michero yokutanga kuna Mwari, achabatsira vanhu vose; avo vose vanotenda maari vachaponeswa."
                },
                {
                    "number": 10,
                    "text": "Uye nokuda kworubatsiro rwavose, rwevanhu vose rwaakapa, vanhu vose vanouya kuna Mwari; naizvozvo, vanomira pamberi pake, kuti vatongwe naye maererano nechokwadi noutsvene huri maari. Naizvozvo, zvinodiwa nemutemo wakapiwa noUyo Mutsvene, kuri kuranga kwakatogadzirirwa, iko kurangwa kwakagadzirirwa kwakasiyana norufaro rwunobva mukuteerera, kugutsa zvinodiwa zverudzikinuro—"
                },
                {
                    "number": 11,
                    "text": "Nokuti zvinofanira, kuti pave nokupikisana muzvinhu zvose. Kana zvisina kudaro, dangwe rangu rokutanga murenje, utsvene hawaizokwanisa kuunzwa, kana kuipa, kana utsvene kana kusuwa, kana zvakanaka kana zvakaipa. Naizvozvo, zvinhu zvose zvinofanirwa kusangana kuve chinhu chimwechete; naizvozvo kana uri muviri mumwechete unofanirwa kuramba wakafa, usina upenyu kana rufu, kana kunyangadzwa kana kusanyangadzwa, rufaro kana kusuwa, kana kunzwa nekusanzwa."
                },
                {
                    "number": 12,
                    "text": "Naizvozvo, chingadai chakasikirwa pasina; naizvozvo pangadai pakanga pasina chinangwa mukusikwa kwacho. Naizvozvo, chinhu ichi chinofanirwa kuparadza uchenjeri hwaMwari nezvinangwa zvavo zvokusingaperi, uye zvakare nesimba, netsitsi, nokutonga kwakanaka kwaMwari."
                },
                {
                    "number": 13,
                    "text": "Uye kana uchiti hakuna mutemo, uchatiwo hakuna zvivi. Kana uchiti hakuna chivi uchatiwo hakuna utsvene. Uye kana kusina utsvene hakuna rufaro. Kana kusina utsvene kana rufaro saka kunenge kusina kurangwa kana kusuwa. Uye kana zvinhu zvose izvi kusina hakuna Mwari. Kana kusina Mwari isu hatipo, kana nyika; nokuti kungadai kusina kusikwa kwezvinhu, zvekuita kana zvekuitirwa; naizvozvo, zvinhu zvose zvingadai zvakatsakatika."
                },
                {
                    "number": 14,
                    "text": "Uye zvino, vanakomana vangu, ndinotaura zvinhu izvi kuti mudzidze zvizokuyamurai; nokuti Mwari variko, uye vakasika zvinhu zvose, zvose denga nenyika, nezvinhu zvose zviri mazviri, zvose zvinoita nezvinoitirwa."
                },
                {
                    "number": 15,
                    "text": "Uye kuti vaunze zvinangwa zvavo zvokusingaperi munguva yekupera kweupenyu hwevanhu, shure kwokunge vasika vabereki vedu vokutanga, nemhuka dzesango neshiri dzedenga, uye mukunaka zvinhu zvose zvakasikwa, paifanirwa kuti kuve nechaipikisa; kunyangwe muchero wairambidzwa uchipikisana nomuti woupenyu; mumwe wainaka mumwe uchivava."
                },
                {
                    "number": 16,
                    "text": "Naizvozvo, Ishe Mwari vakapa kumunhu kuti azviitire zvinhu zvake ega. Naizvozvo, munhu akanga asingakwanise kuzviitira zvinhu zvake ega asina kunyengerwa nechimwe chezviviri izvi."
                },
                {
                    "number": 17,
                    "text": "Uye ini Rihai, maererano nezvinhu zvandakaverenga, ndinofanirwa kufunga kuti ngirozi yaMwari, maererano neizvo zvakanyorwa, yakadonha kubva kudenga; naizvozvo, akava dhiabhorosi, akanga atsvaga zvakaipa pamberi paMwari."
                },
                {
                    "number": 18,
                    "text": "Uye nokuti akanga adonha kubva kudenga, akava anosuwa nokusingaperi, akatsvaga kusuwisa marudzi ose. Naizvozvo, akati kuna Eva, hongu, kana iyo nyoka, inova dhiabhorosi, anova baba wenhema dzose, naizvozvo akati: Idya muchero unorambidzwa; hauzofi, asi uchava saMwari, uchiziva zvakanaka nezvakaipa."
                },
                {
                    "number": 19,
                    "text": "Uye shure kwokunge Adama naEva vatora muchero wairambidzwa vakatandwa mubindu reEdeni, kuti varime ivhu."
                },
                {
                    "number": 20,
                    "text": "Uye vakabereka vana; hongu, iyo mhuri yenyika yose."
                },
                {
                    "number": 21,
                    "text": "Uye mazuva evana vevanhu akawedzerwa, maererano nokuda kwaMwari, kuti vatendeuke vachiri munyama; naizvozvo, nguva yavo yakave nguva yokuedzwa, nguva yavo ikawedzerwa, maererano nemirairo iyo Ishe Mwari yavakapa kuvana vevanhu. Nokuti vakapa mirairo yekuti vanhu vose vanofanirwa kutendeuka; nokuti vakaratidza vanhu vose kuti vakarasika, nokuda kwechitadzo chavabereki vavo."
                },
                {
                    "number": 22,
                    "text": "Uye zvino, tarisai, dai Adama asina kutadza angadai asina kupunzika, asi angadai akaramba ari mubindu reEdeni. Uye zvinhu zvose zvakasikwa zvingadai zvakaramba zvakaita sezvazvakanga zvakaita kubvira nguva yazvakasikwa; uye zvinofanira kunge zvakaramba zvakadaro nokusingaperi, uye zvisina maguno."
                },
                {
                    "number": 23,
                    "text": "Uye vangadai vasina vana; naizvozvo vangadai vakaramba vasina mhosva, vasina rufaro, nokuti vakanga vasingazive kusuwa; vasingaite zvakanaka, nokuti havaiziva chivi."
                },
                {
                    "number": 24,
                    "text": "Asi tarisai, zvinhu zvose zvakaitwa muruzivo rweavo vanoziva zvinhu zvose."
                },
                {
                    "number": 25,
                    "text": "Adama akapunzika kuti vanhu vavepo; uye vanhu varipo, kuti vave norufaro."
                },
                {
                    "number": 26,
                    "text": "Uye Mesia anouya mukukwana kwenguva, kuti anunure vana vevanhu pakupunzika. Uye nokuti vaponeswa pachitadzo ichi vava vakasununguka zvisingaperi, vachiziva chakanaka kubva pane chakaipa; kuita ivo kwete kuitirwa, kunze kwekurangwa nemutemo pazuva guru rokupedzisira, maererano nemirairo yakapiwa naMwari."
                },
                {
                    "number": 27,
                    "text": "Naizvozvo, vanhu vakasununguka maererano nenyama; zvinhu zvose zvakapiwa kwavari zvakanakira vanhu. Uye vakasununguka kusarudza rusununguko neupenyu hwokusingaperi, nenzira yoMuenzanisi mukuru wevanhu vose, kana kusarudza usungwa nerufu, maererano neusungwa nesimba radhiabhorosi; nokuti anotsvaga kuti vanhu vose vasuwe saiye."
                },
                {
                    "number": 28,
                    "text": "Uye zvino, vanakomana vangu, ndingade kuti mutarisire Murevereri mukuru, muteerere mirairo yake mikuru; nokuva munovimbisika kumazwi ake, musarudze upenyu hwokusingaperi, maererano nokuda kweMweya wake Mutsvene;"
                },
                {
                    "number": 29,
                    "text": "Uye musasarudza rufu rwokusingaperi, maererano nokuda kwenyama nokuipa kuri mairi, kunopa mweya wadhiabhorosi simba rokubata pfungwa, akudzikisei kugehena, kuti azokutongai muumambo hwake."
                },
                {
                    "number": 30,
                    "text": "Ndataura mazwi mashoma aya kwamuri mose, vanakomana vangu, mumazuva ekupedzisira ekuedzwa kwangu; uye ndasarudza zvakanaka, maererano namazwi omuporofita. Uye handina chimwe chinangwa kunze kwemagariro akanaka emweya yenyu asingaperi. Ameni."
                }
            ]
        },
        "/study/scriptures/bofm/2-ne/3": {
            "uri": "/study/scriptures/bofm/2-ne/3",
            "title": "2 Nifai 3",
            "data_type": "chapter",
            "chapter_name": "Chitsauko 3",
            "chapter_summary": [
                "Josefa muEgipita anoona maNifai muchiratidzo—Akaporofita pamusoro paJoseph Smith, muoni wamazuva ekupedzisira; nezvaMosesi, anozosunungura Israeri; nokuuya kweBhuku raMormoni. Zvingangove makore 588 kusvika ku570 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ndinotaura kwauri, Josefa, gotwe rangu. Wakazvarirwa murenje mukati mematambudziko angu; hongu, amai vako vakakubereka mazuva ekutambudzika nekusuwa kwangu kukuru."
                },
                {
                    "number": 2,
                    "text": "Uye Ishe ngaakupezve nyika iyi, inova nyika yakanaka zvikuru, senhaka yako neyembeu yako nevakoma vako kuti ive yenyu zvachose, kana muri machengetedza mirairo yeMutsvene weIsraeri."
                },
                {
                    "number": 3,
                    "text": "Uye zvino, Josefa, gotwe rangu, uyo wandakaburitsa kubva murenje mokutambudzika kwangu, Ishe akukomborere nokusingaperi, nokuti mbeu yako haichazoparadzwi zvachose."
                },
                {
                    "number": 4,
                    "text": "Nokuti tarisai, uri muchero wechiuno changu; ndiri wedzinza raJosefa uyo akatakurwa akaendeswa kuEgipita muunhapwa. Uye zvibvumirano zvikuru zvakaitwa naIshe kuna Josefa."
                },
                {
                    "number": 5,
                    "text": "Naizvozvo, Josefa zvechokwadi akaona zuva redu. Uye akawana vimbiso yaIshe, kuti kubva pamuchero wechiuno chake Ishe Mwari vachakudza bazi rakarurama kune veimba yaIsraeri; bazi iroro rinenge risiri Mesia, asi bazi rakanga richazotyorwa, nokudaro, kuti rizorangarirwa muzvibvumirano zvaIshe kuti Mesia azozviratidza kwavari mumazuva okupedzisira, musimba romweya, achivaunza kubva murima kupinda muchiedza—hongu, kubva murima rakavanzika nokubuda kubva muuranda kuenda murusununguko."
                },
                {
                    "number": 6,
                    "text": "Nokuti Josefa akapupura zvechokwadi, achiti: Muoni achamutswa naIshe Mwari vangu, achazova muoni akasarudzwa kumichero yechiuno changu."
                },
                {
                    "number": 7,
                    "text": "Hongu, Josefa zvechokwadi akati: Izvi ndizvo zvakataura Ishe kwandiri: Ndichamutsa muoni kubva pamuchero wechiuno chako; achave munhu anokudzwa pakati pemichero yechiuno chako. Uye kwaari ndichapa mirairo yokuti aite basa pakati pemichero yechiuno chako, hama dzake, richava rakakosha kwavari, uye kana kuunza kwavari ruzivo rwezvibvumirano zvandakaita namadzibaba ako."
                },
                {
                    "number": 8,
                    "text": "Uye ndichamupa murairo iye wokuti asaita rimwe basa, kunze kwebasa randichamuraira ini. Uye ndichamuita mukuru mumaziso angu; nokuti achaita basa rangu."
                },
                {
                    "number": 9,
                    "text": "Uye, achazova mukuru saMosesi, uyo wandati ndichamutsa kwamuri, kuti aponese vanhu vangu, vemba yaIsraeri."
                },
                {
                    "number": 10,
                    "text": "Uye ndichamutsa Mosesi, kuti aburitse vanhu vako munyika yeEgipita."
                },
                {
                    "number": 11,
                    "text": "Asi muoni ndichamumutsa kubva pamuchero wechiuno chako; uye kwaari ndichapa simba rokuunza mazwi angu kumbeu yechiuno chako—kwete kungounza mazwi angu chete, Ishe vanodaro, asi mukuvapwisa pamusoro peshoko rangu, iro rinetenge ratovepo kare pakati pavo."
                },
                {
                    "number": 12,
                    "text": "Naizvozvo, muchero wechiuno chako uchanyora; muchero wechiuno chaJuda uchanyora; uye izvo zvichanyorwa nomuchero wechiuno chako, neizvo zvichanyorwa nomuchero wechiuno chaJuda, zvichakura pamwechete, zvigonyadzisa dzidziso dzenhema nokuisa pasi kusawirirana nokuunza runyararo pakati pomuchero wechiuno chako, nokuunza kwavari ruzivo rwamadzibaba avo mumazuva okupedzisira, uye noruzivo rwezvibvumirano zvangu, Ishe vanodaro."
                },
                {
                    "number": 13,
                    "text": "Uye mukusasimba achaitwa kuti asimbe, muzuva iro basa rangu richatangiswa pakati pavanhu vangu, mukudzoserwa kwenyu, vemba yaIsraeri, Ishe vanodaro."
                },
                {
                    "number": 14,
                    "text": "Uye Josefa akaporofita, achiti: Tarisai, muoni uyo achakomborerwa naIshe; avo vose vachatsvaka kuti vamuparadze vachanyadziswa; nokuti chivimbiso ichi, chandakawana kubva kunaIshe, chomuchero wechiuno changu, chichazadzikiswa. Tarisai, ndine chokwadi pamusoro pokuzadzikiswa kwechivimbiso ichi;"
                },
                {
                    "number": 15,
                    "text": "Uye achadaidzwa zita rangu; richava zita rababa vake. Uye achazova seni; nokuti chinhu, chichaunzwa naIshe noruoko rwake, kuburikidza nesimba raIshe chichaunza vanhu vangu kuruponeso."
                },
                {
                    "number": 16,
                    "text": "Hongu, uku kuporofita kwaJosefa: Ndine chokwadi nechinhu ichi, sezvo ndine chokwadi nevimbiso yaMosesi; nokuti Ishe vakati kwandiri, ndichachengetedza mbeu yako nokusingaperi."
                },
                {
                    "number": 17,
                    "text": "Uye Ishe vakati: Ndichamutsa mumwe Mosesi; ndichapa simba kwaari riri mumudonzvo; ndichapa utongi kwaari hwakanyorwa. Asi handizosunungura rurimi rwake, kuti ataure zvakawanda, nokuti handimuite mukuru pakutaura. Asi ndichamunyorera mutemo wangu, nomunwe woruoko rwangu; uye ndichamupa anomutaurira."
                },
                {
                    "number": 18,
                    "text": "Uye Ishe vakatiwo kwandiri: Ndichamumutsa kumuchero wechiuno chako; ndichamuitira mutauri wake. Uye ini tarisai, ndinoita kuti anyore pamusoro pezvomuchero wechiuno chako, kumuchero wechiuno chako; uye mutauri wemuchero wechiuno chako achazvidaidzira."
                },
                {
                    "number": 19,
                    "text": "Izvo mazwi aachanyora anenge ari mazwi akanaka andinoona kuti akafanira kuenda kumuchero wechiuno chako. Uye zvichaita sokunge muchero wechiuno chako wachema kwavari uri muguruva; nokuti ndinoziva kutenda kwavo."
                },
                {
                    "number": 20,
                    "text": "Uye vachachema vari muvhu; hongu, kunyange kutendeuka kwehama dzavo, kunyange kwapfuura zvizvarwa zvakawanda. Uye zvichaiitika kuti kuchema kwavo kuchapera, kunyange nokupfavisisa kwamazwi avo."
                },
                {
                    "number": 21,
                    "text": "Pamusana pokutenda kwavo mazwi avo achaenda mberi kubva mumuromo mangu kuhama dzavo dzinova muchero wechiuno chako; kushaya simba kwamazwi avo ndichaita kusimbe nokutenda kwavo, mukuyeuka zvibvumirano zvandakaita namadzibaba ako."
                },
                {
                    "number": 22,
                    "text": "Uye zvino, tarisai, mwanakomana wangu Josefa, ndiko kuporofita kwaiita baba vangu makare-kare."
                },
                {
                    "number": 23,
                    "text": "Saka, nokuda kwechibvumirano ichi makomborerwa; nokuti mbeu yako haichazoparadzwa, nokuti vachateerera kumazwi ebhuku."
                },
                {
                    "number": 24,
                    "text": "Uye kuchamuka mukuru pakati pavo, achaita zvakanaka kwazvo, mukutaura nemukuita, ari mudziyo mumaoko aMwari, aine kutenda kukuru, kunoita kuti ashande minana, nokuita zvinhu zvikuru mumaziso aMwari, mukudzosera pakare zveimba yaIsraeri, nokumbeu yavakoma vako."
                },
                {
                    "number": 25,
                    "text": "Uye zvino, wakakomborerwa iwe, Josefa. Tarisai uri mudiki; naizvozvo teereresa mashoko omukoma wako Nifai, zvichaitwa saizvozvo kwauri maererano namazwi andakataura. Rangarira mazwi ababa vako vave kufa. Ameni."
                }
            ]
        },
        "/study/scriptures/bofm/2-ne/4": {
            "uri": "/study/scriptures/bofm/2-ne/4",
            "title": "2 Nifai 4",
            "data_type": "chapter",
            "chapter_name": "Chitsauko 4",
            "chapter_summary": [
                "Rihai anoraira nokukomborera vezvizvarwa zvake—Anofa nokuvigwa—Nifai anobwinya mukunaka kwaMwari—Nifai anoisa kuvimba kwake kwose muna Ishe nokusingaperi. Zvingangove makore 588 kusvika ku570 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ini Nifai, ndinotaura nezvekuporofita uko kwakaitwa nababa vangu, pamusoro paJosefa, akatakurwa kuenda kuEgipita."
                },
                {
                    "number": 2,
                    "text": "Nokuti tarisai, zvechokwadi akaporofita pamusoro pembeu yake yose. Uye uporofita hwaakanyora, hakuna hwakawanda hunopfuura ihwohwo. Uye akaporofita nezvedu uye nezvevachatitevera; zvakanyorwa pamahwendefa endarira."
                },
                {
                    "number": 3,
                    "text": "Naizvozvo, shure kwokunge baba vangu vapedza kutaura nezvekuporofita kwaJosefa, vakadaidza vana vaRamani, vanakomana vake, navanasikana vake, vakati kwavari: Tarisai, vanakomana vangu, navanasikana vangu, munova vanakomana navanasikana vedangwe rangu, ndinoda kuti muteerere mazwi angu."
                },
                {
                    "number": 4,
                    "text": "Nokuti Ishe Mwari vati: Kana mukachengeta mirairo yangu muchabudirira munyika; kana mukasachengeta mirairo muchabviswa pamberi pangu."
                },
                {
                    "number": 5,
                    "text": "Asi tarisai, vanakomana vangu navanasikana vangu, handikwanise kuenda muguva mangu ndisina kusiya ndakukomborerai; nokuti tarisai, ndinoziva kuti mukakudzwa munzira yamunofanirwa kuteedza hamuzoisiya."
                },
                {
                    "number": 6,
                    "text": "Naizvozvo, kana makatukwa tarisai, ndinosiya chikomborero changu pamuri, kuti kutukwa uku kubviswe pamuri kupindurwe pamisoro yevabereki venyu."
                },
                {
                    "number": 7,
                    "text": "Naizvozvo, nokuda kwechikomborero changu Ishe Mwari havazorega muchiparara; naizvozvo, vachazove vane tsitsi nemi nokumbeu yenyu nokusingaperi."
                },
                {
                    "number": 8,
                    "text": "Uye zvakaitika kuti shure kwokunge baba vangu vapedza kutaura kuvanakomana navanasikana vaRamani, vakaita kuti vanakomana navanasikana vaRemueri vaunzwe kwavari."
                },
                {
                    "number": 9,
                    "text": "Uye vakataura kwavari vachiti: Tarisai, vanakomana navanasikana vangu, munova vanakomana nevanasikana vomwanakomana wangu wechipiri; tarisai ndinokusiirai chikomborero chandasiira vanakomana navanasikana vaRamani; naizvozvo, hamuchazoparadzwe mose; asi mbeu yenyu ichapedzisira yakomborerwa."
                },
                {
                    "number": 10,
                    "text": "Uye zvakaitika kuti apo baba vangu vakapedza kutaura kwavari, tarisai, vakataura kuvanakomana vaIshmaeri, hongu, neimba yake yose."
                },
                {
                    "number": 11,
                    "text": "Uye shure kwokunge vapedza kutaura kwavari, vakataura kuna Semu, vachiti: Wakakomborerwa iwe, nembeu yako; nokuti uchawana nhaka yenyika iyi somukoma wako Nifai. Uye mbeu yako ichaverengwa pamwe nembeu yake; uye uchazove somukoma wako, nembeu yako ichaita sembeu yake; uye uchazokomborerwa mazuva ako ose."
                },
                {
                    "number": 12,
                    "text": "Uye zvakaitika shure kwokunge baba vangu Rihai, vataura kune imba yavo yose, maererano nokunzwa kwomwoyo wavo noMweya waIshe wakanga uri mavari, vakachembera. Uye zvakaitika kuti vakafa, vakavigwa."
                },
                {
                    "number": 13,
                    "text": "Uye zvakaitika kuti kusati kwapera mazuva akawanda shure kworufu rwavo, Ramani naRemueri navanakomana vaIshmaeri vakange vandishatirirwa pamusana pomashoko okuranga aIshe."
                },
                {
                    "number": 14,
                    "text": "Nokuti ini Nifai, ndakatunhwa kuti nditaure kwavari, maererano nezwi rake; nokuti ndakange ndataura zvinhu zvakawanda kwavari, pamwe nababa vangu, vasati vafa; zvizhinji zvacho zvakataurwa zvakanyorwa pamahwendefa angu mamwe; nokuti zvenhoroondo zvakanyorwa pamahwendefa angu mamwe."
                },
                {
                    "number": 15,
                    "text": "Uye pamahwendefa ano ndinonyora zvinhu zvomweya wangu, namagwaro ose ari pamahwendefa endarira. Nokuti mweya wangu unofadzwa namagwaro, mwoyo wangu unofungisisa pamusoro pawo, ndichizvinyora kuti vana vangu vave vanozvidzidza zvigovabatsira."
                },
                {
                    "number": 16,
                    "text": "Tarisai, mweya wangu unofara muzvinhu zvaIshe; uye mwoyo wangu unogarofungisisa pamusoro pezvinhu zvandakaona nezvandakanzwa."
                },
                {
                    "number": 17,
                    "text": "Zvisinei, nokuda kwokunaka kukuru kwaIshe, mukundiratidza mabasa ake makuru anoshamisa, mwoyo wangu unosheedzera: Ini zvangu munhu asina basa! Hongu, mwoyo wangu unosuwa nokuda kwenyama yangu; mweya wangu unotambudzika nokuda kwokuipa kwangu."
                },
                {
                    "number": 18,
                    "text": "Ndakatenderedzwa, nokuda kwezviedzo nezvivi zvinongondikunda nyore."
                },
                {
                    "number": 19,
                    "text": "Uye kana ndoda kufara, mwoyo wangu unogomera nokuda kwezvivi zvangu; zvisinei, ndinoziva avo vandakavimba navo."
                },
                {
                    "number": 20,
                    "text": "Mwari vangu ndivo vanga vari musimboti wangu; vakanditungamirira mumatambudziko angu ndiri murenje; vakandichengeta apo ndakange ndiri pamusoro pemvura dzakadzika."
                },
                {
                    "number": 21,
                    "text": "Vandizadza norudo rwavo, kusvika pakuzadza nyama dzangu dzose."
                },
                {
                    "number": 22,
                    "text": "Vanyadzisa mhandu dzangu, vakaita kuti vadedere pamberi pangu."
                },
                {
                    "number": 23,
                    "text": "Tarisai, vakanzwa kuchema kwangu masikati, uye vakandipa ruzivo nenzira yezviratidzo usiku."
                },
                {
                    "number": 24,
                    "text": "Uye kwakachena ndakava ndinoshinga mukunamata zvakasimba pamberi pavo; hongu, izwi rangu ndairitumira kumusoro kudenga; ngirozi dzikauya pasi dzikandiparidzira."
                },
                {
                    "number": 25,
                    "text": "Uye pamapapiro oMweya muviri wangu wakatakurwa kuenda kumakomo akareba zvikuru. Uye maziso angu akaona zvinhu zvinoshamisa, hongu, zvisingakodzere kuti zvizivikanwe nevanhu; nokudaro ndakarambidzwa kuti ndizvinyore."
                },
                {
                    "number": 26,
                    "text": "Zvino, kana ndakaona zvinhu zvikuru kudai, kana Ishe mukuzvideredza kwavo kuvana vevanhu vashanyira vanhu mutsitsi dzakadai, ko zvino mwoyo wangu unochemerei mweya wangu uchitambudzika uri munhika yekusuwa, nyama yangu ichitsakatika, simba rangu richipera, nokuda kwokutambudzika kwangu?"
                },
                {
                    "number": 27,
                    "text": "Uye, ko ndinobvumirei kuedzwa, nokuda kwenyama yangu? Hongu, ko zvino ndinozviregererei ndichiedzwa, kuti uyo akaipa ave nenzvimbo mumwoyo mangu kuti aparadze runyararo rwangu nokutambudza mweya wangu? Ko sei ndakashatirwa nokuda kwemhandu yangu?"
                },
                {
                    "number": 28,
                    "text": "Muka, mweya wangu! Usakotamiswe nezvivi. Fara mwoyo wangu, usape nzvimbo zve kumhandu yomweya wangu."
                },
                {
                    "number": 29,
                    "text": "Usashatirwe zvakare nokuda kwemhandu dzangu, usanete simba nokuda kwamatambudziko angu."
                },
                {
                    "number": 30,
                    "text": "Fara, mwoyo wangu, ucheme kuna Ishe, uti. Ishe, ndichakukudzai nokusingaperi; hongu, mweya wangu uchafara mamuri imi Mwari vangu, nedombo roruponeso rwangu."
                },
                {
                    "number": 31,
                    "text": "Ishe, mungaponesewo here mweya wangu? Mungandibvisewo here mumaoko emhandu dzangu? Mungandiitewo here kuti ndidedere ndaona chitadzo?"
                },
                {
                    "number": 32,
                    "text": "Masuwo apagehena ngaagare akapfigwa pamberi pangu, nokuti mwoyo wangu wakapfava uye mweya wangu hauzvikudzi! Ishe, musandizaririrewo masuwo woutsvene hwenyu pamberi pangu, kuti ndive ndinofamba munzira yenhika yakadzikira, ndishinge mukufamba munzira yakanaka."
                },
                {
                    "number": 33,
                    "text": "Ishe, mungandimoneredzewo here nenguo youtsvene hwenyu! Ishe, mungandigadzirirewo here nzira yokutiza mhandu dzangu! Mungandiitirawo here kuti nzira yangu ive yakatwasanuka pamberi pangu! Musandiisirewo zvimhingamupinyi munzira mangu—asi kuti muzvibvisewo munzira mangu, uye musandizaririrewo nzira yangu, asi muzarire nzira dzemhandu dzangu."
                },
                {
                    "number": 34,
                    "text": "Ishe, ndavimba nemi, uye ndichavimba nemi nokusingaperi. Handiise kuvimba mumaoko enyama; nokuti ndinoziva kuti akatukwa uyo anoisa ruvimbo rwake muruoko rwenyama. Hongu, akatukwa uyo anoisa kuvimba mumunhu kana kuita nyama ruoko rwake."
                },
                {
                    "number": 35,
                    "text": "Hongu, ndinoziva kuti Mwari achapa zvakawanda kune uyo anokumbira. Hongu, Mwari wangu achandipa, ndikasakumbira zvisiriizvo; naizvozvo ndichakwidza izwi rangu kwamuri; hongu, ndichachema kwamuri, Mwari wangu, dombo roururami hwangu. Tarisai, izwi rangu richakwira kwamuri nokusingaperi, dombo rangu naMwari vangu vasingaperi. Ameni."
                }
            ]
        },
        "/study/scriptures/bofm/2-ne/5": {
            "uri": "/study/scriptures/bofm/2-ne/5",
            "title": "2 Nifai 5",
            "data_type": "chapter",
            "chapter_name": "Chitsauko 5",
            "chapter_summary": [
                "MaNifai anozvitsaura kubva kumaRamani, vochengeta mutemo waMosesi, nokuvaka temberi—Nemhaka yekusatenda kwavo, maRamani anobviswa pamberi paIshe, vanotukwa uye vanova shamhu kumaNifai. Zvingangove makore 588 kusvika ku559 Kristu asati azvarwa."
            ],
            "verses": [
                {
                    "number": 1,
                    "text": "Tarisai, zvakaitika kuti ini Nifai, ndakachema zvikuru kuna Ishe Mwari vangu, nenzira yehasha dzavakoma vangu."
                },
                {
                    "number": 2,
                    "text": "Asi tarisai, hasha dzavo dzakakura kwandiri, zvekuti vakatsvaga kutora upenyu hwangu."
                },
                {
                    "number": 3,
                    "text": "Hongu, vakatsutsumwa pamusoro pangu vachiti: Munun’una wedu anofunga kutitonga; zve tatambudzika zvikuru nokuda kwake; naizvozvo, ngatimuurayei, kuti tisarambe tichinetswa namazwi ake. Nokuti tarisai, hatingade kuti ave mutongi wedu; nokuti ndezvedu, isu vakuru, kuti titonge vanhu ava."
                },
                {
                    "number": 4,
                    "text": "Zvino handisi kunyora pamahwendefa aya mazwi ose okutsutsumwa kwavo pamusana pangu. Asi zvinondigutsa ini kuti nditi, vaida kuparadza upenyu hwangu."
                },
                {
                    "number": 5,
                    "text": "Uye zvakaitika kuti Ishe vakandiyambira, kuti ini Nifai, ndinofanirwa kubva kwavari nditizire murenje, naavo vose vangaende neni."
                },
                {
                    "number": 6,
                    "text": "Naizvozvo, zvakaitika kuti ini Nifai, ndakatora mhuri yangu, uye zvakare Zoramu nemhuri yake, naSemu mukoma wangu nemhuri yake, Jakobho naJosefa, vanun’una vangu, uye nehanzvadzi dzangu, naavo vose vaida kuenda neni. Uye avo vose vaida kuenda neni ndivo vaitenda muyambiro nezvakazarurwa zvaMwari; naizvozvo, vakateerera mazwi angu."
                },
                {
                    "number": 7,
                    "text": "Uye takatora matende edu nezvimwewo zvakanga zvakangofanirawo, tikafamba murenje kwamazuva akawanda. Uye shure kwemazuva mazhinji tichifamba takamisa matende edu."
                },
                {
                    "number": 8,
                    "text": "Uye vanhu vangu vakati tidaidze nzvimbo iyi kuti Nifai; naizvozvo, takaidaidza kuti Nifai."
                },
                {
                    "number": 9,
                    "text": "Uye avo vose vakanga vaineni vakazvidaidza kuti vanhu vaNifai."
                },
                {
                    "number": 10,
                    "text": "Uye takachengetedza utongi, nemitemo, nemirairo yaIshe muzvinhu zvose, tichitevedza mutemo waMosesi."
                },
                {
                    "number": 11,
                    "text": "Uye Ishe vakanga vanesu; takabudirira zvikuru; nokuti takadyara mbeu, tikakohwa zvakare zvakawandisa. Takatanga kuchengeta matanga ezvipfuyo zvemarudzi ose."
                },
                {
                    "number": 12,
                    "text": "Uye ini Nifai, ndakanga ndaunza zvinyorwa zvakanga zvakaiswa pamahwendefa endarira; nebhora, kana kuti chinongedzo, icho chakagadzirirwa baba vangu noruoko rwaIshe, maererano nezvakanyorwa."
                },
                {
                    "number": 13,
                    "text": "Uye zvakaitika kuti takatangisa kubudirira chaizvo, nokuwanda munyika iyi."
                },
                {
                    "number": 14,
                    "text": "Uye ini Nifai, ndakatora munondo waRabhani, ndikaita mimwe minondo yakafanana nawo, kuti zvimwe vanhu vaiva vonzi maRamani vangangoda kuzotiparadza; nokuti ndaiziva ruvengo rwakanga rwuri mavari pamusana pangu navana vangu naavo vainzi vanhu vangu."
                },
                {
                    "number": 15,
                    "text": "Uye ndakadzidzisa vanhu vangu kuvaka dzimba, nokusevenza nenzira dzakasiyana-siyana nemiti, nesimbi, nemhangura, nendarira, negoridhe, nesirivha, nesimbi dzinokosha, idzo dzakanga dzakawanda zvikuru."
                },
                {
                    "number": 16,
                    "text": "Uye ini Nifai, ndakavaka temberi; ndakaivaka semavakirwo etemberi yaSoromoni chete iyi yakanga isina kuvakwa nezvinhu zvinokosha zvakawanda; nokuti zvakanga zvisimo munyika, naizvozvo, hayaivakwa setemberi yaSoromoni. Asi kuvakwa kwacho kwakanga kwakafanana nekwetemberi yaSoromoni; kushandwa kwayo kwanga kwakanaka zvikuru."
                },
                {
                    "number": 17,
                    "text": "Uye zvakaitika kuti ini Nifai, ndakaita kuti vanhu vangu vave vanhu vanoshanda zvikuru, nokuti vashande nemaoko avo."
                },
                {
                    "number": 18,
                    "text": "Uye zvakaitika kuti vakada kundiita mambo wavo. Asi ini Nifai, ndakanga ndisingade kuti vave namambo; zvisinei, ndakavaitira maererano nezvakanga zviri musimba rangu."
                },
                {
                    "number": 19,
                    "text": "Uye tarisai, mazwi aIshe akanga azadzikiswa kuvakoma vangu, ayo aakanga ataura pamusoro pavo, kuti ndaifanirwa kuva mutongi nomudzidzisi wavo. Naizvozvo, ndakanga ndava mutongi wavo nomudzidzisi wavo, maererano nemirairo yaIshe, kusvikira panguva yavakada kuparadza upenyu hwangu."
                },
                {
                    "number": 20,
                    "text": "Naizvozvo, izwi raIshe rakazadzikiswa iro ravakataura kwandiri, vachiti: Kana vasingateerere kumazwi ako vachabviswa pamberi paIshe. Uye tarisai, vakabviswa pamberi pake."
                },
                {
                    "number": 21,
                    "text": "Uye vakanga vaita kuti kutukwa kuuye pavari, hongu, kana katukwa kunorwadza, pamusana pekuipa kwavo. Nokuti tarisai, vakanga vaomesa mwoyo yavo kwavari, zvekuti vakanga vaita sedombo regwenya; saka, sezvo vakanga vari vachena, uye vakanaka chaizvo uye vachifadza, kuti vasatore mwoyo yevanhu vangu Ishe Mwari vakakonzera ganda dema kuti riuye pavari."
                },
                {
                    "number": 22,
                    "text": "Uye ndiko kutaura kunoita Ishe Mwari: Ndichaita kuti vave vasingambodiwa kuvanhu vako, kunze kwekunge vatendeuka mukuipa kwavo."
                },
                {
                    "number": 23,
                    "text": "Uye ichatukwa mbeu yeuyo anosangana nembeu yavo; nokuti vachatukwa kana nekutukwa kumwecheteko. Uye Ishe vakazvitaura, zvikaitwa."
                },
                {
                    "number": 24,
                    "text": "Uye pamusana pekutukwa kwavo uko kwanga kuri pavari vakave vanhu vane nungo, vazere nokushereketa nokunyengedza, uye vakave vaitsvaka zvikara murenje."
                },
                {
                    "number": 25,
                    "text": "Uye Ishe Mwari vakati kwandiri: Vachave chirango kumbeu yako, kuvamutsa mukundirangarira; uye kana vasingandiyeuke ini, uye vachiteerera kumashoko angu, vachavaranga kana mukuparadzwa."
                },
                {
                    "number": 26,
                    "text": "Uye zvakaitika kuti ini Nifai, ndakagadza Jakobho naJosefa, kuti vave vafundisi nevadzidzisi pamusoro penyika yevanhu vangu."
                },
                {
                    "number": 27,
                    "text": "Uye zvakaitika kuti takagara netsika yerufaro."
                },
                {
                    "number": 28,
                    "text": "Uye makumi matatu emakore akanga apfuura kubvira panguva yatakabva muJerusarema."
                },
                {
                    "number": 29,
                    "text": "Uye Ini Nifai, ndakanga ndachengetedza zvinyorwa pamahwendefa angu, ayo andakaita, evanhu vangu kusvika ipapo."
                },
                {
                    "number": 30,
                    "text": "Uye zvakaitika kuti Ishe Mwari vakati kwandiri: Gadzira mamwe mahwendefa; uye iwe uchanyora zvinhu zvizhinji izvo zvakanaka mumaziso mangu, zvinopundutsa vanhu vangu."
                },
                {
                    "number": 31,
                    "text": "Naizvozvo, ini Nifai kuti nditeerere mirairo yaIshe, ndakaenda ndikanoita mahwendefa aya ayo andakanyora zvinhu izvi."
                },
                {
                    "number": 32,
                    "text": "Uye ndakanyora icho chinofadza kuna Mwari. Uye kana vanhu vangu vachifadzwa nezvinhu zvaMwari vachafadzwa nezvangu zvinyorwa zviri pamahwendefa aya."
                },
                {
                    "number": 33,
                    "text": "Uye kana vanhu vangu vachida kunzwa nezvechidimbu chakati chenhoroondo yevanhu vangu vakafanira kunzvera mamwe mahwendefa angu."
                },
                {
                    "number": 34,
                    "text": "Uye zvinogutsa kwandiri kuti nditi makumi mana emakore akanga apfuura, uye takanga tatoita hondo nokupesana nehama dzedu."
                }
            ]
        },
        "/study/scriptures/bofm/2-ne/6": {
            "uri": "/study/scriptures/bofm/2-ne/6",
            "title": "2 Nifai 6",
            "data_type": "chapter",
            "chapter_name": "Chitsauko 6",
            "chapter_summary": [
                "Jakobho anoitazve nhoroondo yerungano rwemaJuda: Kutapwa muBabironi nekudzoka kwavo; ufundisi nekuroverwa kweMutsvene waIsraeri; ruyamuro rwakatambirwa kubva kumaJentairi; nekuzodzorerwa kwemaJuda pakare mumazuva ekupedzisira vazotenda kuna Mesia. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Mazwi aJakobho, munin’ina waNifai, ayo aakataura kuvanhu vekwaNifai:"
                },
                {
                    "number": 2,
                    "text": "Tarisai, hama dzangu dzinodiwa, ini Jakobho, ndadaidzwa naMwari, uye ndikagadzwa netsika yavo tsvene, ndakasimbiswa nemukoma wangu Nifai, uyo amunotarisa samambo kana kuti mudziviriri, uye uyo amunotarisira kuti akupei rugare, tarisai munoziva kuti ndataura zvinhu kwamuri zvakanyanya kuwanda."
                },
                {
                    "number": 3,
                    "text": "Zvakadaro, ndinotaura kwamuri zvakare; nokuti ndinoda magariro akanaka emweya yenyu. Hongu, kukutyirai kwangu kukuru; uye imi pachenyu munozviziva kuti zvagara zvakadaro. Nokuti ndakakukurudzirai nesimba rangu rose; uye ndikakudzidzisai mazwi ababa vangu; uye ndikataura kwamuri maererano nezvinhu zvose zvakanyorwa, kubvira pakusikwa kwenyika."
                },
                {
                    "number": 4,
                    "text": "Uye zvino tarisai, ndingataure kwamuri maererano nezvinhu zviripo, uye zvichauya; nokudaro, ndichakuverengerai mazwi aIsaya. Uye mazwi anodiwa nemukoma wangu kuti ndiataure kwamuri. Uye ndinotaura kwamuri kuitira imi, kuti mudzidze mugorumbidza zita raMwari wenyu."
                },
                {
                    "number": 5,
                    "text": "Uye zvino, mazwi andichaverenga ndiwo akataurwa naIsaya maererano nemba yose yaIsraeri; nokudaro, angafananidzwe nemi, nokuti imi muri vemba yaIsraeri. Uye kune zvinhu zvizhinji zvakataurwa naIsaya zvingafananidzwe nemi, nokuti muri vemba yaIsraeri."
                },
                {
                    "number": 6,
                    "text": "Uye zvino, aya ndiwo mazwi acho: Ndizvo zvinotaura Ishe Mwari: Tarisai, ndichasimudza ruoko rwangu kumaJentairi, uye ndomisa rupawo rwangu kuvanhu; uye vachaunza vanakomana venyu mumaoko avo, uye vanasikana venyu vachavatakura pamapfudzi avo."
                },
                {
                    "number": 7,
                    "text": "Uye madzimambo achave madzibaba ekukurerai, uye madzimambokadzi avo vachave madzimai ekukurerai; vachakotama kwamuri uso hwavo hwakaringa pasi, uye vagonanzva guruva retsoka dzenyu; uye imi muchaziva kuti ndini Ishe; nokuti havazonyara avo vanondimirira."
                },
                {
                    "number": 8,
                    "text": "Uye zvino ini Jakobho, ndinotaura maererano nemazwi aya. Nokuti tarisai, Ishe vandiratidza kuti avo vakanga vari Jerusarema, uko kwatakabva, vakauraiwa uye vakatakurwa senhapwa."
                },
                {
                    "number": 9,
                    "text": "Zvakadaro, Ishe vandiratidza kuti vachadzoka zvakare. Uye vandiratidzawo kuti Ishe Mwari, Mutsvene waIsraeri, achazviratidza kwavari munyama; mushure mekunge azviratidza vachamurova uye vagomurovera, maererano nemazwi engirozi yakavataura kwandiri."
                },
                {
                    "number": 10,
                    "text": "Uye mushure mekuomesa mwoyo yavo uye vaomesa nemitsipa yavo kuMutsvene waIsraeri, tarisai, kutonga kweMutsvene waIsraeri kuchauya pavari. Uye zuva riri kuuya ravacharohwa nekutambudzwa."
                },
                {
                    "number": 11,
                    "text": "Nokudaro, mushure mekunge vatinhwa uku nekoko, nokuti ndiko kutaura kwengirozi, vazhinji vachatambudzwa munyama, uye havazobvumirwa kutsakatika, nenzira yeminamato yevanotenda; vachaparadzirwa, vagorohwa, uye vagovengwa; zvakadaro, Ishe vachavaitira tsitsi, zvekuti kana vazove neruzivo rweMununuri wavo, vachaunganidzwa zvakare munyika dzenhaka yavo."
                },
                {
                    "number": 12,
                    "text": "Uye vakaropafadzwa maJentairi, avo vakanyorwa nezvavo nemuporofita; nokuti tarisai, zvikaitika kuti vachatendeuka uye vagorega kurwisana neZioni, uye vagorega kuzvibatanidza nechechi iya huru inonyangadza, vachaponeswa; nokuti Ishe Mwari vachazadzikisa zvibvumirano zvaro zvavakaita kuvana vavo; nenzira yechikonzero ichi muporofita akanyora zvinhu izvi."
                },
                {
                    "number": 13,
                    "text": "Nokudaro, avo vanorwisa Zioni nevanhu vechibvumirano chaIshe vachananzva guruva retsoka dzavo; uye vanhu vaIshe havazonyara. Nokuti vanhu vaIshe ndivo vanovamirira; nokuti vachiri kumirira kuuya kwaMesia."
                },
                {
                    "number": 14,
                    "text": "Uye tarisai, maererano nemazwi emuporofita, Mesia achazvimisa zvakare kechipiri kuti avatore; nokudaro, achazviratidza kwavari nesimba nekubwinya kukuru, mukuparadzwa kwevavengi vavo, kana zuva iro rasvika kana vave kutenda kwaari; uye hapana waanoparadza anotenda kwaari."
                },
                {
                    "number": 15,
                    "text": "Uye avo vasingatende kwaari vachaparadzwa, zvose nemoto, nedutu, nekundengendeka kwenyika, nekudeurwa kweropa, nezvirwere, nenzara. Uye vachaziva kuti Ishe ndiMwari, Mutsvene waIsraeri."
                },
                {
                    "number": 16,
                    "text": "Ko nyama ingabvutirwe anesimba here, kana nhapwa dziri pamurau dzingasunungurwe here?"
                },
                {
                    "number": 17,
                    "text": "Asi ndiko kutaura kwaIshe: Kana nhapwa dzevanesimba dzichatorwa, uye nyama yevanotyisa ichasunungurwa; nokuti Mwari Samasimba vachasunungura vanhu vavo vechibvumirano. Nokuti ndiko kutaura kwaIshe: Ndicharwisana navo vanorwisana nemi—"
                },
                {
                    "number": 18,
                    "text": "Uye ndichavapa kudya avo vanokudzvinyirirai, nenyama yemiviri yavo; uye vachadhakwa neropa ravo sekunge vanwa waini inotapira; uye yose nyama ichaziva kuti ini Ishe ndini Muponesi wenyu neMununuri wenyu, Samasimba vaJakobho."
                }
            ]
        },
        "/study/scriptures/bofm/2-ne/7": {
            "uri": "/study/scriptures/bofm/2-ne/7",
            "title": "2 Nifai 7",
            "data_type": "chapter",
            "chapter_name": "Chitsauko 7",
            "chapter_summary": [
                "Isaya anotaura saMesia—Mesia achave nerurimi rwevakadzidza—Achapa musana wake kune vanorova—Haazovhiringwa—Enzanisai naIsaya 50. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Hongu, ndizvo zvinotaura Ishe: Ndakakubvisa kwandiri here, kana kuti ndakakurasa zvachose here? Nokuti ndizvo zvinotaurwa naIshe: Tsamba yokurambwa kwamai vako iripi? Ko ndakakupa kunani, kana ndekune upi pane vandiine chikwereti navo kwandakakutengesa? Hongu, ndakakutengesai kuna ani? Tarisai, nezvitadzo zvenyu makazvitengesa mega, uye nenzira yekudarikira kwenyu amai venyu vakarambwa."
                },
                {
                    "number": 2,
                    "text": "Nokudaro, pandakauya, pakanga pasina munhu; pandakadaidza, hongu, pakanga pasina anodaira. Nhai imi vemba yaIsraeri, ruoko rwangu rwapfupika chaizvo zvekuti harwuchagona kununura, kana kuti handina simba rekusunungura? Tarisai, nekutuka kwangu ndinoomesa gungwa, ndinoita kuti nzizi dzavo dzive renje nehove dzavo kuti dzinhuwe nokuti mvura inenge yaoma, uye dzinofa nenzira yenyota."
                },
                {
                    "number": 3,
                    "text": "Ndinoshongedza matenga nekusviba, uye ndinoita kuti masaga ave chifukidzo chawo."
                },
                {
                    "number": 4,
                    "text": "Ishe Mwari vakandipa rurimi rwevakadzidza, kuti ndigoziva kuti ndinotaura sei mazwi nenguva kwamuri, imi vemba yaIsraeri. Kana makaneta vanokumutsai rungwanani rwega-rwega. Vanoita kuti nzeve yangu inzwe senzeve yevakadzidza."
                },
                {
                    "number": 5,
                    "text": "Ishe Mwari vakadziura nzeve yangu, uye handina kupanduka, zve handina kudzokera shure."
                },
                {
                    "number": 6,
                    "text": "Ndakapira musana wangu kumurovi, uye matama angu kune avo vaidzura vhudzi. Handina kuviga uso hwangu mukunyadziswa nekusvipirwa."
                },
                {
                    "number": 7,
                    "text": "Nokuti Ishe Mwari vachandiyamura, naizvozvo handizovhiringwa. Naizvozvo ndaita uso hwangu kuti huve segwenya, uye ndinoziva kuti handizonyara."
                },
                {
                    "number": 8,
                    "text": "Uye Ishe vari pedyo, uye vanondireverera. Ndiani achandirwisa? Ngatimirei tiri pamwechete. Ndiani muvengi wangu? Ngaauye pedyo neni, uye ndichamurova nesimba remuromo wangu."
                },
                {
                    "number": 9,
                    "text": "Nokuti Ishe Mwari vachandiyamura. Uye vose avo vachandishora, tarisai, vose vachasakara senguo, uye vachapfukutwa."
                },
                {
                    "number": 10,
                    "text": "Ndiani ari pakati penyu anotya Ishe, anoteerera izwi remuranda wavo, anofamba murima uye asina mwenje?"
                },
                {
                    "number": 11,
                    "text": "Tarisai mose imi munobatidza moto, munozvikomberedza nezvibari zvemoto, fambai muchiedza chemoto wenyu nemuzvibari zvamatungidza. Izvi ndizvo zvamuchawana neruoko rwangu—mucharara pasi mukusuwa."
                }
            ]
        },
        "/study/scriptures/bofm/2-ne/8": {
            "uri": "/study/scriptures/bofm/2-ne/8",
            "title": "2 Nifai 8",
            "data_type": "chapter",
            "chapter_name": "Chitsauko 8",
            "chapter_summary": [
                "Mumazuva ekupedzisira, Ishe vachanyaradza Zioni uye vagounganidza Israeri—Vakanunurwa vachauya kuZioni pakati pemufaro mukuru—Enzanisai naIsaya 51 uye 52:1–2. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Teererai kwandiri, imi munotevedza kururama. Tarisai kudombo ramakabva, nekumwena wegomba ramakacherwa."
                },
                {
                    "number": 2,
                    "text": "Tarisai kuna Abrahama, baba wenyu, nekuna Sara, uyo akakuberekai, nokuti ndakamudaidza ari ega, ndikamuropafadza."
                },
                {
                    "number": 3,
                    "text": "Nokuti Ishe achanyaradza Zioni, achanyaradza nenzvimbo dzake dzose dzakaparadzwa; uye achaita kuti renje rake rive seEdeni, uye gwenga rake riite sebindu raIshe. Mufaro nokuseka kuchawanikwamo, kutenda nezwi rinoimba zvinotapira."
                },
                {
                    "number": 4,
                    "text": "Teererai kwandiri vanhu vangu; uye mundipe nzeve, imi verudzi rwangu; nokuti mutemo uchabva kwandiri, uye ndichaita kuti kutonga kwangu kumbomira kuti kuve nechiedza kuvanhu."
                },
                {
                    "number": 5,
                    "text": "Kururama kwangu kwave pedyo; ruponeso rwangu rwakaenda, uye ruoko rwangu rwuchatonga vanhu. Zvitsuwa zvichatarisira kwandiri, uye zvichavimba neruoko rwangu."
                },
                {
                    "number": 6,
                    "text": "Simudzirai maziso enyu kumatenga, uye mugotarisa panyika iri pasi; nokuti matenga achanyangadika seutsi, uye nyika ichasakara sejira; uye avo vanogaramo vachafa netsika imwecheteyo. Asi ruponeso rwangu harwuperi narinhi, uye kururama kwangu hakuzoparadzwa."
                },
                {
                    "number": 7,
                    "text": "Teererai kwandiri, imi munoziva kururama, vanhu vane mumwoyo mandakanyora murau wangu, musatye kusvika kwevanhu, zve musatye kukutukai kwavo."
                },
                {
                    "number": 8,
                    "text": "Nokuti shaveshave richavadya sejira, uye makonye achavadya sewuru. Asi kururama kwangu ndokwarinhi, uye ruponeso rwangu nderwezvizvarwa nezvizvarwa."
                },
                {
                    "number": 9,
                    "text": "Mukai! Mukai! Itai simba, imi ruoko rwaIshe; mukai semakare-kare. Hamuzimi here makacheka Rakabi, mukaremadza chikara?"
                },
                {
                    "number": 10,
                    "text": "Hamuzimi here makaomesa gungwa, mvura yemakadzama zvikuru; makaita udzame hwegungwa nzira yevakatsikinurwa kuti vapfuure?"
                },
                {
                    "number": 11,
                    "text": "Nokudaro, vakanunurwa vaIshe vachadzoka, uye vouya nekuimba kuZioni; uye rufaro rwusingaperi neutsvene zvichave pamisoro yavo; uye vachawana rufaro nokufara; kusuwa nekuchema zvichatiza."
                },
                {
                    "number": 12,
                    "text": "Ndini iye; hongu, ndini iye anokunyaradzai. Tarisai, ndimi vana ani, vanotya vanhu, avo vachafa, uye mwanakomana wemunhu, vachaitwa seuswa?"
                },
                {
                    "number": 13,
                    "text": "Uye munokanganwa here Ishe musiki venyu, vakatatamura matenga, uye vakaita hwaro hwenyika, uye vari vanotya mazuva ose, nenzira yehasha dzemudzvinyiriri, sekunge ange agadzirira kuparadza? Uye dziripi hasha dzemudzvinyiriri?"
                },
                {
                    "number": 14,
                    "text": "Nhapwa inokurumidza, kuti isunungurwe, uye nokuti isafire mugomba, uye nokuti isashaye kudya."
                },
                {
                    "number": 15,
                    "text": "Asi ndini Ishe Mwari wenyu, vane masai-sai akatinhira; Ishe veHondo ndiro zita rangu."
                },
                {
                    "number": 16,
                    "text": "Uye ndaisa mazwi angu mumuromo wako, uye ndikakuputira nemumvuri weruoko rwangu, kuti ndidyare denga nokuisa hwaro hwenyika, uye ndoti kuna Zioni: Tarisai, muri vanhu vangu."
                },
                {
                    "number": 17,
                    "text": "Mukai, mukai, simukai, imi Jerusarema, makanwa muruoko rwaIshe mukombe wehasha dzake—makanwa masose anodzedzerekesa emukombe wakasvinwa—"
                },
                {
                    "number": 18,
                    "text": "Uye hapana wekumutungamirira pakati pevana vake vose vaakabereka; kana wekumubata ruoko, pavana vose vaakabereka."
                },
                {
                    "number": 19,
                    "text": "Ava vanakomana vaviri vauya kwauri, ndiani achakunzwira tsitsi—kusuwa kwako nekuparadzwa, uye nzara nemunondo—uye ndinokunyaradza nani?"
                },
                {
                    "number": 20,
                    "text": "Vanakomana vako vakapfizuka, kunze kweava vaviri; vavete pakatangira migwagwa pose; segono remhuka yesango yabatwa mumambure, vazere nehasha dzaIshe, kutuka kwaMwari vako."
                },
                {
                    "number": 21,
                    "text": "Naizvozvo zvino inzwai izvi, imi munotambudzwa, makararadza, uye kwete newaini:"
                },
                {
                    "number": 22,
                    "text": "Ndiko kutaura kwaIshe vako, Ishe uye Mwari vako vanochemera nyaya dzevanhu vavo; tarisai, ndabvisa muruoko rwako mukombe wekundendemera, masose emumukombe wehasha dzangu; hauchazounwa zvakare."
                },
                {
                    "number": 23,
                    "text": "Asi ndichauisa mumaoko eavo vanokutambudza; vakati kumweya wako: Kotama, kuti tiende nepamusoro pako—uye wakarara pasi ukave nzira yeavo vakaenda nepamusoro pako."
                },
                {
                    "number": 24,
                    "text": "Muka, muka, pfeka simba rako iwe Zioni; pfeka nhumbi dzako dzinoyevedza iwe Jerusarema, guta dzvene; nokuti kubvira zvino mauri hamuchazouya vasina kudzingiswa uye kana vasina kuchena."
                },
                {
                    "number": 25,
                    "text": "Zvizunze kubva muguruva; simuka, gara pasi iwe Jerusarema; zvisunungure mumajoto ari muhuro mako, iwe nhapwa mwanasikana weZioni."
                }
            ]
        },
        "/study/scriptures/bofm/2-ne/9": {
            "uri": "/study/scriptures/bofm/2-ne/9",
            "title": "2 Nifai 9",
            "data_type": "chapter",
            "chapter_name": "Chitsauko 9",
            "chapter_summary": [
                "MaJuda achaungana munyika dzavo dzose dzechipikirwa—Rudzikinuro rwunoripira vanhu kubva muKupunzika—Miviri yaavo vakafa ichamuka kubva mumakuva, mweya yavo ichabva kugehena nomuparadiso—Vachatongwa—Rudzikinuro rwunoponesa kubva parufu, gehena, dhiabhorosi, nokurwadziwa kusingaperi—Vatsvene vanozoponeswa muumambo hwaMwari—Kurangwa kwezvivi kunopiwa—Mutsvene waIsraeri ndiye muchengeti wapamusuo. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, hama dzangu dzinodiwa, ndaverenga zvinhu izvi kuti muzive maererano nezvibvumirano zvaIshe zvavakabvumirana neveimba yose yavaIsraeri—"
                },
                {
                    "number": 2,
                    "text": "Kuti vakataura kumaJuda, nomuromo wovaporofita vavo vatsvene, kubvira pakutangisa, kubva kuzvizvarwa nezvizvarwa, kusvikira panguva yazvichadzorerwa kuchechi nedanga rechokwadi raMwari; apo vachaungana kumusha munyika dzenhaka yavo, vachiiswa vose munyika dzavakavimbiswa."
                },
                {
                    "number": 3,
                    "text": "Tarisai, hama dzangu dzinodiwa, ndinotaura kwamuri zvinhu izvi kuti mufare, kuti musimudze misoro yenyu nokusingaperi, nokuda kwamakomborero ayo Ishe Mwari avachapa kuvana venyu."
                },
                {
                    "number": 4,
                    "text": "Nokuti ndinoziva kuti matsvaga zvikuru, vazhinji venyu, kuti muzive zvinhu zvichauya; saka ndinoziva kuti munoziva kuti nyama yedu ichaparadzwa igofa; zvisinei, nemiviri yedu tichaona Mwari."
                },
                {
                    "number": 5,
                    "text": "Hongu, ndinoziva kuti munoziva kuti mumuviri achazviratidza iye kuna avo vari Jerusarema, kwatakabva; nokuti chinhu chinofanira kuitwa pakati pavo; nokuti zvinofadza Musiki mukuru kuti ave somunhu munyama, uye agofira vanhu vose, kuti vanhu vose vagova pasi pake."
                },
                {
                    "number": 6,
                    "text": "Nokuti sezvo rufu rwuri pamunhu wose, kuti kuzadzikiswe kuronga kwetsitsi kwoMusiki, panofanirwa kunge paine simba rokumutswa kwavakafa, uye kumutswa kwavakafa kunofanirwa kuuya kumunhu nokuda kwechikonzero chokupunzika; kupunzika kwakauya nechikonzero chokutadza; uye nokuti munhu akapunzika akabviswa pamberi paIshe."
                },
                {
                    "number": 7,
                    "text": "Naizvozvo, rudzikinuro rwakafanira kunge rwuri rwusingaverengeke—asi kana rudzikinuro rwusiri rwusingaverengeke harwungakwanise kuti kuora kusave kuora. Naizvozvo, kutongwa kwekutanga kwakauya kumunhu kwaifanira kugara nokusingapere. Uye kana zvakadaro, nyama iyi yakafanira kuora ichidzokera kuvhu kwayakabva, isingazomukazve."
                },
                {
                    "number": 8,
                    "text": "Huchenjeri hwaMwari, tsitsi nenyasha dzavo! Nokuti tarisai, dai nyama ikasamuka zvakare mweya yedu ichava seyengirozi iya yakapunzika kubva kuna Mwari Vokusingaperi, ikazova dhiabhorosi, kuti isazomuka zvakare."
                },
                {
                    "number": 9,
                    "text": "Uye mweya yedu inenge yave kuita saiye, tave vana dhiabhorosi, ngirozi dzadhiabhorosi kunadhiabhorosi, kuti tipfigirwe kunze kubva kuna Mwari vedu, tigogara nababa venhema, mukusuwa saiye, hongu, kuna iye akanyengedza vabereki vedu vokutanga, anozvishandura akange achaita sengirozi yechiedza, anofurira vana vevanhu kupinda muzvikwata zvemuruvande zveumhondi nekuita ose mabasa akaipa erima."
                },
                {
                    "number": 10,
                    "text": "Mwari wedu vakanaka sei, vanotigadzirira nzira yokutiza nayo chipuka chinotyisa; hongu, chipuka ichi, rufu negehena, zvandinoti rufu rwomuviri, uye norufu rwomweya."
                },
                {
                    "number": 11,
                    "text": "Uye nokuda kwekusunungurwa kwedu naMwari vedu, Mutsvene waIsraeri, rufu urwu, rwandakataura pamusoro parwo, rwuri rwenguva duku, rwuchaburitsa vakafa varwo; rufu rwacho rwuri guva."
                },
                {
                    "number": 12,
                    "text": "Uye rufu urwu rwandataura, kunova kufa pamweya, rwuchaburitsa vakafa varwo; kufa pamweya uku igehena; naizvozvo, rufu negehena zvinofanira kuburitsa vakafa varwo, gehena rinofanira kuburitsawo mweya yakabatwa pausungwa, uye guva rinofanira kuburitsawo miviri iri pausungwa, uye miviri nemweya yavanhu ichadzorerwa pakare; rinova simba rokumuka kuna vakafa kwakaitwa noMutsvene waIsraeri."
                },
                {
                    "number": 13,
                    "text": "Kuronga kwaMwari kukuru sei! Nokuti kune rumwe rutivi, paradiso yaMwari inofanira kuburitsa mweya yevatsvene, guva richiburitsa miviri yevatsvene; mweya nemiviri ichadzorerwa pakare zvakare, uye vanhu vanenge vasisatadze kana kufa, vava mweya mipenyu, vaine ruzivo rwakakwana sezvatiri munyama, mutsauko uri wekuti ruzivo rwedu rwunenge rwurirwuzere."
                },
                {
                    "number": 14,
                    "text": "Nokudaro, tichava noruzivo rwakakwana rwokutadza kwedu kwose, nokusachena kwedu, nokusasimira kwedu; uye vakarurama vachave noruzivo rwakakwana mukufara kwavo, nokururama kwavo, vachashongedzwa noutsvene, hongu, uye kana nguwo dzokururama."
                },
                {
                    "number": 15,
                    "text": "Uye zvichaitika kuti kana vanhu vose vabva murufu rwokutanga kuenda muupenyu, uye vasisazofa, vanofanirwa kuuya pachigaro chokutongwa choMutsvene waIsraeri; kwozouya kutongwa, maererano nekutonga kutsvene kwaMwari."
                },
                {
                    "number": 16,
                    "text": "Zvechokwadi, sokurarama kunoita Ishe, Ishe Mwari vakazvitaura, uye izwi ravo rekusingaperi, iro risingafe, kuti avo vatsvene vachava vatsvene, avo vane tsvina vachangova vane tsvina; nokudaro, avo vane tsvina ndidhiabhorosi nengirozi dzake; vachaenda kumoto usingaperi; wakagadzirirwa ivo; kurwadziwa kwavo kunenge dziva romoto nesuriferi, rimi racho rinokwira kudenga risingagumi."
                },
                {
                    "number": 17,
                    "text": "Ukuru nokutonga kwakanaka kwaMwari vedu! Nokuti zvavanenge vataura nemuromo wavo vanozviita, uye zvakabva mumuromo mavo, uye mutemo wavo unofanira kuzadzikiswa."
                },
                {
                    "number": 18,
                    "text": "Asi tarisai, vakarurama, vatendi veMutsvene waIsraeri, avo vanotenda kune Mutsvene waIsraeri, avo vakatsungirira michinjikwa yenyika, vakashora kunyadzisa kwayo, vachadya nhaka yeumambo hwaMwari, hwavakagadzirirwa kubvira pakutanga kwenyika, nokufara kwavo kuchave kwakazara kusingaperi."
                },
                {
                    "number": 19,
                    "text": "Kukura kwetsitsi dzaMwari wedu, Mutsvene waIsraeri! Nokuti anobvisa vatendi vake kubva muchipuka chakaipisa chiya dhiabhorosi, nemurufu, nemugehena, nemudziva romoto nosuriferi kunova kurwadziwa kusingaperi."
                },
                {
                    "number": 20,
                    "text": "Kukura kweutsvene hwaMwari vedu! Nokuti vanoziva zvinhu zvose, uye hapana chimwe chinhu chavasingazive."
                },
                {
                    "number": 21,
                    "text": "Uye vakauya panyika kuti vaponese vanhu vose kana vachinge vateerera shoko ravo; nokuti tarisai, vanotora kurwadziwa kwevanhu vose, hongu, kurwadzwa kwechisikwa chose chipenyu, varume, vakadzi, nevana, vemhuri yaAdama."
                },
                {
                    "number": 22,
                    "text": "Uye vakabvuma kutambudzika uku kuti vanhu vagomuka kuvakafa, kuti vose vagomira pamberi pavo musi wezuva guru rokutongwa."
                },
                {
                    "number": 23,
                    "text": "Uye vakaraira vanhu vose kuti vatendeuke, vagobhabhatidzwa muzita ravo, vaine kutenda kuzere muMutsvene waIsraeri, nokuti havangaponeswe muumambo hwaMwari."
                },
                {
                    "number": 24,
                    "text": "Uye kana vasingatendeuke nokutenda muzita ravo, nokubhabhatidzwa muzita ravo, nokushingirira kusvikira kumagumo, vanofanirwa kuraswa; nokuti Ishe Mwari, Mutsvene waIsraeri, vakazvitaura."
                },
                {
                    "number": 25,
                    "text": "Naizvozvo, vakavapa mutemo; uye pasina mutemo wapiwa hapana kurangwa; uye pasina kurangwa hapana kuraswa; apo pasina kuraswa tsitsi dzoMutsvene waIsraeri dzichave pavari, nenzira yerudzikinuro; nokuti vakaponeswa nesimba rake."
                },
                {
                    "number": 26,
                    "text": "Nokuti rudzikinuro rwunogutsa zvinodiwa nekutonga kwake kwakanaka kuna avo vose vasina kupiwa mutemo, kuti vachaponeswa kuchipuka icho chinotyisa, rufu negehena, nadhiabhorosi, nedziva romoto nesuriferi, kunova kurwadziwa kusingaperi; uye vachidzorerwa kuna Mwari vakavapa mweya wekufema, vanova Mutsvene waIsraeri."
                },
                {
                    "number": 27,
                    "text": "Asi nhamo kune akapiwa mutemo, hongu, uyo ane mitemo yose yaMwari, sezvatakaita isu, agosaiteerera, uye agotambisa mazuva ake ekuedzwa, nokuti zvinhu zvake kuipa kwazvo kunotyisa!"
                },
                {
                    "number": 28,
                    "text": "Zano rokunyengedza kwowakaipa! Kushaya maturo, neurema hwavanhu! Kana vadzidza vanofunga kuti vachenjera, havachateerera kuraira kwaMwari, nokuti vanobva vazviisa parutivi, vachifunga kuti ivovave kuziva, asika, kuziva kwavo hubenzi hakuna chakunovapa. Vachatsakatika."
                },
                {
                    "number": 29,
                    "text": "Asi kudzidza kwakanaka kana vachiteerera kuraira kwaMwari."
                },
                {
                    "number": 30,
                    "text": "Asi nhamo iri kuvapfumi, avo vakapfuma muzvinhu zvenyika. Nokuti vapfumi saka vanoshora varombo, uye vanotambudza vakapfava, uye mwoyo yavo iri papfuma yavo; nokudaro, upfumi hwavo ndiye mwari wavo. Uye tarisai upfumi hwavo huchaparara pamwe navo."
                },
                {
                    "number": 31,
                    "text": "Uye nhamo kumatsi dzisingadi kunzwa; nokuti dzichafa."
                },
                {
                    "number": 32,
                    "text": "Nhamo kumapofu asingade kuona; nokuti achafawo."
                },
                {
                    "number": 33,
                    "text": "Nhamo kuna avo vasina kudzingiswa pamwoyo, nokuti ruzivo rwokutadza kwavo rwuchavarova pazuva rokupedzisira."
                },
                {
                    "number": 34,
                    "text": "Nhamo kumunyepi, nokuti achakandwa mugehena."
                },
                {
                    "number": 35,
                    "text": "Nhamo kune uyo anoponda achida, iyewo achafa."
                },
                {
                    "number": 36,
                    "text": "Nhamo kune avo vanoita upombwe, naivo vachakandwa mugehena."
                },
                {
                    "number": 37,
                    "text": "Hongu, nhamo kune avo vanonamata zvimifananidzo, nokuti dhiabhorosi waanadhiabhorosi vose anofara navo."
                },
                {
                    "number": 38,
                    "text": "Uye muchidimbu, nhamo kuna avo vose vanofira muzvivi zvavo; nokuti vachadzokera kuna Mwari, voona chiso chavo, voramba vari muzvivi zvavo."
                },
                {
                    "number": 39,
                    "text": "Hama dzangu dzinodiwa, rangarirai kuipa mukutadzira Mwari Mutsvene, uyewo kuipa kwekubvumira kukwezva kwaiyeyo munyengedzi. Rangarirai kufunga zvenyama rufu, asi zvemweya kufunga upenyu hwokusingaperi."
                },
                {
                    "number": 40,
                    "text": "Hama dzangu dzinodiwa, ipai nzeve kumazwi angu. Rangarirai ukuru hweMutsvene waIsraeri. Musati ndakataura zvinhu zvakaoma kwamuri; nokuti mukadaro, munenge matuka chokwadi, nokuti ndataura mazwi oMusiki venyu. Ndinoziva kuti mazwi echokwadi akaoma pane zvinhu zvose zvine tsvina; asi vatsvene havaatye kwete, nokuti vanoda chokwadi uye havazunguzuke."
                },
                {
                    "number": 41,
                    "text": "Zvino hama dzinodiwa, uyai kuna Ishe, Mutsvene. Rangarirai kuti nzira dzavo itsvene. Tarisai, nzira yomunhu yakamanika, asi inofamba yakatwasanuka pamberi pavo, uye muchengeti wapamusuwo ndivo Mutsvene waIsraeri; uye havashandise musevenzi ipapo; uye hakuna imwe nzira kunze kwapamusuwo; nokuti haanganyengedzwi, nokuti Ishe Mwari ndiro zita rake."
                },
                {
                    "number": 42,
                    "text": "Uye uyo anogugudza, ndiye anozururirwa; vachenjeri, nevakadzidza, naavo vapfumi, vanozvikudza nokudzidza kwavo, nouchenjeri, noupfumi hwavo—hongu, ivavo ndivo vavakashora; kunze kwokunge varasa zvinhu izvi, vozviita marema pamberi paMwari, nokuzviunza pasi-pasi pokuzvininipisa, havazovazururira."
                },
                {
                    "number": 43,
                    "text": "Asi zvinhu zvavachenjeri nevanoziva zvichazovigwa kubva kwavari nokusingaperi—hongu, uyo mufaro wakagadzirirwa vatendi."
                },
                {
                    "number": 44,
                    "text": "Hama dzangu dzinodiwa, rangarirai mazwi angu. Tarisai, ndinobvisa nguwo dzangu, ndodzizunza pamberi penyu; ndinonamata kuna Mwari voruponeso kuti vanditarise neziso rakapinza; nokudaro, muchaziva nezuva rokupedzisira, apo vanhu vose vachatongwa namabasa avo, kuti Mwari waIsraeri vachapupura kuti ndakazunza kuipa kwenyu kubva pamweya wangu, zve kuti ndinomira nechiedza pamberi pake, ndisina ropa renyu."
                },
                {
                    "number": 45,
                    "text": "Hama dzangu dzinodiwa, tendeukai kubva muzvivi zvenyu; zunzai ngetani idzo dzakakusungai; uyai kuna Mwari dombo roruponeso rwenyu."
                },
                {
                    "number": 46,
                    "text": "Gadzirirai mweya yenyu zuva rokubwinya iro kutonga kwakanaka kuchaitwa kuvatsvene, kunyange zuva rokutongwa, kuti musazvipeta nokutya; kuti musarangarire mhosva dzenyu mune zvakakwana, mozotunhwa kuti mutaure muchiti: Kutsvene, kutsvene kutonga kwenyu kutsvene, Ishe Mwari Samasimba—asi ndinoziva kutadza kwangu; ndakatadza mirairo yenyu, kutadza kwacho ndokwangu; dhiabhorosi akanditora, saka ndiri nyama yekuipa kwake."
                },
                {
                    "number": 47,
                    "text": "Asi tarisai hama dzangu, ko ndinofanira here kukumutsai kuti muone pachena zvinhu izvi? Ndingarwadzise here mwoyo yenyu kana pfungwa dzenyu dziri tsvene? Ndingataure zviri pachena here maererano nokutaura chokwadi dai manga makasununguka kubva muzvivi?"
                },
                {
                    "number": 48,
                    "text": "Tarisai, dai manga muri vatsvene ndaitaura kwamuri pamusana poutsvene; sezvo musiri vatsvene, muchitarisira kwandiri somudzidzisi, ndinofanira kukudzidzisai pamusana pedambudziko rechivi."
                },
                {
                    "number": 49,
                    "text": "Tarisai, mweya wangu unovenga chivi, mwoyo wangu unofadzwa noutsvene, uye ndicharumbidza zita dzvene raMwari wangu."
                },
                {
                    "number": 50,
                    "text": "Uyai hama dzangu, uyo wose ane nyota, uyai kune mvura; uyo asina mari, uyai mutenge mudye; hongu, uyai mutenge waini nomukaka zvisina mari uye zvisina mutengo."
                },
                {
                    "number": 51,
                    "text": "Nokudaro, musaparadze mari pazvinhu zvisingakodzeri, kana simba renyu nezvisingagutsi. Teereresai nesimba kwandiri, murangarire mazwi andakataura; muuye kune Mutsvene waIsraeri, muite mabiko kune icho chisingafi, kana kuipiswa, asi kuti mweya ufare mukukora."
                },
                {
                    "number": 52,
                    "text": "Tarisai hama dzangu dzinodiwa, rangarirai mazwi aMwari venyu; namatai kwaari kusingaperi pazuva, nokutenda kuzita ravo dzvene usiku. Mwoyo yenyu ngaifare."
                },
                {
                    "number": 53,
                    "text": "Uye tarisai kuti zvibvumirano zvaIshe zvikuru sei, uye kukura kwekuzvideredza kwavo kuvana vevanhu; nokuda kwoukuru hwavo nyasha netsitsi dzavo, vakativimbisa kuti mbeu yedu haizoparadzwa zvachose, munyama, asi kuti vachavachengetedza; zvizvarwa zvichauya zvichava bazi dzvene reimba yaIsraeri."
                },
                {
                    "number": 54,
                    "text": "Uye zvino, hama dzangu, ndingadai ndataura kwamuri zvakawanda, asi mangwana ndichataura mazwi andasiya nhasi. Ameni."
                }
            ]
        },
        "/study/scriptures/bofm/2-ne/10": {
            "uri": "/study/scriptures/bofm/2-ne/10",
            "title": "2 Nifai 10",
            "data_type": "chapter",
            "chapter_name": "Chitsauko 10",
            "chapter_summary": [
                "MaJuda acharovera pamuchinjikwa Mwari vavo—Vachapararira kudakara vatangisa kutenda kwavari—America ichave nyika yerusununguko isina mambo anotonga—Wadzanai naMwari uye mugowana ruponeso kuburikidza nenyasha dzake. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ini Jakobho, ndinotaura kwamuri zvakare, hama dzangu dzinodiwa, pamusoro pebazi rakarurama iri randataura."
                },
                {
                    "number": 2,
                    "text": "Nokuti tarisai, zvivimbiso zvatakawana zvivimbiso zvakaitwa kwatiri maererano nezvenyama; nokudaro, sezvo zvakaratidzwa kwandiri kuti ruzhinji rwevana vedu rwuchafira mune zvenyama nenzira yekusatenda, zvakadaro, Mwari vachanzwira tsitsi kuvazhinji; uye vana vedu vachaponeswa, kuti vazouya kune icho chichavapa ruzivo rwakakwana rwechokwadi rweMununuri wavo."
                },
                {
                    "number": 3,
                    "text": "Nokudaro, sekutaura kwandaita kwamuri, zvinofanira kuti Kristu—nokuti mauro ngirozi yakandiudza kuti ndiro rakafanira kuve zita rake—anouya pakati pemaJuda, pakati peavo vakanyanya kuve vakaipa munyika; uye vachamurovera pamuchinjikwa—nokuti ndizvo zvinofadza Mwari vedu, uye hakunazve rumwe rudzi panyika rwungarovere pamuchinjikwa Mwari vavo."
                },
                {
                    "number": 4,
                    "text": "Nokuti kana zvishamiso zvikuru zvakaitwa pakati pemamwe marudzi, vangatendeuke, uye vagoziva kuti ndiye Mwari wavo."
                },
                {
                    "number": 5,
                    "text": "Asi nenzira yehupirisita husakarurama nezvitema, avo vari Jerusarema vachaomesa mitsipa yavo vachimurwisa, kuti aroverwe pamuchinjikwa."
                },
                {
                    "number": 6,
                    "text": "Nokudaro, nenzira yezvitema zvavo, kuparadzwa, nzara, zvirwere, uye kudeuka kweropa kuchauya pavari; uye avo vasingazoparadzwa vachaparadzirwa pakati pemarudzi ose."
                },
                {
                    "number": 7,
                    "text": "Asi tarisai, ndiko kutaura kwaIshe Mwari: Kana zuva rasvika rekuti vatende mandiri, kuti ndini Kristu, saka ndakabvumirana nemadzibaba avo kuti vachadzorerwa munyama, pasi, kunyika yenhaka yavo."
                },
                {
                    "number": 8,
                    "text": "Uye zvichaitika kuti vachaunganidzwa kubva kwavakanga vakapararira kwenguva huru, kubva muzvitsuwa zvegungwa, nemumativi mana enyika, uye marudzi emaJentairi achave makuru mumaziso angu, vanodaro Mwari, mukuvatakura vachienda navo kunyika dzenhaka."
                },
                {
                    "number": 9,
                    "text": "Hongu, madzimambo emaJentairi ndivo vachave madzibaba ekuvarera, uye madzimambokadzi avo ndivo vachave vareri vavo; nokudaro, zvivimbiso naIshe kumaJentairi zvikuru, nokuti vakazvitaura, uye ndiani angazvipikise?"
                },
                {
                    "number": 10,
                    "text": "Asi tarisai, nyika ino, vanodaro Mwari, ichave nyika yenhaka yenyu, uye maJentairi vacharopafadzwa pamusoro payo."
                },
                {
                    "number": 11,
                    "text": "Uye nyika ino ichave nyika yerusununguko kumaJentairi, uye haichazove nemadzimambo enyika, vachamukirana nemaJentairi."
                },
                {
                    "number": 12,
                    "text": "Uye ndichadzivirira nyika ino kune mamwe marudzi ose."
                },
                {
                    "number": 13,
                    "text": "Uye uyo anorwisa Zioni achafa, vanodaro Mwari."
                },
                {
                    "number": 14,
                    "text": "Nokuti uyo achamutsa mambo kuti andirwise achafa, nokuti ini Ishe mambo wedenga, ndichave mambo vavo, uye ndichave chiedza kwavari narinhi, avo vanonzwa mazwi angu."
                },
                {
                    "number": 15,
                    "text": "Nokudaro, nenzira yezvizvi, kuti zvibvumirano zvangu zvizadzikiswe zvandakaita kuvana vevanhu, kuti ndinozozviita kwavari vari munyama, ndakafanira kuparadza mabasa akavanda erima, neekupondana, neekuipa."
                },
                {
                    "number": 16,
                    "text": "Nokudaro, uyo acharwisa Zioni, kana muJuda uye kana muJentairi, musungwa neakasununguka, murume kana mukadzi, vachafa; nokuti ivava ndivo pfambi dzepasi pose; nokuti avo vasiri kwandiri vari kurwisana neni, vanodaro Mwari vedu."
                },
                {
                    "number": 17,
                    "text": "Nokuti ndichazadzikisa zvandakavimbisa vana vevanhu, zvandakati ndinovaitira vachiri vapenyu—"
                },
                {
                    "number": 18,
                    "text": "Nokudaro, hama dzangu dzinodiwa, ndiko kutaura kunoita Mwari vedu: Ndichatambudza mbeu yenyu neruoko rwemaJentairi; zvakadaro, ndichapfavisa mwoyo yemaJentairi, kuti vaite sababa kwavari; nokudaro, maJentairi vacharopafadzwa uye vagoverengerwa pamwechete nevemba yaIsraeri."
                },
                {
                    "number": 19,
                    "text": "Nokudaro, ndichagadzirira nyika ino mbeu yako, neavo vachaverengerwa kumbeu yako, narinhi, kuti ive nyika yenhaka yavo; nokuti inyika yakanaka, vanodaro Mwari kwandiri, kupfuura dzimwe nyika dzose, nokudaro ndichaita kuti vose vanhu vanogaramo vandinamate, vanodaro Mwari."
                },
                {
                    "number": 20,
                    "text": "Uye zvino, hama dzangu dzinodiwa, sekuona kwatiri kuita kuti Mwari vedu vetsitsi vatipa ruzivo rwukuru maererano nezvinhu izvi, ngativarangarirei, tosendeka zvitema zvedu, torega kutsikitsira pasi, nokuti hatina kutandwa; zvakadaro, takatinhwa tichibviswa munyika yenhaka yedu; asi takatungamirirwa kunyika iri nani, nokuti Ishe akaita gungwa rive nzira yedu, uye tiri pakatsuwa kegungwa."
                },
                {
                    "number": 21,
                    "text": "Asi zvikuru zvakavimbiswa naIshe kune avo vagere pazvitsuwa zvegungwa; nokudaro sezvo zvichinzi zvitsuwa, zvinoreva kuti zvakawanda kupfuura apa, uye zvakagarwawo nehama dzedu."
                },
                {
                    "number": 22,
                    "text": "Nokuti tarisai, Ishe Mwari nguva nenguva vanotungamirira imba yaIsraeri kwavanoda, maererano nezvinovafadza nekuda kwavo. Uye zvino tarisai, Ishe vanoyeuka vose vakatsauka, nokudaro vanotiyeukawo nesu."
                },
                {
                    "number": 23,
                    "text": "Naizvozvo, farai mumwoyo menyu, uye muyeuke kuti makasununguka kuita zvamunoda—kusarudza nzira yerufu rwusingaperi kana nzira yeupenyu hwokusingaperi."
                },
                {
                    "number": 24,
                    "text": "Nokudaro, hama dzangu dzinodiwa, wadzanai nechido chaMwari, uye kwete kuda kwadhiabhorosi nekwenyama; uye muyeuke, mushure mekunge mawadzana naMwari, kuti chete nyasha dzaMwari ndidzo dzinoita kuti muponeswe."
                },
                {
                    "number": 25,
                    "text": "Nokudaro, Mwari angakumutsei kubva murufu nesimba rekumutswa kwavakafa, nemurufu rwusingaperi nesimba rerudzikinuro, kuti mugogashirwa muumambo hwokusingaperi hwaMwari, kuti mugovarumbidza kuburikidza nenyasha tsvene. Ameni."
                }
            ]
        },
        "/study/scriptures/bofm/2-ne/11": {
            "uri": "/study/scriptures/bofm/2-ne/11",
            "title": "2 Nifai 11",
            "data_type": "chapter",
            "chapter_name": "Chitsauko 11",
            "chapter_summary": [
                "Jakobho akaona Mununuri wake—Murau waMosesi mucherechedzo waKristu uye unoratidza kuti achauya. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, Jakobho akataura zvinhu zvizhinji kuvanhu vekwangu panguva iyoyo; zvakadaro zvinhu izvi ndizvo chete zvandaita kuti zvinyorwe, nokuti zvinhu zvandanyora zvinondikwanira."
                },
                {
                    "number": 2,
                    "text": "Uye zvino, ini Nifai, ndinonyora mazwi mazhinji aIsaya, nokuti mweya wangu unofadzwa nemazwi ake. Nokuti ndichafananidza mazwi ake nevanhu vekwangu, uye ndigoatumira kuvana vangu vose, nokuti zvirokwazvo akaona Mununuri wangu, sekumuona kwandakamuita."
                },
                {
                    "number": 3,
                    "text": "Nemunin’ina wangu Jakobho, akamuonawo sokumuona kwandakaita; nokudaro, ndichatumira mazwi avo kuvana vangu kuti vaone kuti mazwi angu ndeechokwadi. Nokudaro, nemazwi evatatu, Mwari vakati, ndichamisa shoko rangu. Zvakadaro, Mwari vanotumira vamwe vapupuri vakawanda, nekuzadzikisa mazwi avo ose."
                },
                {
                    "number": 4,
                    "text": "Tarisai, mweya wangu unofara kuti ndiratidze kuvanhu vekwangu chokwadi chekuuya kwaKristu; nokuti, nenzira yechikonzero ichi kwakapiwa mutemo waMosesi; uye zvose zvinhu zvakapiwa naMwari kubvira pakutanga kwenyika, kuvanhu, zvinoratidza mucherechedzo wake."
                },
                {
                    "number": 5,
                    "text": "Uye mweya wangu unofarawo nezvibvumirano zvaIshe zvavakaita kumadzibaba edu; hongu, mweya wangu unofadzwa nenyasha dzavo, nemukutonga kwavo kwakanaka, nesimba, netsitsi muzano guru nechirongwa chekusingaperi chekubviswa murufu."
                },
                {
                    "number": 6,
                    "text": "Uye mweya wangu unofadzwa mukuratidza vanhu vekwangu kuti kunze kwekunge Kristu auya vanhu vose vanofa."
                },
                {
                    "number": 7,
                    "text": "Nokuti kana kusina Kristu kana Mwari hakuna; uye kana kusina Mwari isu hatipo, nokuti hakwaikwanisa kuve nekusikwa. Asi kuna Mwari, uye ndiKristu, uye vanouya nekukwana kwenguva yavo."
                },
                {
                    "number": 8,
                    "text": "Uye zvino ndave kunyora mamwe emazwi aIsaya, kuti ani zvake wevanhu vekwangu vachaona mazwi aya vasimudze mwoyo yavo uye vagofara pamusana pemunhu wose. Zvino aya ndiwo mazwi, uye mungangoafananidza nemi nekune vamwe vanhu vose."
                }
            ]
        },
        "/study/scriptures/bofm/2-ne/12": {
            "uri": "/study/scriptures/bofm/2-ne/12",
            "title": "2 Nifai 12",
            "data_type": "chapter",
            "chapter_name": "Chitsauko 12",
            "chapter_summary": [
                "Isaya anoona temberi yemazuva ekupedzisira, kuunganidzwa kwaIsraeri, nekutonga kwechiuru chemakore nerunyararo—Vanodada nevakaipa vachaderedzwa muKuuya Kwechipiri—Enzanisai naIsaya 2. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Shoko iro rakaonekwa naIsaya mwanakomana waAmozi, riri maererano naJuda neJerusarema:"
                },
                {
                    "number": 2,
                    "text": "Uye zvichaitika kuti mumazuva ekupedzisira, apo gomo reimba yaIshe richamiswa pamusoro pemakomo, uye richasimudzirwa pamusoro pezvikomo zvose, uye ose marudzi achayererera kwairi."
                },
                {
                    "number": 3,
                    "text": "Uye vanhu vazhinji vachaenda uye vagoti, Uyai imi tiende kugomo raIshe, kumba yaMwari waJakobo; uye vachatidzidzisa nzira dzavo, uye tichafamba munzira dzavo; nokuti muZioni ndimo muchabva mutemo, neshoko raIshe kubva kuJerusarema."
                },
                {
                    "number": 4,
                    "text": "Uye vachatonga pakati pemarudzi, uye vachatsiura vanhu vazhinji: uye vachapfura minondo yavo kuti ive miromo yemagejo, uye mapfumo avo vachaaita ekukwanhurisa miti—rudzi haruzosimudza munondo kubaya rwumwe rudzi, havazodzidza zvehondo zvakare."
                },
                {
                    "number": 5,
                    "text": "Imi vemba yaJakobo, uyai imi uye tifambe muchiedza chaIshe; hongu, uyai nokuti mose marasika, mumwe nomumwe munzira dzake dzakaipa."
                },
                {
                    "number": 6,
                    "text": "Naizvozvo, imi Ishe masiya vanhu venyu, imba yaJakobo, nokuti yakazadzwa nezvekumabvazuva, uye vanoteerera zvinotaurwa nen’anga semaFiristia, uye vanozvifadza nevana vevatorwa."
                },
                {
                    "number": 7,
                    "text": "Nyika yavowo izere nesirivha negoridhe, upfumi hwavo hauna magumo; nyika yavo izerewo nemahachi, kana ngoro dzavo hadziperi."
                },
                {
                    "number": 8,
                    "text": "Nyika yavo izerewo nezvifananidzo; vanonamata zvavakaumba nemaoko avo, izvo zvakagadzirwa neminwe yavo."
                },
                {
                    "number": 9,
                    "text": "Uye uyo munhu akazvidzika haakotamise musoro, uye munhu mukuru haazvirereke, saka, musa muregerere."
                },
                {
                    "number": 10,
                    "text": "Imi makaipa, pindai mudombo, uye muzvivige muguruva, nokuti kutya Ishe nokubwinya kweushe hwavo kuchakurovai."
                },
                {
                    "number": 11,
                    "text": "Uye zvichaitika kuti kuzvikudza kwemunhu kuchanyadziswa, nekuzvikakanyadza kwevanhu kuchakoromorwa, uye Ishe voga ndivo vachakudzwa muzuva iroro."
                },
                {
                    "number": 12,
                    "text": "Nokuti zuva raIshe weHondo richasvika nokukurumidza kumarudzi ose, hongu, pamunhu wose; hongu, pane vanodada nevanozvikudza, nepane wose akasimudzirwa, achadzikiswa pasi."
                },
                {
                    "number": 13,
                    "text": "Hongu, uye zuva raIshe richasvika pamiti yemisida yose yeRebanoni, nokuti yakareba nokukwirira; nepamusoro pemioku yose yeBashani;"
                },
                {
                    "number": 14,
                    "text": "Uye pamakomo ose marefu, nepazvikomo zvose, nepamarudzi ose akasimudzirwa, nepavanhu vose."
                },
                {
                    "number": 15,
                    "text": "Uye nepanharire refu yose, nepashongwe yose yakakomberedzwa."
                },
                {
                    "number": 16,
                    "text": "Uye nepangarava dzose dzegungwa, nekungarava dzose dzeTarshisi, uye nepamifananidzo yose inofadza."
                },
                {
                    "number": 17,
                    "text": "Uye kuzvikudza kwemunhu kuchaderedzwa pasi, nekuzvikakanyadza kwevanhu kuchaderedzwa; uye Ishe voga ndivo vachakudzwa muzuva iroro."
                },
                {
                    "number": 18,
                    "text": "Uye zvifananidzo vachazvipfuudza zvachose."
                },
                {
                    "number": 19,
                    "text": "Uye vachaenda mumwena yematombo, nemumapako epasi, nokuti kutya Ishe kuchavabata nekubwinya kweushe hwavo kuchavarova, pavachasimuka kuti vazunze pasi!"
                },
                {
                    "number": 20,
                    "text": "Muzuva iroro munhu acharasira zvifananidzo zvake zvesirivha, nezvifananidzo zvake zvegoridhe, zvaakazviitira kuti azvinamate, kunhuta nekumiremwa-remwa;"
                },
                {
                    "number": 21,
                    "text": "Kupinda mumitswi yematombo, nepamusoro pemabwe akatsemuka, nenzira yekutya kuti Ishe vachauya pamusoro pavo uye ushe hwembiri yavo huchavarova, kana vomuka kuzozunza nyika zvinotyisa."
                },
                {
                    "number": 22,
                    "text": "Ibvai kumunhu, ane kufema kuri mumhuno dzake; nokuti ndepapi paachazivikanwawo?"
                }
            ]
        },
        "/study/scriptures/bofm/2-ne/13": {
            "uri": "/study/scriptures/bofm/2-ne/13",
            "title": "2 Nifai 13",
            "data_type": "chapter",
            "chapter_name": "Chitsauko 13",
            "chapter_summary": [
                "Juda neJerusarema dzicharangwa pamusana pekusateerera kwavo—Ishe vanotetererera uye vagotonga vanhu vavo—Vanasikana veZioni vanotukwa nekunetswa nenzira yekuda kwavo zvinhu zvenyika—Enzanisai naIsaya 3. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Nokuti tarisai Ishe, Ishe veHondo, vanotorera Jerusarema, naJuda, musimboti nemudonzvo, musimboti wose wezvekudya, newose wemvura—"
                },
                {
                    "number": 2,
                    "text": "Gamba, nemurume wehondo, mutongi, nemuporofita, nevakachenjera, nevakuru;"
                },
                {
                    "number": 3,
                    "text": "Mutungamiri wemakumi mashanu, nemurume anokudzwa, nemakurukota, newemapipi, uye anogona kutaura."
                },
                {
                    "number": 4,
                    "text": "Uye ndichavapa vana kuti vave machinda avo, uye vacheche vachavatonga."
                },
                {
                    "number": 5,
                    "text": "Uye vanhu vachadzvinyirirwa, wose nomumwe, uye wose newaakavakidzana naye; mwana achizvikudza kuna vakuru, uye akazvidzwa achazvikudza pane vanokudzwa."
                },
                {
                    "number": 6,
                    "text": "Apo munhu achabata hama yake yemumba mababa vake, uye agoti: Iwe une zvipfeko, iva mutongi wedu, uye usabvumire kuparara uku kuti kuuye iwe uripo—"
                },
                {
                    "number": 7,
                    "text": "Muzuva iroro achapika, achiti: Handiite kuve murapi; nokuti mumba mangu hamuna chingwa kana zvipfeko; regai kundiita mutongi wavanhu."
                },
                {
                    "number": 8,
                    "text": "Nokuti Jerusarema raparadzwa, uye Juda yapunzika, nokuti miromo yavo nemabasa avo airwisana naIshe, kutsamwisa meso okubwinya kwavo."
                },
                {
                    "number": 9,
                    "text": "Kuratidzika kweusu hwavo kunoreva zvavari, uye kuchireva kuti chitema chavo chakafanana necheSodoma, uye havangachivige. Nhamo kumweya yavo, nokuti vazvipa vega mubairo wechakaipa!"
                },
                {
                    "number": 10,
                    "text": "Itai kune vakarurama zvakanaka kwavari; nokuti vachadya muchero wemabasa avo."
                },
                {
                    "number": 11,
                    "text": "Nhamo kune vakaipa, nokuti vachafa; nokuti mubairo wemabasa avo uchave pavari!"
                },
                {
                    "number": 12,
                    "text": "Uye vanhu vangu, vana vadiki ndivo vadzvinyiriri vavo, uye vanotongwa nemadzimai. Imi vanhu vangu, avo vanokutungamirirai vanoita kuti mutadze uye vopaza nzira yamunofamba nayo."
                },
                {
                    "number": 13,
                    "text": "Ishe vanosimuka kuvakumbirira, uye agosimukira kutonga vanhu."
                },
                {
                    "number": 14,
                    "text": "Ishe achapinda mukutonga nevekare vevanhu vake nemachinda acho; nokuti makadya michero yemunda wemizambiringa uye mukadya zvevarombo mudzimba dzenyu zvamakavatorera."
                },
                {
                    "number": 15,
                    "text": "Munorevei imi? Makarova vanhu vangu mukavaita marengenya, uye mukakuya uso hwevarombo, vanodaro Ishe Mwari weHondo."
                },
                {
                    "number": 16,
                    "text": "Zvakare, Ishe vanoti: Nenzira yekuti vanasikana veZioni vanozvikakanyadza, uye vachifamba vakazvuva mitsipa nemaziso eruchiva, vachifamba vachikunyungudza, uye vachirovanisa zvitsitsinho zvavo—"
                },
                {
                    "number": 17,
                    "text": "Saka Ishe vacharova nechirwere chegwembe panhongonya yemisoro yevanasikana veZioni, uye Ishe vachafugura nzvimbo dzemiviri yavo dzekutsi."
                },
                {
                    "number": 18,
                    "text": "Muzuva iroro Ishe vachabvisa kusatya kwezvishongo zvavo zvavaifamba zvichirira, nenguwani, nemakoza akatenderera semwedzi."
                },
                {
                    "number": 19,
                    "text": "Tungetani nemangwerengwa, nezvinomonerwa mumutsipa;"
                },
                {
                    "number": 20,
                    "text": "Tunguwani, nezvishongo zvemumakumbo, nezvinosungiswa mumisoro, nezvinonhuwira, nemhete dzemunzeve;"
                },
                {
                    "number": 21,
                    "text": "Mhete dzeminwe, nezvekuisa pamhuno;"
                },
                {
                    "number": 22,
                    "text": "Nguwo dzakawanda, nemadhuku, nezvipeneti zvevhudzi;"
                },
                {
                    "number": 23,
                    "text": "Zvioni-oni, nemachira anoyevedza, neemumusoro, nemambure."
                },
                {
                    "number": 24,
                    "text": "Uye zvichaitika kuti, kunze kwekunhuwirira kwakanaka pachanhuwa kuora; uye kunze kwebhanire, kuchava nemundya; uye kunze kwevhudzi rakakamwa zvakanaka, kuchave nemhanza, uye kunze kwemudimuraura, kuchave nemundya wesaga; kutsva kunze kwerunako."
                },
                {
                    "number": 25,
                    "text": "Varume venyu vachafa nokubaiwa uye ugamba hwavo huchapedzwa muhondo."
                },
                {
                    "number": 26,
                    "text": "Uye masuwo ake achachema nokuhungudzika; uye achaita segwenga, uye agogara pasi muvhu."
                }
            ]
        },
        "/study/scriptures/bofm/2-ne/14": {
            "uri": "/study/scriptures/bofm/2-ne/14",
            "title": "2 Nifai 14",
            "data_type": "chapter",
            "chapter_name": "Chitsauko 14",
            "chapter_summary": [
                "Zioni nevanasikana vake achanunurwa nekucheneswa mumazuva ezviuru zvamakore—Enzanisai naIsaya 4. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye muzuva iroro, vakadzi vanomwe vachabata murume mumwechete, vachiti: Tichazvitsvagira zvekudya, uye tigozvipfekedza; tinongoda kudaidzwa nezita rako chete kuti tisanyare."
                },
                {
                    "number": 2,
                    "text": "Muzuva iroro vebazi raIshe vachave vakanaka zvikuru nokubwinya; muchero wenyika uchave wakanakisisa nekusevenza kune avo vakapunyuka vaIsraeri."
                },
                {
                    "number": 3,
                    "text": "Uye zvichaitika kuti, avo vachasiiwa muZioni uye vachisara vari muJerusarema vachadaidzwa kunzi vatsvene, wose akanyorwa pavapenyu vari muJerusarema—"
                },
                {
                    "number": 4,
                    "text": "Apo Ishe vachinge vashambidza tsvina yevanasikana veZioni, uye vachinge vasuka ropa reJerusarema pakati pavo nemweya wekutonga nemweya wekupisa."
                },
                {
                    "number": 5,
                    "text": "Uye Ishe vachaita kuti pamba pega-pega mugomo reZioni, nepaunganwa paro, paite gore reutsi masikati nekupenya kwemarimi emoto usiku; nokuti pose panokubwinya kwaZioni pachadzivirirwa."
                },
                {
                    "number": 6,
                    "text": "Uye pachave netabernakeri yemumvuri masikati kuchipisa, uye yovewo nzvimbo yokuvanda, uye mhepo nemvura."
                }
            ]
        },
        "/study/scriptures/bofm/2-ne/15": {
            "uri": "/study/scriptures/bofm/2-ne/15",
            "title": "2 Nifai 15",
            "data_type": "chapter",
            "chapter_name": "Chitsauko 15",
            "chapter_summary": [
                "Munda wemizambiringa waIshe (Israeri) uchave gwenga, uye vanhu vake vachapararira kwose-kwose—Matambudziko achauya pavari mukurasika nekupararira kwavo—Ishe vachasimudza mureza uye vounganidza Israeri—Enzanisai naIsaya 5. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ndichaimbira mudiwa wangu rwumbo rwemudiwa wangu, rwezvemunda wake wemizambiringa. Mudiwa wangu ane munda wemizambiringa muchikomo chine kudya kwakawanda."
                },
                {
                    "number": 2,
                    "text": "Uye akarikomberedza, akaunganidza matombo aivemo, akasima mizambiringa inonakisisa, uye ndokuvaka shongwe pakati paro, uye ndokuitawo pokusvinira waini makaremo, uye akatarisira kuwana mazambiringa, uye ikabereka mizambiringa emusango."
                },
                {
                    "number": 3,
                    "text": "Uye zvino, imi vagari veJerusarema, nemi varume veJuda, sarudzai, ndinokukumbirai, pakati pangu nemunda wangu wemizambiringa."
                },
                {
                    "number": 4,
                    "text": "Chii chingadai chakaitwa kumunda wangu wemizambiringa chandisina kuita mauri? Nokudaro, pandakautarisira kuita mazambiringa wakabereka mazambiringa yemusango."
                },
                {
                    "number": 5,
                    "text": "Uye zvino endai; ndichakuudzai zvandichaita nebindu rangu remizambiringa—ndichabvisa ruzhowa, uye robva radyiwa; uye ndichapaza tsvingo, uye robva ratsikwa-tsikwa;"
                },
                {
                    "number": 6,
                    "text": "Uye ndichariita kuti rirarire; miti yaro haichekererwe kana kusakurirwa; asi muchamera rukato neminzwa; ndichaudzawo makore kuti asanaise mvura pariri."
                },
                {
                    "number": 7,
                    "text": "Nokuti munda wemizambiringa waIshe weHondo imba yaIsraeri, uye varume vaJuda ndivo zvidyarwa zvake zvinofadza; uye akatsvaga kutongwa, uye tarisai, kudzvinyirirwa; kururama, asi tarisai, kuchema."
                },
                {
                    "number": 8,
                    "text": "Nhamo kune avo vanorumanidza dzimba kune dzimwe dzimba, kudakara pasisina mukana, wekuti dzimiswe padzo dzega pakati penyika!"
                },
                {
                    "number": 9,
                    "text": "Munzeve dzangu, Ishe weHondo vakati, zvechokwadi dzimba zhinji dzichave matongo, uye maguta makuru anoyevedza achasara asina vanhu."
                },
                {
                    "number": 10,
                    "text": "Hongu, gumi remaeka emunda wemizambiringa uchaburitsa bati rimwe chete, uye homeri imwechete (kana kuti masaga matatu) embeu achaburitsa efa imwechete."
                },
                {
                    "number": 11,
                    "text": "Nhamo kune avo vanomuka rungwanani, kuti vatevedze doro, vagorinwa kudakara usiku, uye vagodhakwa naro!"
                },
                {
                    "number": 12,
                    "text": "Uye rudimbwa, nezvipendani, nezvikwepa, uye waini ndizvo zviri mumabiko avo; asi havana hany’a nebasa raIshe, kana kufunga nezvakaitwa nemaoko avo."
                },
                {
                    "number": 13,
                    "text": "Naizvozvo, vanhu vekwangu vakaenda muutapwa, nokuti havana ruzivo; uye varume vavo vanokudzwa vanoziya, uye vazhinji vavo vaoma huro nenyota."
                },
                {
                    "number": 14,
                    "text": "Naizvozvo, gehena razvikudzisa, uye rikazarura musiwo waro kuti haradada; uye mbiri yavo, nekuwanda kwavo, nekushamisira kwavo, neuyo anofara, vachadzika mariri."
                },
                {
                    "number": 15,
                    "text": "Uye asina maturo achadzikisirwa, uye gamba richaturunurwa, uye ane maziso ari padenga achaturunurwa."
                },
                {
                    "number": 16,
                    "text": "Asi Ishe veHondo vachakudzwa pakutonga, uye Mwari avo vatsvene vachaitwa kuti vave vatsvene mukururama."
                },
                {
                    "number": 17,
                    "text": "Zvino hwayana dzichafura setsika yadzo, uye matongo evakakora achafurwa nevatorwa."
                },
                {
                    "number": 18,
                    "text": "Nhamo kune vanokakata kuipa netambo dzekuzvida, uye vagoita zvitema sekunge vakabata tambo yengoro."
                },
                {
                    "number": 19,
                    "text": "Vanoti: Muregei akurumidze, basa rake richimbidzike, kuti tirione; uye regai kuraira kwoMutsvene waIsraeri kusebere pedyo uye kuuye, kuti tigozviziva."
                },
                {
                    "number": 20,
                    "text": "Nhamo kune avo vanoti zvakaipa zvakanaka, uye vachitiwo zvakanaka zvakaipa, asi vachiisa rima muchiedza, uye vachiisa chiedza murima, vanoisa kuvava panotapira, nokuisa kutapira panovava!"
                },
                {
                    "number": 21,
                    "text": "Nhamo kune avo vanozviona sevakachenjera neavo vanozviona sevakangwara mumaziso avo!"
                },
                {
                    "number": 22,
                    "text": "Nhamo kumagamba ekunwa doro, nevarume vane simba mukusanganisa doro rinodhaka;"
                },
                {
                    "number": 23,
                    "text": "Vanoreverera wakaipa nemubairo, uye vachitorera wakarurama kururama kwake!"
                },
                {
                    "number": 24,
                    "text": "Naizvozvo, sekupiswa kunoitwa mashanga nemoto, uye rimi rinopisa marara, midzi yavo ichave yakaora, neruva ravo richapupurutswa seguruva; nokuti vakarasa murau waIshe veHondo, uye vakashora shoko reMutsvene waIsraeri."
                },
                {
                    "number": 25,
                    "text": "Naizvozvo, hasha dzaIshe dzabatira kuvanhu vavo, uye vatambanudza ruoko rwavo kwavari, uye vakavarova; uye makomo akandengendeka, uye zvitunha zvavo zvaiputikira pakati pemigwagwa. Kana dai zvakadaro kushatirwa kwavo hakuna kubviswa, asi ruoko rwavo rwuchiri rwakatambanudzwa."
                },
                {
                    "number": 26,
                    "text": "Uye vachisimudzira mureza kumarudzi anobva kure, uye vacharidzira vari kumagumo kwenyika; uye tarisai, vachauya nokukurumidza vachimhanya; hapana achaneta kana anopunzika pakati pavo."
                },
                {
                    "number": 27,
                    "text": "Hapana achabatwa nehope kana anokotsira; kana mabhanhire emuchiuno haasunungurwe, kana tambo dzeshangu dzavo hadzidamburwe;"
                },
                {
                    "number": 28,
                    "text": "Vane miseve inopinza, uye hwose uta hwavo hwakakombama, uye matsimba emabhiza avo achaonekwa segwenya, uye mavhiri avo achaita sechinyamupupuri, uye kutinhira kwavo kuchaita sekweshumba."
                },
                {
                    "number": 29,
                    "text": "Vachadzvova seshumba dzichiri diki; hongu, vachadzvova, uye vagobata nyama yavo, uye vagoitakura vachienda nayo zvitsvene, uye hapana anoinunura."
                },
                {
                    "number": 30,
                    "text": "Uye muzuva iroro vachavadzvovera sekutinhira kwegungwa; uye kana vakatarisa munyika, tarisai, rima nekusuwa, uye chiedza chichadzimwa kumatenga."
                }
            ]
        },
        "/study/scriptures/bofm/2-ne/16": {
            "uri": "/study/scriptures/bofm/2-ne/16",
            "title": "2 Nifai 16",
            "data_type": "chapter",
            "chapter_name": "Chitsauko 16",
            "chapter_summary": [
                "Isaya anoona Ishe—Zvitadzo zvaIsaya zvinoregererwa—Anodaidzwa kuti aporofite—Anoporofita kurambwa kwedzidziso yaKristu nemaJuda—Vakasara vachadzoka—Enzanisa naIsaya 6. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Mugore iro rakafa mambo Uziya, ndakaonao Ishe vagere pachigaro cheushe, pamusoro uye pakasimudzirwa mudenga, uye magemenzi ake akazadza temberi."
                },
                {
                    "number": 2,
                    "text": "Pamusoro payo pakanga pamire serafimi; imwe neimwe yadzo yaiva nemapapiro matanhatu; maviri akanga ari okufugidza kumeso kwayo, uye maviri achifugidza tsoka dzayo, uye maviri ndiwo ayaibururuka nawo."
                },
                {
                    "number": 3,
                    "text": "Uye imwe yakachema kune imwe, uye ikati: Mutsvene, mutsvene, mutsvene, Ishe veHondo; pasi pose pazere nekubwinya kwavo."
                },
                {
                    "number": 4,
                    "text": "Mapango emusuo akazunguzuka pakunzwa izwi reuyo akachema, uye imba ikazara neutsi."
                },
                {
                    "number": 5,
                    "text": "Zvino ini ndikati: Nhamo yave kwandiri! nokuti ndaiswa pachena; nokuti ndiri munhu ane mukanwa makaipa; uye ndinogara pakati pevanhu vane mukanwa makaipa; nokuti maziso angu aona Mambo, Ishe veHondo."
                },
                {
                    "number": 6,
                    "text": "Zvino ndokubva imwe yeserafimi dziya yabhururuka ichiuya kwandiri, iine bvunze remoto muruoko rwayo, rayakanga yatora nezvisimbi zvaiva paaritari;"
                },
                {
                    "number": 7,
                    "text": "Uye yakariisa pamuromo pangu, uye ikati: Tarisa, bvunze iri raguma muromo wako; uye kuipa kwako kwabviswa, uye zvitadzo zvako zvasukwa."
                },
                {
                    "number": 8,
                    "text": "Ndakanzwawo izwi raIshe richiti: Ndiani andichatuma, uye ndiani angatiendere? Ndokubva ndati: Ndiri pano ini; nditumei."
                },
                {
                    "number": 9,
                    "text": "Uye vakati: Enda unotaurira vanhu ava—Nzwisisai chaizvo, asi havana kunzwa; onai chaizvo, asi havana kuona."
                },
                {
                    "number": 10,
                    "text": "Ita kuti mwoyo yevanhu ava ikore, uye ugoita kuti nzeve dzavo dzireme, utsinzinyise maziso avo—nokuti vangazoona nemaziso avo, uye vakanzwa nenzeve dzavo, uye vakanzwisisa nemwoyo yavo, uye vagotendeuka nokuponeswa."
                },
                {
                    "number": 11,
                    "text": "Zvino ini ndokuti: Ishe, kwenguva yakadii? Uye ivo vakati: Kudakara maguta asara asisina vanhu, uye dzimba dzisisina vanhu, uye nyika yasara yave gwenga chairo;"
                },
                {
                    "number": 12,
                    "text": "Uye Ishe vabvisa vanhu vavaisa kure-kure, nokuti kuchave nokuraswa kukuru pakati penyika."
                },
                {
                    "number": 13,
                    "text": "Asi kuchazove nechikamu chimwechete chegumi, chichadzoka, chichadyiwa, semuti wemuteiri semuoku uyo unenge uine kudya kwakakwana panguva yaunodonha mashizha; saka mbeu tsvene ndiyo ichave kudya kwayo."
                }
            ]
        },
        "/study/scriptures/bofm/2-ne/17": {
            "uri": "/study/scriptures/bofm/2-ne/17",
            "title": "2 Nifai 17",
            "data_type": "chapter",
            "chapter_name": "Chitsauko 17",
            "chapter_summary": [
                "Efraimi naSiria vanoita hondo naJuda—Kristu achazvarwa nemhandara—Enzanisai naIsaya 7. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mumazuva aAhazi mwanakomana waJotami, mwanakomana waUziya, mambo weJuda, kuti Rezini, mambo weSiria, naPeka mwanakomana waRemaria, mambo weIsraeri, vakaenda kuJerusarema vachida kunoirwisa, asi vakatadza kuikunda."
                },
                {
                    "number": 2,
                    "text": "Uye zvakataurirwa vemba yaDavidi zvichinzi: Siria yafurirana naEfraimi. Uye mwoyo wake wakazunguzwa, nemwoyo yevanhu vakewo, sekuzunguzwa kunoitwa miti nemhepo musango."
                },
                {
                    "number": 3,
                    "text": "Zvino Ishe vakati kuna Isaya: Enda iye zvino unosangana naAhazi, iwe naSheari-jashubi mwanakomana wako, pakaperera mugero unobva muchidziva chekumusoro mumugwagwa wekumunda kwemusuki wenhumbi;"
                },
                {
                    "number": 4,
                    "text": "Uye woti kwaari: Chenjera, uye unyarare; usatye, zve usarohwe nehana pamusoro pezvitsiga zvemoto zviri kupfungaira, nekushatirwa kunotyisa kwaRezini achishatirirwa Siria, nemwanakomana waRemaria."
                },
                {
                    "number": 5,
                    "text": "Nokuti Siria, Efraimi, nemwanakomana waRemaria, vakarangana zvakaipa nezvako, vachiti:"
                },
                {
                    "number": 6,
                    "text": "Hendei kumaJuda tinovanetsa, tigozviitira muganhu wedu imomo, uye tigoisa mambo pakati pavo, hongu, mwanakomana waTabeeri."
                },
                {
                    "number": 7,
                    "text": "Ndizvo zvinotaura Ishe Mwari: Hazvimire, zve hazvizoitika."
                },
                {
                    "number": 8,
                    "text": "Nokuti musoro weSiria iDamasiko, uye musoro weDamasiko, ndiRezini; uye mukati memakore makumi matanhatu ane makore mashanu vaEfraimi vachatorwa zvekuti vanenge vasisiri vanhu."
                },
                {
                    "number": 9,
                    "text": "Uye musoro wevaEfraimi vaSamaria, uye musoro wemaSamaria mwanakomana waRemaria. Kana mukasatenda chokwadi hamungasimbiswe."
                },
                {
                    "number": 10,
                    "text": "Zvakare, Ishe vakataura zve kuna Ahazi, achiti:"
                },
                {
                    "number": 11,
                    "text": "Kumbira iwe chiratidzo kuna Ishe Mwari vako; chikumbire chero kune zvakadzama pasi, kana kune zviri muchadenga."
                },
                {
                    "number": 12,
                    "text": "Asi Ahazi akati: Handikumbire kwete, zve handiedze Ishe."
                },
                {
                    "number": 13,
                    "text": "Uye akati: Inzwai zvino imi vemba yaDavidi; chinhu chiduku here kuti munetse vanhu, asi mungade kunetsa Mwari wanguwo here?"
                },
                {
                    "number": 14,
                    "text": "Nokudaro, Ishe pachake achakupai chiratidzo—Tarisai, mhandara ichabata pamuviri, uye igobereka mwanakomana, achadaidzwa zita rake kunzi Imanueri."
                },
                {
                    "number": 15,
                    "text": "Ruomba neuchi ndizvo zvaachadya, kuti agoziva kuramba zvakaipa uye achisarudza zvakanaka."
                },
                {
                    "number": 16,
                    "text": "Nokuti mwana asati asvika pakuramba chakaipa nokusarudza chakanaka, nyika yamakavenga inenge yatosiiwa nemadzimambo ayo maviri."
                },
                {
                    "number": 17,
                    "text": "Ishe vachaunza pauri, nekuvanhu vekwako, nemumba mababa vako, mazuva asati ambovako kubvira musi wakabva vaEfraimi muna Juda, mambo weAsiria."
                },
                {
                    "number": 18,
                    "text": "Uye zvichaitika kuti muzuva iroro Ishe vacharidzira muridzo nhunzi iri kumusoro-soro kweEgipita, nenyuchi iri munyika yeAsiria."
                },
                {
                    "number": 19,
                    "text": "Uye dzichauya, uye dzichazorora dzose mumanhika asina chinhu, nemumwena yematombo, nepaminzwa yose, nepamakwenzi ose."
                },
                {
                    "number": 20,
                    "text": "Muzuva rakarero Ishe vachaveura nechisvo chakumbirwa, navari mhiri kwerwizi, namambo weAsiria, musoro, nemvere dzemumakumbo; uye chichabvisawo ndebvu."
                },
                {
                    "number": 21,
                    "text": "Uye zvichaitika kuti muzuva iroro, murume achapfuya mhou ichiri diki nehwai mbiri;"
                },
                {
                    "number": 22,
                    "text": "Uye zvichaitika kuti, nenzira yekuwanda kwemukaka wazvichamupa achadya ruomba; nokuti ruomba neuchi ndizvo zvichadyiwa nemunhu wose anosara ari munyika."
                },
                {
                    "number": 23,
                    "text": "Uye zvichaitika kuti muzuva iroro, nzvimbo yose ichavepakange paine mizambiringa yange ichikwana chiuru ichikosha chiuru chesirivha, pachasara pave nerukato neminzwa."
                },
                {
                    "number": 24,
                    "text": "Varume vachauyako nemiseve neuta, nokuti yose nyika inenge yangove rukato neminzwa."
                },
                {
                    "number": 25,
                    "text": "Uye zvose zvikomo zvicharimwa nemapadza, hapazove nekutya rukato neminzwa; asi muchave mokusairira madhonza, nokutsikwa-tsikwa nedzimwe mombe diki."
                }
            ]
        },
        "/study/scriptures/bofm/2-ne/18": {
            "uri": "/study/scriptures/bofm/2-ne/18",
            "title": "2 Nifai 18",
            "data_type": "chapter",
            "chapter_name": "Chitsauko 18",
            "chapter_summary": [
                "Kristu achava sedombo rinogumbura uye sebwe rekutsamwisa—Tsvagai Ishe, kwete kuve varoyi vanoita zvekudongorera—Dzokerai kumurau nekuuchapupu kuti mutungamirwe—Enzanisai naIsaya 8. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Zvakare, izwi raIshe rakati kwandiri: Mugotora hwati huru, uye mugonyora mairi nechinyoreso chemunhu, pamusoro paMaheri-sharari-hashi-bhazi."
                },
                {
                    "number": 2,
                    "text": "Uye ndakatora vapupuri vakatendeka kuti vanyore, Uria mufundisi, naZekaria mwanakomana waJeberekia."
                },
                {
                    "number": 3,
                    "text": "Uye ndakaenda kumuporofitakadzi; uye akabata pamuviri akabereka mwana mukomana. Zvino Ishe vakati kwandiri: Mudaidzei zita rake kuti Maheri-sharari-hashi-bhazi."
                },
                {
                    "number": 4,
                    "text": "Nokuti tarisai, mwana uyu haasvike pakuziva kuchema achiti, Baba vangu, kana amai vangu, upfumi hweDamasiko nezvakapambwa zveSamaria zvisati zvatorwa zvichiiswa pamberi pamambo weAsiria."
                },
                {
                    "number": 5,
                    "text": "Ishe vakataurazve kwandiri zvakare achiti:"
                },
                {
                    "number": 6,
                    "text": "Sezvo vanhu ava vachiramba mvura yemuna Shiroa inoerera zvakapfava, uye vachifarira Rezini nemwanakomana waRemaria;"
                },
                {
                    "number": 7,
                    "text": "Zvino naizvozvo tarisai, Ishe vanounza mvura yerwizi pamusoro pavo, yakasimba uye yakawanda, kana mambo weAsiria nokubwinya kwake; uye rwuchazadza netwukova twarwo twose, uye rwugofashukira nekunze."
                },
                {
                    "number": 8,
                    "text": "Uye rwuchapfuura nemunyika yaJuda; rwugozara uye rwuchifashukira, mvura ichazara kusvika muhuro; uye kutambanuka kwemapapiro arwo kuchazadza upamhi hwenyika yako, iwe Imanueri."
                },
                {
                    "number": 9,
                    "text": "Wadzanai pachenyu imi vanhu, uye muchadimurwa-muzvidimu; uye teererai imi venyika dziri kure; zvisungei zviuno, uye muchadimurwa-muzvidimu; zvisungei zviuno, uye muchadimurwa-muzvidimu."
                },
                {
                    "number": 10,
                    "text": "Ranganai pamwechete, uye hapana chinobuda; taurai shoko, uye harizomira; nokuti Mwari vanesu."
                },
                {
                    "number": 11,
                    "text": "Nokuti Ishe vakataura neni zvine simba, vakandidzidzisa kuti ndisafambe munzira dzevanhu ava, vachiti:"
                },
                {
                    "number": 12,
                    "text": "Imi musati, chirangano, kune avo vose vachanzi nevanhu ava, chirangano; kana kutya imi kutya kwavo, musatye."
                },
                {
                    "number": 13,
                    "text": "Itai kuti Ishe veHondo vave vatsvene pachavo, uye ngavave ivo vamunotya, uye vave ivo vamunozeza."
                },
                {
                    "number": 14,
                    "text": "Uye vagove nzvimbo yenyu tsvene; asi vagove ibwe rinogumbura, uye vagove dombo rekutsamwisa dzose imba mbiri dzaIsraeri, vachave riva nemusungo kuvagari veJerusarema."
                },
                {
                    "number": 15,
                    "text": "Uye vazhinji mukati mavo vachapiringishwa uye vachipunzika, uye vachityoka, uye vachiteyewa, uye vachibatwa."
                },
                {
                    "number": 16,
                    "text": "Sungai uchapupu, momisa mutemo pakati pevadzidzi vangu."
                },
                {
                    "number": 17,
                    "text": "Uye ndichamirira Ishe, avo vari kuvanza chiso chavo kune vemba yaJakobo, uye ndichavatsvaka."
                },
                {
                    "number": 18,
                    "text": "Tarisai, ini nevana vandakapiwa naIshe tiri vezviratidzo neminana muIsraeri zvinobva kuna Ishe veHondo, avo vagere muGomo reZioni."
                },
                {
                    "number": 19,
                    "text": "Uye kana voti kwamuri: Tsvagai kune vanosvikirwa, nekuvauki vanodongorera nokugunun’una—vanhu havafanire kubvunza kuna Mwari vavo here kuti vapenyu vanzwe kubva kuvakafa?"
                },
                {
                    "number": 20,
                    "text": "Kumutemo neuchapupu; uye kana ivo vakasataura maererano neshoko iri, imhaka yekuti hamuna chiedza mavari."
                },
                {
                    "number": 21,
                    "text": "Uye vachafamba nenyika vakasuwa vane nzara, zvichaitika kuti kana vava nenzara vachaita hasha, uye vachatuka mambo vavo naMwari vavo, uye vakatarisa kudenga."
                },
                {
                    "number": 22,
                    "text": "Uye vachatarisa panyika uye vagoona dambudziko, nerima, kudzimaidzwa nekurwadziwa kukuru, uye vachasaidzirwa kurima."
                }
            ]
        },
        "/study/scriptures/bofm/2-ne/19": {
            "uri": "/study/scriptures/bofm/2-ne/19",
            "title": "2 Nifai 19",
            "data_type": "chapter",
            "chapter_name": "Chitsauko 19",
            "chapter_summary": [
                "Isaya anotaura nezvaMesia—Vanhu vari murima vachaona chiedza chikuru—Tinozvarirwa mwana—Achave Jinda reRunyararo uye agotonga agere pachigaro cheushe chaDavidi—Enzanisa naIsaya 9. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Zvisinei, kudzimaidzwa hakuzoita sekwakange kuri mukutambudzika kwake, apo pakutanga zvaakangonyaikira chete kunetsa nyika yaZeburuni, nenyika yeNaftari, uye mushure mezvo akazotambudza zvinorwadza nekuGungwa Dzvuku mhiri kwaJorodani muGarirea yemarudzi."
                },
                {
                    "number": 2,
                    "text": "Vanhu vaifamba murima vaona chiedza chikuru; avo vanogara munyika yemumvuri werufu, pavari chiedza chapenya."
                },
                {
                    "number": 3,
                    "text": "Imi mawanza rudzi, uye mukapamhidzira mufaro—vanofara pamberi penyu maererano nemufaro wepanguva dzekukohwa, uye sekufara kunoita varume kana vachigovana zvinhu zvavapamba."
                },
                {
                    "number": 4,
                    "text": "Nokuti matyora joki rekudzvinyirirwa kwake, netsvimbo yairova mapfudzi ake, mubhadha wemudzvinyiriri wake."
                },
                {
                    "number": 5,
                    "text": "Nokuti kwose kurwa kwemurwi kune ruzha rwunokanganisa, nezvipfeko zvaumburudzwa muropa; asi izvi zvichave nekubvira nekuve huni dzinobvirisa moto."
                },
                {
                    "number": 6,
                    "text": "Nokuti kwatiri mwana azvarwa, kwatiri tapiwa mwanakomana, uye kutonga kuchave pamapfudzi ake; uye zita rake richadaidzwa kuti Anoshamisa, Mupiwezano, Mwari Samasimba, Baba Vasingaperi, Jinda reRunyararo."
                },
                {
                    "number": 7,
                    "text": "Uye kupamhidzirwa kwekutonga nerunyararo hazvina magumo, pachigaro cheumambo hwaDavidi, nemuumambo hwake, nekuhumisa nekutonga nekururama kubvira iye zvino, kusvika nokusingaperi. Kuda kwaIshe veHondo kuchaita kuti zviitike."
                },
                {
                    "number": 8,
                    "text": "Ishe vakatumira shoko ravo kuna Jakobo uye rajekesa kuna Israeri."
                },
                {
                    "number": 9,
                    "text": "Uye vose vanhu vachaziva, kana Efraimi nevanhu veSamaria, vanotaura nekudada nekuzvikudza kwemwoyo:"
                },
                {
                    "number": 10,
                    "text": "Zvidhinha zvakoromoka, asi tichavaka nematombo akavezwa; mionde yatemwa, asi tichaipindura kuti ive misidha."
                },
                {
                    "number": 11,
                    "text": "Nokudaro Ishe vachamutsira Rezini vavengi, vagobatanidza vavengi vake pamwechete;"
                },
                {
                    "number": 12,
                    "text": "VaSiria pamberi uye nevaFiristia shure; uye vachamedza Israeri nemuromo wakashama. Nokuti hasha dzavo hadzina kudzoswa, asi ruoko rwavo rwuchakangosimudzwa."
                },
                {
                    "number": 13,
                    "text": "Nokuti vanhu havatendeukire kune uyo anovarova, kana Ishe veHondo havamutsvake."
                },
                {
                    "number": 14,
                    "text": "Saka Ishe vachadimura vaIsraeri musoro nemuswe, bazi nenhokwe muzuva rimwechete."
                },
                {
                    "number": 15,
                    "text": "Harahwa, ndiyo musoro; uye muporofita anodzidzisa nhema, ndiye muswe."
                },
                {
                    "number": 16,
                    "text": "Nokuti vatungamiri vevanhu ava ndivo vanoita kuti vatadze; uye avo vanotungamirwa navo vanoparadzwa."
                },
                {
                    "number": 17,
                    "text": "Nokudaro Ishe havachazove nerufaro nemajaya avo, havazove netsitsi kune vasina baba vavo neshirikadzi; nokuti mumwe nomumwe wavo munyengedzi nemuiti wezvakaipa, uye wose muromo unotaura nhema. Nezvose izvi hasha dzavo hadzina kudzoswa, asi ruoko rwavo ruchakatambanudzwa."
                },
                {
                    "number": 18,
                    "text": "Nokuti huipi hunobvira semoto; uchapisa rukato neminzwa, uye uchabatira mumasango akapfita, ugokwira semhute yeutsi."
                },
                {
                    "number": 19,
                    "text": "Nehasha dzaIshe veHondo nyika inoita rima, uye vanhu vachaita sehuni dzaiswa muchoto; hakuna munhu acharegerera hama yake."
                },
                {
                    "number": 20,
                    "text": "Achabvuta nekurudyi agoshoshera uye agonzwa nzara; uye achadya neruboshwe uye vagosaguta; wose munhu achadya nyama yeruoko rwake—"
                },
                {
                    "number": 21,
                    "text": "Manase, Efraimi; uye Efraimi, Manase, ivava pamwechete vacharwisa Juda. Nokudaro hasha dzavo hadzina kudzoswa, asi ruoko rwavo rwuchakatambanudzwa."
                }
            ]
        },
        "/study/scriptures/bofm/2-ne/20": {
            "uri": "/study/scriptures/bofm/2-ne/20",
            "title": "2 Nifai 20",
            "data_type": "chapter",
            "chapter_name": "Chitsauko 20",
            "chapter_summary": [
                "Kuparadzwa kweAsiria mufananidzo wekuparadzwa kwevakaipa Pakuuya Kwechipiri—Vanhu vashoma vachasara mushure mekudzoka kwaIshe zvakare—Vakasara vemba yaJakobo vachadzoka musi iwoyo—Enzanisa naIsaya 10. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Nhamo kune avo vanomisa mitemo isina kururama, nekunyora zvakaipa zvekudzvinyirira."
                },
                {
                    "number": 2,
                    "text": "Kurambidza varombo kuti vasasvike pakutongwa, nokutorera kodzero kubva kuvarombo vevanhu vangu zvakafanira kuve zvavo, kuti chirikadzi dzigova nhapwa dzavo, uye vagorozva nherera dzisina madzibaba!"
                },
                {
                    "number": 3,
                    "text": "Uye muchaitei muzuva rokushanyirwa, nemudambudziko richabva kure? muchatizira kuna ani kuti muyamurwe? Uye muchasiya kupi pfuma yenyu?"
                },
                {
                    "number": 4,
                    "text": "Ndisisipo ini vachazvipeta pakati pevasungwa, uye vachapunzikira muzvitunha. Zvakadaro hasha dzavo hadzina kudzorwa, asi ruoko rwavo rwuchakangotambanudzwa."
                },
                {
                    "number": 5,
                    "text": "Iwe muAsiria, mubhadha wehasha dzangu, uye mudonzvo uri muruoko rwavo kushatirwa kwavo."
                },
                {
                    "number": 6,
                    "text": "Ndichamutumira kundorwisa vanhu vanonyengedza, nokuvanhu vanorwisana nehasha dzangu ndichamupa simba rokutora zvinhu zvavo, ovatora, nokuvatsika-tsika sematope mumigwagwa."
                },
                {
                    "number": 7,
                    "text": "Asi izvi hazvizizvo zvaanoda kuita, kana mwoyo wake hazvizizvo zvaunofunga; asi zvaanoda nemwoyo wake kuparadza nokuuraya marudzi akawanda."
                },
                {
                    "number": 8,
                    "text": "Nokuti anoti: Ko machinda angu ose haazi madzimambo here?"
                },
                {
                    "number": 9,
                    "text": "Ko Karno haina kuita seKarkemishi here? Ko Hamati haina kuita seArpadi here? Ko Samaria haina kuita seDamasiko here?"
                },
                {
                    "number": 10,
                    "text": "Sezvo ruoko rwangu rwakasika umambo hwezvifananidzo, uye zvifananidzo izvo zvakange zvichipfuura zvemuJerusarema nezveSamaria;"
                },
                {
                    "number": 11,
                    "text": "Ndicharega here, sezvandakaita kuSamaria nezvifananidzo zvaro, kuita sezvandakaita kuJerusarema nezvifananidzo zvaro?"
                },
                {
                    "number": 12,
                    "text": "Nokudaro zvichaitika kuti kana Ishe vachinge vapedza basa ravo rose pagomo reZioni nemuJerusarema, ndicharanga muchero wemwoyo mukukutu wamambo weAsiria, nekuzvikudza kuri mumaziso ake."
                },
                {
                    "number": 13,
                    "text": "Nokuti iye anoti: Nesimba reruoko rwangu neungwaru hwangu ndakaita zvinhu izvi; nokuti ndinoziva; uye ndakabvisa miganhu yevanhu, ndikapamba upfumi hwavo, uye ndikaparadza vanhu vemo segamba;"
                },
                {
                    "number": 14,
                    "text": "Uye ruoko rwangu rwakawana sedendere upfumi hwevanhu; uye sekunongwa kunoitwa mazai asaririra ndiko kuunganidza kwandakaita pasi pose; uye hakuna mumwechete akazunguzuka bapiro, kana kuzurura muromo, kana kudongorera."
                },
                {
                    "number": 15,
                    "text": "Ko demo ringavirimire anorishandisa here? Ko sowo ringazviite guru here kune uyo anoriita kuti richeke? Sekunge mubhadha ungazvizunze uchirwisana neavo vanoudonzvesa, kana sekunge wakafanira kuzvisimudza wega kunge usiri chimuti!"
                },
                {
                    "number": 16,
                    "text": "Naizvozvo Ishe, Ishe veHondo, vachapinza pakati pevanhu vavo vakakora; kuonda; uye mukubwinya kwavo vachaisa kupisa kunoita sekupisa kwemoto."
                },
                {
                    "number": 17,
                    "text": "Uye chiedza chaIsraeri chichave moto, uye Mutsvene Wake achave rimi, uye uchabvira uye ugopisa minzwa yake nerukato nezuva rimwechete;"
                },
                {
                    "number": 18,
                    "text": "Uye uchadzima kubwinya kwesango rake, nokweminda yakaorera, zvose mweya nemuviri uye achifizuka nekupera simba kunoita munhu arwara."
                },
                {
                    "number": 19,
                    "text": "Uye imwe yose miti ichasara musango rake ichave mishoma, zvekuti kana mwana anogona kuiverenga."
                },
                {
                    "number": 20,
                    "text": "Uye zvichaitika muzuva iroro, kuti vakasara vaIsraeri, neavo vakapunyuka vemba yaJakobo, havazotarisira kune uyo akambovarova, asi vachatarisa kuna Ishe, Mutsvene waIsraeri, muchokwadi."
                },
                {
                    "number": 21,
                    "text": "Vakasara vachadzokera, hongu, kana vakasara vemba yaJakobo, kuna Mwari vane simba."
                },
                {
                    "number": 22,
                    "text": "Nokuti kana dai zvazvo vanhu vako Israeri vakawanda sejecha regungwa, asi vakasara vavo vachadzoka; kuparadzwa kwakagadzirwa kwakafanira kuchafashukira nokururama."
                },
                {
                    "number": 23,
                    "text": "Nokuti Ishe Mwari veHondo vachaunza kuparadzwa, munyika dzose sekutaurwa kwazvakaitwa."
                },
                {
                    "number": 24,
                    "text": "Naizvozvo, ndiko kutaura kwaIshe Mwari veHondo: Imi vanhu vangu mugere muZioni, musatye muAsiria; achakurovai nemubhadha, uye agosimudza tsvimbo yokukurwisai, sezvamakaitwa nevaEgipita."
                },
                {
                    "number": 25,
                    "text": "Zvichangove zvechinguva chidiki-diki, uye kushatirwa kwangu kwopera, uye hasha dzangu dzichave mukuvaparadza."
                },
                {
                    "number": 26,
                    "text": "Uye Ishe veHondo vachakonzera dambudziko sekuuraiwa kwakaitwa vaMidiani pachikomo cheOrebi; uye sezvo mubhadha wake wakanga uri pamusoro pemvura uchasimudzwa sekusimudzwa kwawakaitwa muEgipita."
                },
                {
                    "number": 27,
                    "text": "Uye zvichaitika kuti musi iwoyo mutoro wake uchabviswa pamapfudzi ako, uye jokwi rake richabviswa muhuro mako, uye jokwi richaparadzwa pamusana pekuzodzwa."
                },
                {
                    "number": 28,
                    "text": "Iye auya kuAiati, apfuurira kuMigroni; kuMikmashi ndiko kwaachengetera nhumbi dzake."
                },
                {
                    "number": 29,
                    "text": "Vakwira nepamupata; vatora pekugara muGeba; Rama ave kutya; Gibea wekuSauro anotiza."
                },
                {
                    "number": 30,
                    "text": "Daidzira, iwe mwanasikana waGarimi; ita kuti unzwikwe Raisha, iwe Anatoti."
                },
                {
                    "number": 31,
                    "text": "VeMadmena vabviswa; vanhu vemuGebimi vaungana kuti vatize."
                },
                {
                    "number": 32,
                    "text": "Kwanhasi vachamira muNobi muzuva iroro; vachanongedza zvibhakera zvavo kugomo remwanasikana weZioni, chikomo cheJerusarema."
                },
                {
                    "number": 33,
                    "text": "Tarisai Ishe, Ishe veHondo vachatema mapazi zvinotyisa; uye ayo akareba kupfuura mamwe achatemwa opunzwa; uye vanozvida vachanyadziswa."
                },
                {
                    "number": 34,
                    "text": "Uye achatema miti yemasango akapfita nesimbi, uye Rebanoni ichapunzwa neunesimba."
                }
            ]
        },
        "/study/scriptures/bofm/2-ne/21": {
            "uri": "/study/scriptures/bofm/2-ne/21",
            "title": "2 Nifai 21",
            "data_type": "chapter",
            "chapter_name": "Chitsauko 21",
            "chapter_summary": [
                "Bazi raJesi (Kristu) richatonga mukururama—Ruzivo rwaMwari rwuchafukidza pasi pose munguva inonzi Mereniamu—Ishe vachasimudza mureza vounganidza Israeri—Enzanisa naIsaya 11. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye kuchaita nhungirwa kubva pabazi raJesi, uye kuchakura bazi kubva mumidzi yaro."
                },
                {
                    "number": 2,
                    "text": "Uye Mweya waIshe uchave paari, mweya weungwaru nekunzwisisa, mweya wekuraira nesimba, mweya weruzivo newekutya Ishe;"
                },
                {
                    "number": 3,
                    "text": "Uye achamuita anokurumidza kunzwisisa mukutya Ishe; uye haatonge zvaonekwa nemaziso ake chete, kana kutonga nezvasvika munzeve dzake."
                },
                {
                    "number": 4,
                    "text": "Asi nokururama achatonga varombo, uye agotsiura zvakaenzana vanhu vakapfava venyika; uye acharova nyika neshamhu yemuromo wake, nemweya unobva pamiromo yake achauraya vakaipa."
                },
                {
                    "number": 5,
                    "text": "Uye bhandi rechiuno chake richave kururama, uye kuvimbika kuchave matomhu ake."
                },
                {
                    "number": 6,
                    "text": "Chikara chichagara nehwayana, uye mbada icharara nembudzana, uye mhuru nemwana weshumba nemhuru yekukodza zvichave pamwechete; uye kamwana kadiki kagozvitungamira."
                },
                {
                    "number": 7,
                    "text": "Uye mhou nechikara zvichafura pamwechete; vana vazvo vagorara pamwechete; uye shumba ichadya uswa semombe."
                },
                {
                    "number": 8,
                    "text": "Uye mwana ari pazamu achatamba ari pamwena wenyoka, uye mwana akarumurwa achaisa ruoko rwake muguru renyoka."
                },
                {
                    "number": 9,
                    "text": "Hazvizokuvadza kana kuparadza mugomo rangu rose dzvene, nokuti pasi rinenge razara neruzivo rwaIshe, sekuzadzwa kwakaitwa gungwa nemvura."
                },
                {
                    "number": 10,
                    "text": "Uye muzuva iroro kuchave nemudzi waJesi, uchamira semureza wevanhu; kwauri maJentairi vachatsvaka kuuya; uye kuzorora kwake kuchaita mukurumbira."
                },
                {
                    "number": 11,
                    "text": "Uye zvichaitika kuti muzuva iroro Ishe vachatambanudza ruoko rwavo kechipiri kuti vadzikinure vakasara vevanhu vavo vachasiiwa, muAsiria, nemuEgipita, nemuPatrosi, nemuKushi, nemuErami, nemuShinari, nemuHamati, nemuzvitsuwa zvegungwa."
                },
                {
                    "number": 12,
                    "text": "Uye vachamisira mureza marudzi, uye vagounganidza vakaraswa veIsraeri, uye vagounganidza pamwechete vakaparadzwa vaJuda kubva kumativi mana enyika."
                },
                {
                    "number": 13,
                    "text": "Shanje yaEfraimi ichaperawo, uye vavengi vaJuda vachaparadzwa; Efraimi haazoitira shanje Juda, uye Juda haazonetsa Efraimi."
                },
                {
                    "number": 14,
                    "text": "Asi vachabhururuka vagotasva pamapfudzi amaFirisitia kumadokero; vachapamba zvevekumabvazuva vari pamwechete; vachaisa maoko avo pana Edomi naMoabi; uye vanhu vemuAmoni vachavateerera."
                },
                {
                    "number": 15,
                    "text": "Uye Ishe vachaparadza chose chisipiti chegungwa reEgipita; nemhepo yavo huru vachavhuvhuta nepamusoro perwizi, vagoomesa twukova twunodira marwuri twunomwe, vagoita kuti vanhu vayambuke maoma."
                },
                {
                    "number": 16,
                    "text": "Uye kuchave nemugwagwa mukuru uchasiirwa vakasara vevanhu vake vachasara, unobva Asiria, senzira yakaitika mugungwa, pazuva rakabuda Israeri kubva munyika yeEgipita."
                }
            ]
        },
        "/study/scriptures/bofm/2-ne/22": {
            "uri": "/study/scriptures/bofm/2-ne/22",
            "title": "2 Nifai 22",
            "data_type": "chapter",
            "chapter_name": "Chitsauko 22",
            "chapter_summary": [
                "Munguva yeMireniamu vose vanhu vacharumbidza Ishe—Vachange achigara pakati pavo—Enzanisa naIsaya 12. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye muzuva iroro muchati: Imi Ishe ndichakurumbidzai; kana dai manga makandishatirirwa kushatirwa kwenyu kwafuratidzwa, uye mave kundinyaradza."
                },
                {
                    "number": 2,
                    "text": "Tarisai, Mwari ndivo ruponeso rwangu; vandichavimba navo, uye ndigosatya; nokuti Ishe Jehova ndivo musimboti wangu nerwiyo rwangu; uye vavewo ruponeso rwangu."
                },
                {
                    "number": 3,
                    "text": "Naizvozvo, norufaro muchachera mvura inobva mumatsime oruponeso."
                },
                {
                    "number": 4,
                    "text": "Uye muzuva iroro muchati: Rumbidzai Ishe, daidzai zita ravo, taurai kuita kwavo kuvanhu, muudze vanhu kuti zita ravo rinokudzwa."
                },
                {
                    "number": 5,
                    "text": "Imbirai Ishe; nokuti vakaita zvinhu zvakanaka zvikuru; izvi zvinozivikanwa pasi pose."
                },
                {
                    "number": 6,
                    "text": "Chemai mudaidzire, imi vagari veZioni; nokuti mukuru Mutsvene waIsraeri ari pakati penyu."
                }
            ]
        },
        "/study/scriptures/bofm/2-ne/23": {
            "uri": "/study/scriptures/bofm/2-ne/23",
            "title": "2 Nifai 23",
            "data_type": "chapter",
            "chapter_name": "Chitsauko 23",
            "chapter_summary": [
                "Kuparadzwa kweBabironi kunofanana nekuparadzwa kuchavepo muKuuya Kwechipiri—Richave zuva rehasha nekudzorera—Babironi (nyika) ichapunzika zvachose—Enzanisa naIsaya 13. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Mutoro weBabironi wakaonekwa naIsaya mwanakomana waAmozi."
                },
                {
                    "number": 2,
                    "text": "Sumudzai mureza pamusoro pegomo refu, movadaidzira, zunzai ruoko, kuti vapinde mumasuo evakuru-vakuru."
                },
                {
                    "number": 3,
                    "text": "Ndaraira avo vakaitwa vatsvene vangu, ndadaidzawo magamba angu, nokuti hasha dzangu hadzisi kune avo vanofadzwa neukuru hwangu."
                },
                {
                    "number": 4,
                    "text": "Ruzha rwevanhu vazhinji mumakomo rwunenge rwemhomho yevanhu, zhowe-zhowe reumambo hwemarudzi aungana pamwechete, Ishe veHondo vanogadzirira varwi vavo kunorwa."
                },
                {
                    "number": 5,
                    "text": "Vanobva kunyika iri kure, kwakaperera denga, hongu, Ishe, nezvombo zvekushatirwa kwavo, kuti vaparadze nyika yose."
                },
                {
                    "number": 6,
                    "text": "Chemai imi, nokuti zuva raIshe rave pedyo; richauya semharadzi inobva kuna Samasimba."
                },
                {
                    "number": 7,
                    "text": "Naizvozvo ose maoko achaneta, mwoyo wemunhu wose uchanyangadika;"
                },
                {
                    "number": 8,
                    "text": "Uye vachatya; vacharwadziwa nekusuwa kugovabata; vachashamiswa nevamwe vavo pachavo, uso hwavo huchaita semarimi emoto."
                },
                {
                    "number": 9,
                    "text": "Tarisai, zuva raIshe riri kuuya, rakaipa rine hutsinye nekutsamwa kunotyisa, kunoparadza nyika; uye vachaparadza vatadzi varimo."
                },
                {
                    "number": 10,
                    "text": "Nokuti nyenyedzi dzedenga nezvose zvirimo hadzizopa chiedza chadzo; zuva richasvibiswa mukufamba kwaro, nemwedzi uchaita kuti chiedza chawo chisavheneke."
                },
                {
                    "number": 11,
                    "text": "Uye ndicharanga nyika nenzira yekutadza, nevatadzi vacharangwa nokutadza kwavo; ndichaita kuti kuzvida kweunodada kupere, uye ndichabvisa kuzvikudza kweanotyisa."
                },
                {
                    "number": 12,
                    "text": "Ndichaita kuti munhu akoshe kupfuura goridhe; akoshe kunyange kupfuura goridhe reOfiri."
                },
                {
                    "number": 13,
                    "text": "Naizvozvo, ndichaita kuti denga rizunguzike, uye nyika ichabva munzvimbo mayo, mukushatirwa kwaIshe veHondo, uye muzuva rehasha dzavo dzinotyisa."
                },
                {
                    "number": 14,
                    "text": "Uye vachaita semhara iri kutandaniswa, uye sehwai dzisina muridzi; uye vachati munhu ega-ega adzokere kuvanhu vekwake, uye vagotizira mumwe nomumwe kunyika kwake."
                },
                {
                    "number": 15,
                    "text": "Mumwe nomumwe anodada achabaiwa; hongu, uye wose uyo akabatana nevakaipa achapunzika nemunondo."
                },
                {
                    "number": 16,
                    "text": "Vana vavo vachapazurwa-pazurwa pamberi pavo vakatarisa; dzimba dzavo dzicharozvwa uye vakadzi vavo vagobatwa chibharo."
                },
                {
                    "number": 17,
                    "text": "Tarisai, ndichaita kuti vaMedia vavamukire, vasina hanyn’a nesirivha kana goridhe, zve havafadzwe nazvo."
                },
                {
                    "number": 18,
                    "text": "Miseve yavo ichadambura-dambura majaya; zve havazove netsitsi kumichero yenhumbu maziso avo haazonzwira vana vadiki tsitsi."
                },
                {
                    "number": 19,
                    "text": "Uye Babironi, gamba reushe, runako nerudado rweKardia, richaita sezvakaita Sodoma neGomora pazvakaparadzwa naMwari."
                },
                {
                    "number": 20,
                    "text": "Hapana anozogaramo, zve hapana anozovakamo zvizvarwa nezvizvarwa: Kana vaArabia havachazodzika tende dzavo imomo; kana vafudzi vehwai havachazovaka matanga avo imomo."
                },
                {
                    "number": 21,
                    "text": "Asi mhuka dzesango dzichagaramo; dzimba dzavo dzichazara nemakava; nemazizi achagaramo, uye zvikotora zvichatambamo."
                },
                {
                    "number": 22,
                    "text": "Uye mhuka dzesango dzemuzvitsuwa dzichachema mumatongo edzimba dzavo, zvipukanana mumatongo mudzimba dzavo dzemadzimambo; nguva yake yave pedo nekusvika, uye zuva rake harichanonotswa. Nokuti ndichamuparadza nokukurumidza; hongu, nokuti ndichaitira vanhu vangu tsitsi, asi vakaipa vachafa."
                }
            ]
        },
        "/study/scriptures/bofm/2-ne/24": {
            "uri": "/study/scriptures/bofm/2-ne/24",
            "title": "2 Nifai 24",
            "data_type": "chapter",
            "chapter_name": "Chitsauko 24",
            "chapter_summary": [
                "Israeri ichaunganidzwa uye igogara muzororo remireniamu—Rusifa akatandwa kudenga nenzira yekupanduka—Israeri achakunda Babironi (nyika)—Enzanisa naIsaya 14. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Nokuti Ishe vachanzwira Jakobo tsitsi, uye vagosarudzazve Israeri, vagovaisa munyika mavo; uye vatorwa vachasanganiswa navo, uye vagonamatira kuimba yaJakobo."
                },
                {
                    "number": 2,
                    "text": "Uye vanhu vachavatora vovaisa kunzvimbo dzavo; hongu, kubva kure kumagumo enyika; vagodzokera kunyika dzavo dzechipikirwa. Uye imba yaIsraeri ndiyo ichave varidzi vadzo, uye nyika yaIshe ichave yevaranda nevarandakadzi; uye vachatapa avo vakange vavatapa; vagotonga vaivadzvinyirira."
                },
                {
                    "number": 3,
                    "text": "Uye zvichaitika kuti muzuva iroro Ishe vachakupai zororo, mukusuwa kwenyu, nemukutya menyu, nemumajoto amakange makasungwa nawo."
                },
                {
                    "number": 4,
                    "text": "Uye zvichaitika muzuva iroro, kuti muchatora tsumo iyi muchirwisa mambo weBabironi, muchiti: Ko mudzvinyiriri apera sei, neguta regoridhe rapera sei!"
                },
                {
                    "number": 5,
                    "text": "Ishe vatyora mubhadha wowakaipa, netsvimbo dzeushe dzevatongi."
                },
                {
                    "number": 6,
                    "text": "Iye akarova vanhu nehasha neshamhu isingaperi, uyo akatonga marudzi nehasha, anotambudzwa, uye hapana anomudzivirira."
                },
                {
                    "number": 7,
                    "text": "Pasi pose pakazorora, uye panyerere; vanovamba kuimba."
                },
                {
                    "number": 8,
                    "text": "Hongu, miti-yemisaipurasi inokufarira iwe, nemisidhari yeRebanoni, ichiti: Kubvira kuradzikwa pasi kwawakaitwa hakuna munhu ati auya kuzotirwisa."
                },
                {
                    "number": 9,
                    "text": "Gehena rinobvisirwa imi kubva pasi kuti rigosangana nemi pakuuya kwenyu; rinokudenherai vakafa, kana vose vakuru-vakuru vepasi; rakabvisa ose madzimambo epasi pose pazvigaro zvavo."
                },
                {
                    "number": 10,
                    "text": "Zvose zvavachakwanisa kutaura kwamuri: Asi imi marukutika sesu here? Asi matofanana nesu?"
                },
                {
                    "number": 11,
                    "text": "Kushamisira kwako kwadzikiswa muguva; ruzha rwemimhanzi yako harwuchanzwikwa; muviri wako wava nehonye, uye watongova makonye ega."
                },
                {
                    "number": 12,
                    "text": "Kupunzika sei kwawaita kubva kudenga, iwe Rusifa, mwanakomana werungwanani! Hausi wapunzirwa pasi here, iwe waishaisa simba marudzi!"
                },
                {
                    "number": 13,
                    "text": "Nokuti watoti mumwoyo mako: Ini ndichakwira kudenga, ndosimudza ngundu yangu iende pamusoro penyenyedzi dzaMwari; ndichagara pamusoro pegomo ndakatarisa gungano, kurutivi rwekuchamhembe."
                },
                {
                    "number": 14,
                    "text": "Ndichakwira kusvika ndapfuurira makore; ndichaita saiye Wokudenga-denga."
                },
                {
                    "number": 15,
                    "text": "Kunyange zvakadaro uchaderedzwa kusvika kugehena, kumativi egomba."
                },
                {
                    "number": 16,
                    "text": "Avo vachakuona vachakushora, vachakutarisa, vachiti: Ndiye here murume uye aiita kuti nyika izunguzike, aityiwa nekudederwa nemadzimambo?"
                },
                {
                    "number": 17,
                    "text": "Uye akaita nyika inge renje, akaparadza maguta aivemo, uye akasazurura dzimba dzevasungwa vake?"
                },
                {
                    "number": 18,
                    "text": "Ose madzimambo emarudzi, hongu, vose zvavo, iye zvino varere nembiri, munhu ega-ega mumba make."
                },
                {
                    "number": 19,
                    "text": "Asi wabviswa muguva mako sebazi rinonyangadza, uye avo vakasara pane vakauraiwa, avo vakabaiwa nemunondo, vanoenda kumabwe emugomba; semhuka yakafa yatsikwa-tsikwa netsoka."
                },
                {
                    "number": 20,
                    "text": "Hauzovigwa pamwechete navo, nokuti wakaparadza nyika yako uye ukauraya vanhu vekwako; mbeu yevanoita-zvakaipa haife yakaita mbiri."
                },
                {
                    "number": 21,
                    "text": "Gadzirira kuuraya vana vake nenzira yekutadza kwemadzibaba avo, kuti vasazomuka, kana kuzotonga nyika, kana kuzadza uso hwenyika nemaguta."
                },
                {
                    "number": 22,
                    "text": "Nokuti ndichavamukira, vanodaro Ishe veHondo, ndovabvisa muBabironi nezita, nevanenge vasara, nemwanakomana, nemuzukuru, ndozvinotaura Ishe."
                },
                {
                    "number": 23,
                    "text": "Ndichaiitawo nzvimbo inogarwa nemazizi, nemadziva emvura; ndichaitsvaira nemutsvairo wekuparadza, vanodaro Ishe veHondo."
                },
                {
                    "number": 24,
                    "text": "Ishe veHondo vakapika vachiti: Chokwadi sezvandafunga, ndizvo zvichaitika; uye sezvandaita, ndizvo zvichamira—"
                },
                {
                    "number": 25,
                    "text": "Kuti ndichaunza muAsiria munyika mangu, uye mumakomo angu ndigomutsika-tsika pasi petsoka; ipapo jokwi rake richabva pavari, nemutoro wake uchabva pamapfudzi avo."
                },
                {
                    "number": 26,
                    "text": "Ndiro zano rafungirwa pasi pose; uye urwu ndirwo ruoko rwatambanudzwa pamusoro pemarudzi ose."
                },
                {
                    "number": 27,
                    "text": "Nokuti Ishe veHondo vakazvidzika, uye ndiani angazvirambe? Uye ruoko rwavo rwatambanudzwa, ndiani angarwudzore?"
                },
                {
                    "number": 28,
                    "text": "Mutoro uyu wakauya gore rakafa mambo Ahazi."
                },
                {
                    "number": 29,
                    "text": "Musafare zvenyu, imi mose maFiristia, nokuti mubhadha weuyo akambokurovai watyoka; nokuti kubva mumudzi wenyoka muchabuda rovambira, uye vana vayo vachave nyoka dzinotyisa dzinobhururuka."
                },
                {
                    "number": 30,
                    "text": "Uye dangwe revarombo richadya, uye vanoshaya vacharara vasina chavanotya; uye ndichauraya midzi yako nenzara, uye achauraya vanenge vasara."
                },
                {
                    "number": 31,
                    "text": "Chema, iwe suwo; chema, iwe guta; imi, mose maFiristia, maparadzwa; nokuti kuchamhembe kuchabva utsi, uye hapana achange ari ega panguva dzake dzaakatarirwa."
                },
                {
                    "number": 32,
                    "text": "Ko nhumwa dzemarudzi dzichapindura dzichiti chii? Vachati Ishe akamisa Zioni, uye varombo vevanhu vake vachawana ruvimbo mairi."
                }
            ]
        },
        "/study/scriptures/bofm/2-ne/25": {
            "uri": "/study/scriptures/bofm/2-ne/25",
            "title": "2 Nifai 25",
            "data_type": "chapter",
            "chapter_name": "Chitsauko 25",
            "chapter_summary": [
                "Nifai anofadzwa nekuisa zvinhu pachena—Chiporofita chaIsaya chichanzwikwa mumazuva ekupedzisira—MaJuda vachadzoka kubva kuBabironi, vorovera Mesia, uye voparadzwa vorangwa zvakaomarara—Vanozoponeswa kana vave kutenda munaMesia—Achatanga kuuya mushure memazana matanhatu emakore Rihai abva muJerusarema—MaNifai vanotevedza murau waMosesi uye vachitenda munaKristu, uyo Mutsvene waIsraeri. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Zvino ini Nifai, ndinotaura zvishoma-shoma pamusoro pemazwi andakanyora, akataurwa nemuromo waIsaya. Nokuti tarisai, Isaya akataura zvinhu zvizhinji izvo zvakange zvakaomera vanhu vazhinji vekwedu kuti vanzwisise; nokuti havana zvavanoziva maererano netsika yekuporofita kwamaJuda."
                },
                {
                    "number": 2,
                    "text": "Nokuti ini Nifai, handina kuvadzidzisa zvinhu zvizhinji pamusoro petsika dzamaJuda, nokuti mabasa avo aiva mabasa erima, uye kuita kwavo kwaiva kuita kweruvengo."
                },
                {
                    "number": 3,
                    "text": "Nokudaro, ndinonyorera kuvanhu vekwangu, kune vose avo vachagashira zvinhu izvi zvandanyora, kuti vagoziva kutonga kwaMwari, kuti kunouya kumarudzi ose, maererano nemazwi avakataura."
                },
                {
                    "number": 4,
                    "text": "Nokudaro, teererai imi vanhu vekwangu, imi vemba yaIsraeri, uye muteerere kumazwi angu; kana dai zvazvo mazwi aIsaya musinganyatsoanzwisisa, zvakadaro mazwi ari pachena kwazvo kune avo vose vakazadzwa nemweya wechiporofita. Asi ndinokupai chiporofita, maererano nemweya uri mandiri; nokudaro ndichaporofita ndichiisa pachena sekuita kwandange ndichingoita kubvira nguva yandabva Jerusarema ndiina baba vangu; nokuti tarisai, mweya wangu unofarira kuisa zvinhu pachena kuvanhu vekwangu, kuti vagodzidza."
                },
                {
                    "number": 5,
                    "text": "Hongu, nemweya wangu unofadzwa nemazwi aIsaya, nokuti ndakabva Jerusarema, uye maziso angu akaona tsika dzamaJuda, uye ndinoziva kuti maJuda anonzwisisa zvinhu zvemaporofita, uye hakuna vamwe vanhu vanonzwisisa zvinhu zvakataurwa kumaJuda, saivo, kunze kwekunge vatodzidziswa tsika nekugara kwemaJuda."
                },
                {
                    "number": 6,
                    "text": "Asi tarisai, ini Nifai, handina kudzidzisa vana vangu netsika inodzidzisa maJuda, asi tarisai, ini pachangu, ndakagara muJerusarema, nokudaro ndinoziva nezvematunhu eruwa urwu; uye ndakataurira vana vangu maererano nekutonga kwaMwari, uko kwakaitwa mukati mavaJuda, kuvana vangu, maererano nezvose zvakataurwa naIsaya, uye handizvinyore."
                },
                {
                    "number": 7,
                    "text": "Asi tarisai, ini ndinoenderera nechiporofita changu, chiri maererano nekuisa pachena kwangu; uko kwandinoziva kuti kunoita kuti vanhu vasakanganise; zvakadaro, mumazuva achazadzikiswa chiporofita chaIsaya vanhu vachaziva nechokwadi, kuti zvinhu izvi zvichaitika rinhi."
                },
                {
                    "number": 8,
                    "text": "Nokudaro, zvinokosha kuvana vevanhu, uye uyo anofunga kuti hazvina basa, kwavari ndiko kwandichanyanya kutaura, uye ndigoisa mazwi angu kuvanhu vekwangu chete; nokuti ndinoziva kuti achave anokosha kwazvo kwavari mumazuva ekupedzisira; nokuti muzuva iroro ndimo mavachaanzwisisa; nokudaro, ndaanyora kuti agovayamura."
                },
                {
                    "number": 9,
                    "text": "Uye sezvo chimwe chizvarwa mumaJuda chakaparadzwa nenzira yezvitadzo, naizvo vachaparadzwa chizvarwa nechizvarwa maererano nezvitema zvavo; uye hakuna mumwe wavo akamboparadzwa asati afanoyambirwa nevaporofita vaIshe."
                },
                {
                    "number": 10,
                    "text": "Nokudaro, vakataurirwa nezvekuparadzwa kwakange kuchizoitika mushure mekubva kwababa vangu muJerusarema; zvakadaro, vakaomesa mwoyo yavo; uye maererano nechiporofita changu vakaparadzwa, kunze kweavo vakatakurwa kuenda Babironi senhapwa."
                },
                {
                    "number": 11,
                    "text": "Uye zvino ndinotaura izvi nenzira yemweya uri mandiri. Uye hazvinei kuti vakatapwa vachadzoka zvakare, uye vagotora nyika yeJerusarema; nokudaro, vachadzorerwa zvakare munyika yenhaka yavo."
                },
                {
                    "number": 12,
                    "text": "Asi tarisai, vachave nehondo, nerunyerekupe rwehondo; uye kana zuva rasvika rekuti Mumwechete Akaberekwa waBaba, hongu, kana ivo Baba vekudenga nenyika, vachazviratidza ivo vomene munyama, tarisai, vachamuramba, nenzira yekuipa kwavo, nehukukutu hwemwoyo yavo, nekuomarara kwemitsipa kwavo."
                },
                {
                    "number": 13,
                    "text": "Tarisai, vachamurovera; uye mushure mekuradzikwa muguva kwemazuva matatu achamuka kubva kuvakafa, ane kurapa mumapapiro ake; uye avo vose vachatenda muzita rake vachaponeswa muumambo hwaMwari. Nokudaro, mweya wangu unofara kuti ndiporofite pamusoro pake; nokuti ndakariona zuva rake, uye mwoyo wangu unokudza zita rake dzvene."
                },
                {
                    "number": 14,
                    "text": "Uye tarisai zvichaitika kuti mushure mekumuka kwaMesia kuvakafa, uye azviratidza kuvanhu vake, kune vose vari vazhinji vachatenda muzita rake, tarisai, Jerusarema ichaparadzwa zvakare; nokuti nhamo kune avo vanorwisana naMwari nevanhu vechechi yake."
                },
                {
                    "number": 15,
                    "text": "Nokudaro, maJuda achaparadzirwa mukati memamwe marudzi ose; hongu, neBabironiwo ichaparadzwa; nokudaro, maJuda achaparadzwa nemamwe marudzi."
                },
                {
                    "number": 16,
                    "text": "Uye mushure mekunge vaparadzirwa, uye Ishe Mwari vavarovesa nemamwe marudzi kwezvizvarwa zvizhinji, hongu, kana kuchizvarwa zvichienda kune chimwe chizvarwa kudakara vanyengetedzwa mukutenda munaKristu, Mwanakoma waMwari, nemurudzikinuro, urwo rwusingaverengeke kurudzi rwose rwemunhu—uye kana zuva rekuti vanenge vave kutenda munaKristu, nekunamata Baba muzita rake, nemwoyo isina tsvina nemaoko akachena, uye vosiya zvekutarisira mumwe Mesia, zvino, panguva iyoyo, zuva richasvika rekuti zvinotofanira kuti vatende muzvinhu izvi."
                },
                {
                    "number": 17,
                    "text": "Uye Ishe vachasimudza ruoko rwavo zvakare kechipiri kuti vadzore vanhu vavo kubva mukurasika mukupunzika kwavo. Nokudaro, vachaita basa rinoshamisa neminana mukati mevana vevanhu."
                },
                {
                    "number": 18,
                    "text": "Nokudaro, vachaunza mazwi avo kwavari, ari mazwi achavatonga muzuva rekupedzisira, nokuti achapiwa kwavari kuitira kuvapwisa nezvaMesia wechokwadi, uyo avakaramba; nekuvapwisa kuti havafanire kutarisira zvakare kuuya kwaMesia, nokuti hakuna mumwe achauya, kunze kwekunge ari Mesia wekunyepera anonyengedza vanhu, nokuti kuna Mesia mumwechete anotaura namaporofita, uye iye Mesia iyeyo ndiye acharambwa namaJuda."
                },
                {
                    "number": 19,
                    "text": "Nokuti maererano nemazwi emaporofita, Mesia anouya kwapera mazana matanhatu emakore kubvira panguva yakabva baba vangu kuJerusarema; uye maererano nemazwi emaporofita, nemazwiwo engirozi yaMwari, zita rake richanzi Jesu Kristu, Mwanakomana waMwari."
                },
                {
                    "number": 20,
                    "text": "Uye zvino, hama dzangu, ndataura ndichiisa zvinhu pachena kuti musazokanganisa. Uye kana Mwari vari mupenyu avo vakaburitsa vana vaIsraeri munyika yeEgipita, uye vakapa Mosesi simba rekurapa marudzi mushure mekunge varumwa nenyoka dzine uturu, kana vachinge vatarisa nyoka iyo yaakange asimudza pamberi pavo, uye vakamupawo simba rekuti arove dombo ribude mvura; hongu, tarisai ndinoti kwamuri, sezvo zvinhu izvi zviri zvechokwadi, uye sezvo Ishe Mwari vari mupenyu, hapana rimwe zita rinopiwa pasi pedenga kunze kwera Jesu Kristu, iro randataura, rinove ndiro rinoponesa vanhu."
                },
                {
                    "number": 21,
                    "text": "Nokudaro, pamusoro pechikonzero ichi Ishe Mwari vakandivimbisa kuti zvinhu zvandiri kunyora izvi zvichachengetedzwa, uye zvigopiwa kumbeu yangu, kubva kuchizvarwa ichi zvichisiirwa chizvarwa icho, kuti chivimbiso chizadzikiswe kuna Josefa, zvekuti mbeu yake haichazoparara kana nyika ichiripo."
                },
                {
                    "number": 22,
                    "text": "Nokudaro, zvinhu izvi zvichaenda kuzvizukuru nezvizukuru kana nyika ichiripo; uye zvichaita sekuda kwaMwari nekumufadza kwazvinenge zvichiita; uye marudzi anenge ainazvo achatongwa nazvo maererano nezvakanyorwa."
                },
                {
                    "number": 23,
                    "text": "Nokuti tinoshanda nesimba kuti tinyore, kuti tinyengetedze vana vedu, nehama dzeduwo, nekuti vatende munaKristu, nokuti vayanane naMwari; nokuti tinoziva kuti tinoponeswa nenyasha, mushure mezvese zvatinokwanisa kuita."
                },
                {
                    "number": 24,
                    "text": "Uye, zvakadaro tinotenda munaKristu, tinochengeta murau waMosesi, totarisira nokushinga kuna Kristu, kudakara murau wazadzikiswa."
                },
                {
                    "number": 25,
                    "text": "Nokuti, nechikonzero ichi mutemo wakapiwa; nokudaro mutemo wave chinhu chakafa kwatiri, uye isu tinoitwa vapenyu munaKristu pamusoro perutendo rwedu; asika tinochengeta murairo pamusoro pezvatinonzi tiite."
                },
                {
                    "number": 26,
                    "text": "Uye tinotaura nezvaKristu, tinofara muna Kristu, tinoparidza nezvaKristu, tinoporofita nezvaKristu, uye tinonyora maererano nechiporofita chedu, kuti vana vedu vagoziva kwekuenda kana votsvaka kuregererwa zvitema zvavo."
                },
                {
                    "number": 27,
                    "text": "Nokudaro, tinotaura nezvemurau kuti vana vedu vagoziva nezvekufa kwemurau; uye ivo, nokuziva kufa kwemurau, vangatarisire kuupenyu huri muna Kristu, vagoziva chikonzero chakaisirwa murau. Uye mushure mekunge murau wazadzikiswa munaKristu, vazive kuti havana chikonzero chavangaomesere mwoyo yavo kwaari iwo murau uchifanira kubviswa."
                },
                {
                    "number": 28,
                    "text": "Uye zvino tarisai, vanhu vangu, mune mitsipa-yakaoma; nokudaro, ndataura nemi ndichiisa zvinhu pachena, kuti musashaya kunzwisisa. Uye mazwi andataura achakuroverai; nokuti akakwana mukudzidzisa ani nani zvake nzira yakanaka; nokuti nzira yakanaka kutenda muna Kristu nokusamuramba; nokuti nekumuramba muri kurambawo maporofita nemurau."
                },
                {
                    "number": 29,
                    "text": "Uye zvino tarisai, ndinoti kwamuri nzira yakanaka kutenda kuna Kristu, uye musamurambe; uye Kristu ndiye Mutsvene waIsraeri; nokudaro makafanira kupfugama pamberi pake, uye momunamata nekugwinya kwenyu kwose, nepfungwa dzenyu dzose, nesimba renyu rose; uye mukaita izvi hamuzoraswa."
                },
                {
                    "number": 30,
                    "text": "Uye, sekufanira kwazvinenge zvakaita, makafanira kuchengetedza zviito nezvisungo zvaMwari kusvikira murau wazadzikiswa uyo wakapiwa kuna Mosesi."
                }
            ]
        },
        "/study/scriptures/bofm/2-ne/26": {
            "uri": "/study/scriptures/bofm/2-ne/26",
            "title": "2 Nifai 26",
            "data_type": "chapter",
            "chapter_name": "Chitsauko 26",
            "chapter_summary": [
                "Kristu achadzidzisa kuvaNifai—Nifai anofanoona kuparadzwa kwevanhu vekwake—Vachataura vari muguruva—MaJentairi vachavaka machechi dzemanyepo nezvikwata zvemuruvande—Ishe vanorambidza vanhu kuita hupirisita husakarurama. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye mushure mekumuka kwaKristu kuvakafa achazviratidza kwamuri, vana vangu, nemi hama dzangu dzinodiwa; uye mazwi aachataura kwamuri ndiwo mutemo wamuchatevedza."
                },
                {
                    "number": 2,
                    "text": "Nokuti tarisai, ndinoti kwamuri ndaona kuti kuchaita zvizvarwa zvizhinji zvichapfuura, uye kuchave nehondo nokupopotedzana pakati pevanhu vekwangu."
                },
                {
                    "number": 3,
                    "text": "Uye mushure mekunge Mesia auya vanhu vekwangu vachapiwa zviratidzo zvekuzvarwa kwake, nezvekufa nekumuka kwake; uye zuva iroro richave zuva guru rakaipa rinotyisa kune vakaipa, nokuti vachafa; uye vanofa nokuti vakadzinga maporofita, nevatendi, uye vakavatema nematombo, vakavauraya; nokudaro kuchema kweropa ravatendi kuchakwira kudenga kuchibva pasi kuchivaroverera."
                },
                {
                    "number": 4,
                    "text": "Nokudaro, vose avo vanozvida, neavo vane mabasa akaipa, zuva riri kuuya iri richavapisa, ndizvo zvinotaura Ishe weHondo, nokuti vachaita semashanga."
                },
                {
                    "number": 5,
                    "text": "Uye vachauraya maporofita, nevatendi, vachamedzwa neudzamu hwenyika, ndizvo zvinotaurwa naIshe veHondo; uye vachafukidzwa nemakomo, zvinyamupupuri zvichavatakura, uye dzimba dzichavapunzikira dzigovadzvinyirira nokuvaita kanyama-kanyama nekuvakuya kusara vaita seupfu."
                },
                {
                    "number": 6,
                    "text": "Uye vachavingwa nemabhanan’ana, nemheni, nekundengendeka kwenyika, nezvinhu zvose zvinoparadza, nokuti moto wekushatirwa kwaIshe unenge wabatidzwa wovarwisa, uye vachaita semashanga, uye zuva rinouya richavadya, ndiko kutaura kwaIshe veHondo."
                },
                {
                    "number": 7,
                    "text": "Iko kurwadza kwacho, nokutambudzika kwemweya wangu pamusoro pekurasikirwa neavo vakauraiwa vevanhu vekwangu! Nokuti ini Nifai, ndakazviona, uye zvikange zvichandidya ndiri pamberi paIshe; asi ndakafanira kuchema kuna Mwari vangu: Nzira dzenyu dzakarurama."
                },
                {
                    "number": 8,
                    "text": "Asi tarisai, avo vatsvene vanoteerera mazwi emaporofita, vasingaaparadze, asi vachitarisa kuna Kristu nekushinga kuti vaone zviratidzo zvinopiwa, vasinei nekunetswa kwose—tarisai, ivavo ndivo vasingafe."
                },
                {
                    "number": 9,
                    "text": "Asi Mwanakomana weKururama achazviratidza kwavari; uye achavarapa, uye vachawana runyararo naye, kudakara kupfuura kwezvizvarwa zvitatu, uye kana vazhinji vechizvarwa chechina vanenge vapfuura vari mukururama."
                },
                {
                    "number": 10,
                    "text": "Uye kana zvinhu izvi zvaitika kuparadzwa nokukurumidza kuchauya kuvanhu vekwangu; nokuti, kana dai mweya wangu uchirwadziwa, ndakazviona; nokudaro, ndinoziva kuti zvichaitika; uye vanozvitengesa pasina mubairo; nokuti, semubairo wekudada kwavo nekupusa kwavo vachakohwa kuparadzwa; nokuti vanokundwa nadhiabhorosi uye vosarudza mabasa erima vachisiya echiedza, saka vakafanira kuenda kugehena."
                },
                {
                    "number": 11,
                    "text": "Nokuti Mweya waIshe hauzogare nguva dzose uchishanda nevanhu. Uye kana Mweya warega kushanda nevanhu panobva pauya kuparadzwa kukuru nokukurumidza, uye izvi zvinosuwisa mwoyo wangu."
                },
                {
                    "number": 12,
                    "text": "Uye sekutaura kwandakaita maererano nezvekupwiswa kwemaJuda, kuti Jesu uyu ndiye Kristu chaiye, zvinofanira kuti maJentairi apwiswewo kuti Jesu ndiye Kristu, Mwari Vokusingaperi."
                },
                {
                    "number": 13,
                    "text": "Uye nokuti anozviratidza pachake kune avo vose vanotenda maari, nesimba reMweya Mutsvene; hongu, kumarudzi ose, ndimi, nevanhu, achiita zvishamiso zvikuru, zviratidzo, neminana, mukati mevana vevanhu maererano nerutendo rwavo."
                },
                {
                    "number": 14,
                    "text": "Asi tarisai, ndinoporofita kwamuri maererano nemazuva ekupedzisira; maererano nemazuva Ishe Mwari avachaunza zvinhu izvi kuvana vevanhu."
                },
                {
                    "number": 15,
                    "text": "Mushure mekunge mbeu yangu nembeu yehama dzangu yaderera mukusatenda, uye varohwa nemaJentairi; hongu, mushure mekunge Ishe Mwari vavakomberedza, uye vavamanikidzira pakati pemakomo, uye vamisa misasa yekuvarwisa; uye mushure mekunge vatururwa vave muguruva, kana dai vasina, asika mazwi evakarurama achanyorwa, uye miteuro yevanotenda ichanzwikwa, uye avo vose vaderera mukusatenda havazokanganwikwa."
                },
                {
                    "number": 16,
                    "text": "Nokuti avo vachaparadzwa vachataura kwavari vave muvhu, uye kutaura kwavo kuchave pasi-pasi kuchibva muguruva, uye mazwi avo achaita seevanosvikirwa; nokuti Ishe Mwari achamupa simba, kuti agoita kazeve-zeve pamusoro pavo, kunge zviri kubva pasi; uye kutaura kwavo kuchaita sezeve-zeve riri kubva muguruva."
                },
                {
                    "number": 17,
                    "text": "Nokuti Ishe Mwari vanotaura vachiti: Vachanyora zvinhu zvichaitwa pakati pavo, uye zvichanyorwa zvigonamirwa mubhuku, uye avo vaderera mukusatenda havazviwane, nokuti vanotsvaka kuparadza zvinhu zvaMwari."
                },
                {
                    "number": 18,
                    "text": "Nokudaro, sezvo avo vakaparadzwa vakaparadzwa nokukurumidza; uye mhomho dzevanhu vavo vakaipa dzichave semarara anokukurwa—hongu, ndiko kutaura kunoita Ishe: Zvichaitika nechinguvana, chinongoerekana—"
                },
                {
                    "number": 19,
                    "text": "Uye zvichaitika, kuti avo vakaderera mukusatenda vacharohwa neruoko rwemaJentairi."
                },
                {
                    "number": 20,
                    "text": "Uye maJentairi vanozvida nokudada kana vakazvitarisa, uye vanopingaidzwa, nenzira yezimhinga-mupinyi guru, nokuvaka machechi akawanda; zvisinei, vanokanda pasi simba nezvishamiso zvaMwari, uye vagozviparidzira zvavo zveungwaru hwavo nedzidziso yavo, kuti vagowana upfumi hwavanotora kuvarombo."
                },
                {
                    "number": 21,
                    "text": "Uye kune machechi mazhinji akavakwa anokonzera ruchiva, nekunetsana, nepfini."
                },
                {
                    "number": 22,
                    "text": "Uye kune zvikwata zvemuruvande, sezvaiitwa kare, maererano nezvikwata zvadhiabhorosi, nokuti ndiye akatanga zvose zvinhu izvi; hongu, ndiye akatanga neumhondi, nemabasa erima; hongu, anovatungamira akavaisa chishwe muhuro, kusvika avaita mbira dzakondo zvachose."
                },
                {
                    "number": 23,
                    "text": "Nokuti tarisai hama dzinodiwa, ndinoti kwamuri Ishe Mwari havashande murima."
                },
                {
                    "number": 24,
                    "text": "Hapana chavanoita kunze kwekunge chiri chinozoyamura pasi rose; nokuti vanoda nyika, zvekuti vanopa upenyu hwavo kuti vakwezve vanhu vose vauye kwavari. Nokudaro, hapana vavanoti havafanire kudya nhaka yeruponeso rwavo."
                },
                {
                    "number": 25,
                    "text": "Tarisai, vanodaidzira here, vachiti: Ibvai kwandiri? Tarisai, ndinoti kwamuri, Kwete; asi vanotaura vachiti: Uyai kwandiri mose muri kumativi ose enyika, tengai mukaka neuchi, pasina mari uye pasina mutengo."
                },
                {
                    "number": 26,
                    "text": "Tarisai, pane vavakamboudza here kuti abve mumasinagogo, kana mudzimba dzekunamatira? Tarisai, ndinoti kwamuri, Kwete."
                },
                {
                    "number": 27,
                    "text": "Pane vaakarambidza here kudya nhaka yake yeruponeso? Tarisai ndinoti kwamuri, Kwete; asi vakaipa kuvanhu vose pachena; uye vakataurira vanhu vake kuti vanyengetedze vanhu kuti vatendeuke."
                },
                {
                    "number": 28,
                    "text": "Tarisai, ko Ishe vakamborambidza vanhu here kuti vasadye nhaka yekunaka kwavo? Tarisai, ndinoti kwamuri, Kwete; asi vose vanepundutso umwe neumwe, uye hakuna kana mumwechete anosarudzwa kana kurambidzwa."
                },
                {
                    "number": 29,
                    "text": "Anoti iye hakufanire kuve nehufundisi-husakarurama; nokuti tarisai, hufundisi husakarurama kuti vanhu vanoparidza vachizvimisa sechiedza chenyika, vachiitira izvi kuti vawane upfumi nerukudzo rwenyika; asi havatsvake magariro akanaka eZioni."
                },
                {
                    "number": 30,
                    "text": "Tarisai, Ishe vakarambidza zvinhu izvi; nokudaro, Ishe Mwari vakapa murairo wekuti vose vanhu vakafanira kuve nerudo rwakadzama, irwo rudo rwakadzama urwu ndirwo rwunova rudo rwechokwadi. Uye kunze kwekunge vaine rudo rwakadzama havana chavari. Nokudaro, kana vaine rudo rwakadzama havangabvumire kuti mushandi muZioni afe."
                },
                {
                    "number": 31,
                    "text": "Asi mushandi muZioni achashandira Zioni; nokuti kana vakashandira mari vachafa."
                },
                {
                    "number": 32,
                    "text": "Uye zvakare, Ishe Mwari vakaraira vanhu havafanire kuponda; kuti havafanire kunyepa; kuti havafanire kuba; vakati havafanire kupika nezita raIshe Mwari vavo vachinyepa; vakati havafanire kuchiva; vakati havafanire kuve nepfini; vakati havafanire kuvengana; vakati havafanire kuita upombwe; uye vakati havafanire kuita kana chimwechete chezvinhu izvi; nokuti uyo achazviita achafa."
                },
                {
                    "number": 33,
                    "text": "Nokuti zvitadzo zvose hapana zvinobva kuna Ishe; nokuti vanoita izvo zvakanaka mukati mevana vevanhu; uye hapana chavanoita kunze kwekunge chiri pachena kuvana vevanhu; uye vanovakoka vose kuti vazodya nhaka yekunaka kwavo; hapana vavanoramba anouya kwavari, mutema nemuchena, musungwa neasiri musungwa, murume nemukadzi; uye vanorangarira muhedeni; uye vose vakafanana kuna Mwari, vose muJuda nemuJentairi."
                }
            ]
        },
        "/study/scriptures/bofm/2-ne/27": {
            "uri": "/study/scriptures/bofm/2-ne/27",
            "title": "2 Nifai 27",
            "data_type": "chapter",
            "chapter_name": "Chitsauko 27",
            "chapter_summary": [
                "Rima nekurasika kuchazadza nyika yose mumazuva ekupedzisira—Bhuku raMormoni richauya—Vapupuri vatatu vachapupura nezvebhuku iri—Vanhu vakadzidza zvikuru vachati havakwanisi kuverenga bhuku rakanamwa—Ishe vachaita basa rakanakisisa nechishamiso—Enzanisa naIsaya 29. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Asi tarisai, mumazuva ekupedzisira, kana kuti mumazuva amaJentairi—hongu, tarisai marudzi ose emaJentairi neemaJudawo, vose avo vachauya munyika ino neavo vanenge vari kune dzimwe nyika, hongu, kana vari munyika dzose dzepasi, tarisai, vachadhakwa nezvitema netsika dzose dzakaipa—"
                },
                {
                    "number": 2,
                    "text": "Uye zuva iro musi warinosvika vachashanyirwa naIshe veHondo, nemabhanan’ana nekundengendeka kwenyika, neruzha rwukuru, nedutu remhepo, nechamupupuri, nerimi romoto unopisa."
                },
                {
                    "number": 3,
                    "text": "Uye marudzi ose anorwisa Zioni, nokuishungurudza, vachaita sezvinoita anorota usiku; hongu, zvichaita kwavari, sezvinoita munhu ane nzara anorota, tarisai achidya asi paanopepuka anonzwa aine nzara; kana kuti munhu ane nyota anorota, tarisai achinwa uye tarisai paanomuka anonzwa aine nyota inomupedza simba, uye mweya wake unenge uine havi; hongu, ndizvo zvichaita mhomho dzose dzemarudzi dzinorwisana negomo reZioni."
                },
                {
                    "number": 4,
                    "text": "Nokuti tarisai, imi mose munoita zvakaipa, imbomirai muone, nokuti muchachema, mugochema; hongu, muchararadza pasina kunwa waini, muchadzedzereka asi musina kunwa zvinodhaka."
                },
                {
                    "number": 5,
                    "text": "Nokuti tarisai, Ishe vakudururirai mweya wehope dzakadzama. Nokuti tarisai, makatsinzinya maziso enyu, uye mukaramba vaporofita; uye vatongi venyu, nevaoni makavafukidza nenzira yezvitema zvenyu."
                },
                {
                    "number": 6,
                    "text": "Uye zvichaitika kuti Ishe Mwari achaunza kwamuri mazwi ebhuku, uye achave mazwi evavo vakotsira zvekufa."
                },
                {
                    "number": 7,
                    "text": "Uye tarisai bhuku richange rakanamwa; uye mubhuku umu munenge muine zvakazarurwa kubva kunaMwari, kubvira mukutanga kwepasi kusvika mukuguma."
                },
                {
                    "number": 8,
                    "text": "Nokudaro, nekuda kwezvinhu zvakanamwa, zvinhu zvakanamwa izvi hazvizoburitswa vanhu vachiri muzvitema neruvengo rwavo. Nokudaro bhuku iri havazoriona."
                },
                {
                    "number": 9,
                    "text": "Asi bhuku iri richapiwa kumurume, uye achataura mazwi ebhuku iri, ari mazwi evavo vakarara muguruva, uye achataura mazvi aya kune mumwe;"
                },
                {
                    "number": 10,
                    "text": "Asi mazwi akanamwa haataure, kana bhuku racho haariburitse. Nokuti bhuku iri rinenge rakanamwa nesimba raMwari, nechakazarurwa chakanamwa chichachengetwa chiri mubhuku kudakara nguva yasvika yaIshe, kuti zvigouya, nokuti tarisai, zvinoisa pachena zvose zvinhu kubvira kutanga kwenyika kudakara kupera kwayo."
                },
                {
                    "number": 11,
                    "text": "Uye zuva richasvika rekuti mazwi ebhuku akanamwa achaverengwa vanhu vari pamusoro pedzimba; uye achaverengwa nesimba raKristu; uye zvose zvinhu zvichazururirwa vana vevanhu zvinhu zvagara zviripo pakati pevana vevanhu, uye zvinoramba zviripo kudakara kuguma kwenyika."
                },
                {
                    "number": 12,
                    "text": "Nokudaro, musi iwoyo bhuku rave kupiwa kumurume uye andambotaura, bhuku richavigwa kuti maziso enyika asarione, kuti pashaye ane ziso ringarione asi kuti richaonekwa nemaziso evapupuri vatatu, nesimba raMwari, kunze kwemumwechete iyeyo achapiwa bhuku; uye vachapupura chokwadi chebhuku iri nezviri mariri."
                },
                {
                    "number": 13,
                    "text": "Uye hakuna vamwe vanozoriona, kunze kwevashoma maererano nokuda kwaMwari, kuti vagopupura shoko rake kuvana vevanhu; nokuti Ishe Mwari vakati mazwi evanotenda achataura seanobva kune vakafa."
                },
                {
                    "number": 14,
                    "text": "Nokudaro, Ishe Mwari vacharamba vachiunza mazwi ebhuku; uye vachaisa shoko iri kuvanhu vakawanda vapupuri sekuona kwavanoita kuti zvakafanira; uye nhamo kune uyo acharamba shoko raMwari!"
                },
                {
                    "number": 15,
                    "text": "Asi tarisai, zvichaitika kuti Ishe Mwari vachati kune uyo wavachapa bhuku: Tora mazwi aya asina kunamwa woapawo kune mumwe, kuti agoaratidza kune vakadzidza, achiti; Verengai izvi, ndapota. Vakadzidza vachati: Uya naro bhuku, uye ndiri verenge."
                },
                {
                    "number": 16,
                    "text": "Uye zvino, nenzira yekuda mbiri munyika nekuwana pfuma vanodaro, kwete kuti vanenge vachiitira Mwari."
                },
                {
                    "number": 17,
                    "text": "Uye munhu achati: Handikwanise kuuya nebhuku, nokuti rakanamwa."
                },
                {
                    "number": 18,
                    "text": "Zvino vakadzidza vachati: Handikwanise kuriverenga."
                },
                {
                    "number": 19,
                    "text": "Nokudaro, zvichaitika, kuti Ishe Mwari vachapa zvakare bhuku nemashoko kune uyo asina kudzidza; uye murume asina kudzidza achati: Ini handina kudzidza."
                },
                {
                    "number": 20,
                    "text": "Zvino Ishe Mwari vachati kwaari: Akadzidza haadi kuaverenga, nokuti akaaramba, uye ndinokwanisa kuita basa rangu ndega; nokudaro uchaverenga mashoko andichakupa."
                },
                {
                    "number": 21,
                    "text": "Usabate zvinhu zvakanamwa, nokuti ndichazviunza nguva yangu yakwana; nokuti ndicharatidza vana vevanhu kuti ndinogona kuzviitira basa rangu."
                },
                {
                    "number": 22,
                    "text": "Nokudaro, kana maverenga mazwi andinenge ndakuraira, uye mawana vapupuri vandakakuvimbisai, ndipo pamuchanama bhuku zvakare, moriviga kwandiri, kuti ndigochengetedza mazwi amusati maverenga, kudakara ndati ndaona ini mukuziva kwangu kuti zvafanira kuti zvose zvichienda pachena kuti vana vevanhu vachizviziva."
                },
                {
                    "number": 23,
                    "text": "Nokuti tarisai, ndini Mwari; uye ndiri Mwari wezvishamiso; uye ndicharatidza nyika kuti ndini mumwecheteyo wanezuro, nhasi, nokusingaperi; uye handishande pakati pevana vevanhu kunze kwekunge vaine rutendo."
                },
                {
                    "number": 24,
                    "text": "Uye zvakare zvichaitika kuti Ishe vachati kwaari uyo vachaverenga mashoko ayo achapiwa kwaari:"
                },
                {
                    "number": 25,
                    "text": "Kana ivo vanhu vachitaura chete nemiromo yavo kuti vari pedyo neni, uye vachindikudza nemiromo yavo chete, asi mwoyo yavo iri kure neni, uye kunditya kwavo vakakudzidziswa nepfungwa dzevanhu—"
                },
                {
                    "number": 26,
                    "text": "Naizvozvo, ndichaita basa rakanakisisa muvanhu ava, hongu, basa rakanakisisa nemunana, nokuti uchenjeri hwevakachenjera vavo nevakadzidza zvichafa, nekunzwisisa kwevangwari vavo kuchashaika."
                },
                {
                    "number": 27,
                    "text": "Uye nhamo kune avo vanotsvaka zvakadzama kuviga mazano avo kuna Ishe! Uye mabasa avo ndeerima; uye vanoti: Ko anotiona ndiani, uye anotiziva ndiani? Uye vagotiwo: Zvirokwazvo, kupindura kwenyu zvinhu muchisunamisa nokupidigura kuchatorwa sekukosha kwerondo remuumbi wehari. Asi tarisai, ndichavaratidza, Ishe veHondo vanotaura, kuti ndinoziva mabasa avo ose. Nokuti basa richati kumushandi, haana kundiita here? Uye kana zvivezwa zvingati here kune uyo azviveza, haana chaanoziva?"
                },
                {
                    "number": 28,
                    "text": "Asi tarisai, vanotaura Ishe veHondo: Ndicharatidza vana vevanhu chinguva chidiki-diki chete Rebanoni ichaitwa munda une kudya kuzhinji; uye iwo munda une kudya kuzhinji uchatorwa sesango."
                },
                {
                    "number": 29,
                    "text": "Uye musi iwoyo matsi dzichanzwa mashoko emubhuku, uye maziso emapofu achaona pasingaonekwe nemurima."
                },
                {
                    "number": 30,
                    "text": "Uye avo vakapfava naivowo vachawanda, uye rufaro rwavo rwuchava munaIshe, uye varombo pakati pevanhu vachafara mune Mutsvene waIsraeri."
                },
                {
                    "number": 31,
                    "text": "Nokuti sezvo Ishe vari mupenyu vachaona kuti akaipa anyadziswa, uye uyo anotuka amedzwa, uye avo vose vanogarira zvisinakururama vauraiwa;"
                },
                {
                    "number": 32,
                    "text": "Uye avo vanoita munhu mutadzi nekuda kwezwi, nevanoteya munhu musuo rake, uye vachisiya zvakanaka vachitora zvakaipa."
                },
                {
                    "number": 33,
                    "text": "Naizvozvo, ndiko kutaura kwaIshe, vakanunura Abrahama, maererano nemba yaJakobo: Jakobo haachanyara zvino, nekumeso kwake hakuratidze kunyadziswa."
                },
                {
                    "number": 34,
                    "text": "Asi paanoona vana vake, basa remaoko angu, vari pakati pake, vachaita kuti zita rangu rive dzvene, uye vagoita kuti Mutsvene waJakobo ave mutsvene, uye vachatya Mwari vaIsraeri."
                },
                {
                    "number": 35,
                    "text": "Avowo vakakanganisa mumweya vachanzwisisa, uye avo vaitsutsumwa vachadzidza shoko."
                }
            ]
        },
        "/study/scriptures/bofm/2-ne/28": {
            "uri": "/study/scriptures/bofm/2-ne/28",
            "title": "2 Nifai 28",
            "data_type": "chapter",
            "chapter_name": "Chitsauko 28",
            "chapter_summary": [
                "Chechi zhinji dzemanyepo dzichavakwa mumazuva ekupedzisira—Dzichadzidzisa, manyepo, nezvisina maturo, nezvakapusa mukudzidzisa kwadzo—Kurasika pachitendero kuchawanda nenzira yevadzidzisi vemanyepo—Dhiabhorosi achagara mumwoyo yevanhu—Achadzidzisa nhema dzakasiyana-siyana. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino tarisai, hama dzangu, ndataura kwamuri, maererano nokutunhwa kwandange ndichiitwa neMweya; nokudaro, ndinoziva kuti chokwadi zvose izvi zvakafanira kuitika."
                },
                {
                    "number": 2,
                    "text": "Uye zvinhu zvichanyorwa kubva mubhuku zvichave zvakakosha kwazvo kuvana vevanhu, uye kunyanya kumbeu yedu, inove ndiyo yakasara kumba yaIsraeri."
                },
                {
                    "number": 3,
                    "text": "Nokuti zvichaitika kuti nomusi iwoyo chechi dzichavakwa, dzisina kuvakirwa Ishe, apo imwe ichataura kune imwe ichiti: Tarisai, ini, ndini yaIshe; uye imwe yoti: Ini, ndini yaIshe; ndizvo zvichaita vose vakazvivakira chechi ivo pachavo, vasingavakire Ishe—"
                },
                {
                    "number": 4,
                    "text": "Uye vachanetsana pachavo; uye kana vafundisi vavo vachanetsana, uye vachadzidzisa neruzivo rwedzidzo dzavo, uye vagoramba Mweya Mutsvene, uyo unoita kuti vanhu vagone kutaura."
                },
                {
                    "number": 5,
                    "text": "Uye vanoramba simba raMwari, Mutsvene waIsraeri; uye voti kuvanhu: Teererai kwatiri, uye munzwe kuraira kwedu; nokuti tarisai hakuna Mwari nhasi; nokuti Ishe neMununuri vaita basa ravo, uye vakapa simba rake kuvanhu."
                },
                {
                    "number": 6,
                    "text": "Tarisai, teererai imi kuraira kwangu; kana vakati pane chishamiso chaitwa neruoko rwaIshe, musazvitende; nokuti zuva ranhasi havasi Mwari vezvishamiso; vakaita basa rake."
                },
                {
                    "number": 7,
                    "text": "Hongu, uye kuchaita vazhinji vachati: Idyai, munwe, uye mufare, nokuti mangwana tinofa; uye zvinozotinakira."
                },
                {
                    "number": 8,
                    "text": "Uye kuchave nevazhinjiwo vachati: Idyai, munwe, uye mufare; zvisinei, ityai Mwari—anozoti hamuna-mhosva mukuita kachitema kadiki; hongu, nyepai zvishoma, ngwarira mumwe nenzira yemazwi ake, teyai muvakidzani wenyu nekumucherera gomba; hakuna chakaipa mazviri; uye muite zvose izvi, nokuti mangwana tinofa; uye kana zviri zvekuti tine mhosva, Mwari achatiranga neshamhu shoma, uye pekupedzisira tichaponeswa muumambo hwaMwari."
                },
                {
                    "number": 9,
                    "text": "Hongu, uye kuchange kune vazhinji vachadzidzisa netsika iyi, dzidziso dzenhema dzisipo nedzeurema, uye vachazvikudza mumwoyo yavo, uye vachatsvaka kuvanza mazano avo zvakadzama kuna Ishe; uye mabasa avo achave murima."
                },
                {
                    "number": 10,
                    "text": "Uye ropa ravatendi richavachemera richibva pasi."
                },
                {
                    "number": 11,
                    "text": "Hongu, vose vabuda munzira, vave vanhu vakaipa."
                },
                {
                    "number": 12,
                    "text": "Nenzira yekuzvida, nenzira yevadzidzisi venhema, nedzidziso dzenhema, chechi dzavo dzaipa, uye chechi dzavo dzinozvikudza; nenzira yerudado vanozvitutumadza."
                },
                {
                    "number": 13,
                    "text": "Vanobira varombo nokuda kwenzvimbo dzavo dzakanaka; vanobira varombo nenzira yekunaka kwezvipfeko zvavo; uye vanotambudza vakapfava nevarombo mumwoyo, nokuti mukudada kwavo vanozvitutumadza."
                },
                {
                    "number": 14,
                    "text": "Vanoomesa mitsipa nemisoro ine kuzvida; hongu, nenzira yekudada, nekuipa, neruvengo, neupfambi, vose vatsauka kunze kwevashoma-shoma, avo vakazvirereka vateveri vaKristu; zvisinei, vanotungamirwa, zvekuti nguva zhinji vanokanganisa nenzira yekuti vanodzidziswa maererano nepfungwa dzevanhu."
                },
                {
                    "number": 15,
                    "text": "Imi vachenjeri, nevakadzidza, nevapfumi, vanozvitutumadza mukudada kwemwoyo yavo, neavo vose vanoparidza manyepo, neavo vose vanoita ufeve, uye vachikanganisa nzira yakanaka yaIshe, nhamo, nhamo nedambudziko kwavari, ndiko kutaura kwaIshe Mwari Samasimba, nokuti vachakandwa mugehena!"
                },
                {
                    "number": 16,
                    "text": "Nhamo kune avo vanosiya zvakanaka vachida zvakaipa uye vachituka izvo zvakanaka, vachiti chinhu chisina maturo! Nokuti zuva richasvika rokuti Ishe Mwari vachashanyira vanhu venyika nokukurumidza; uye muzuva iroro vakomba zvizere muzvitema vachafa."
                },
                {
                    "number": 17,
                    "text": "Asi tarisai, kana vanhu vemunyika vakatendeuka muzvitema zvavo neruvengo rwavo havazoparadzwa, ndiko kutaura kunoita Ishe veHondo."
                },
                {
                    "number": 18,
                    "text": "Asi tarisai, chechi iya huru inonyangadza, pfambi yepasi pose rakafanirwa, kuwira pasi, uye kuwa kwaro kuchave kukuru chaizvo."
                },
                {
                    "number": 19,
                    "text": "Nokuti umambo hwadhiabhorosi hwakafanira kuzunzwa, uye avo vari mahuri vakafanira kumutswa kuti vatendeuke, nokuti vakasamuka dhiabhorosi achavasunga nengetani dzisingaperi, uye zvoita kuti vamuke nehasha, vobva vafa."
                },
                {
                    "number": 20,
                    "text": "Nokuti tarisai, nezuva iroro achange ari mumwoyo yevana vevanhu, uye agovaita kuti vashatirirwe chakanaka."
                },
                {
                    "number": 21,
                    "text": "Vamwe achavanyaradza, uye ovanyengedza kuti vafunge kuti vakasimba mune zvenyama, zvekuti vobva vati: zvose zvakanaka muZioni; hongu, Zioni irikubudirira, zvose zvakanaka—uye ndiko kunyengedzwa kwavanoitwa mumweya nadhiabhorosi, ovatungamira zvakanakawo kugehena."
                },
                {
                    "number": 22,
                    "text": "Uye tarisai, vamwe anovabata kumeso, ovaudza kuti hakuna gehena; uye oti kwavari: Handisi dhiabhorosi, nokuti hakuna chinhu chakadaro—uye anoita kazeve-zeve munzeve dzavo, kudakara avasunga nengetani dzake dzinotyisa, avasunga kudaro hakuna ruponeso."
                },
                {
                    "number": 23,
                    "text": "Hongu, vanosungwa nerufu, negehena; uye rufu, negehena, uye dhiabhorosi, nevose vakasungwa navo vakafanira kumira pamberi pechigaro chekutonga chaMwari, uye vagotongwa maererano nemabasa avo, vobva ipapo vanofanira kuenda kunzvimbo yavakagadzirirwa, kana suriferi yemoto nedziva rinova kurwadziwa kusina magumo."
                },
                {
                    "number": 24,
                    "text": "Naizvozvo, nhamo kune uyo ari muZioni asina hanyn’a!"
                },
                {
                    "number": 25,
                    "text": "Nhamo kune anotaura kuti: zvose zvakanaka!"
                },
                {
                    "number": 26,
                    "text": "Hongu, nhamo kune uyo anoteerera kuraira kwevanhu, zve achiramba simba raMwari, nechipo cheMweya Mutsvene."
                },
                {
                    "number": 27,
                    "text": "Hongu, nhamo kune uyo anoti: Takagashira, uye hakuna chimwe chatichada zvakare!"
                },
                {
                    "number": 28,
                    "text": "Uye muchidimbu, nhamo kwavari vose vanodedera, uye vakashatirwa pamusana pechokwadi chaMwari! Nokuti tarisai, uyo akavakira padombo anozvitambira nokufara; uye uyo akavakira mujecha anotya nokuti zvingangokoromoka."
                },
                {
                    "number": 29,
                    "text": "Nhamo kune uyo anoti: Takagashira shoko raMwari, uye hatichada zve shoko raMwari, nokuti ratinaro rakakwana!"
                },
                {
                    "number": 30,
                    "text": "Nokuti tarisai, ndiko kutaura kunoita Ishe Mwari: Ndichapa kuvana vevanhu mutsara pamusoro pemutsara, murairo pamusoro pemurairo, pano zvishoma, apo zvishoma; uye vakakomborerwa ivavo vanoteerera kumirairo yangu, uye vachipa nzeve mukuraira kwangu, nokuti vachadzidza uchenjeri; nokuti kune uyo anogashira ndichapa zvakawanda; kune avo vanoti, Isu tine zvakakwana, ivavo vachatorerwa kana zvavange vainazvo."
                },
                {
                    "number": 31,
                    "text": "Akatukwa uyu anoisa ruvimbo rwake kumunhu, kana kuita kuti munhu wenyama ave simba rake, kana kuteerera kumirairo yemunhu, kunze kwekunge mirairo yavo yapiwa nesimba reMweya Mutsvene."
                },
                {
                    "number": 32,
                    "text": "Nhamo kumaJentairi, vanodaro Ishe Mwari weHondo! Nokuti hazvinei kuti ndichatambanudzira ruoko rwangu kwavari zuva nezuva, vachandiramba; zvakadaro, ndichavanzwira tsitsi, vanodaro Ishe Mwari, kana vakatendeuka vakauya kwandiri; nokuti ruoko rwangu rwakatambanudzwa muswere wose, Ishe vanodaro Mwari veHondo."
                }
            ]
        },
        "/study/scriptures/bofm/2-ne/29": {
            "uri": "/study/scriptures/bofm/2-ne/29",
            "title": "2 Nifai 29",
            "data_type": "chapter",
            "chapter_name": "Chitsauko 29",
            "chapter_summary": [
                "MaJentairi vazhinji vacharamba Bhuku raMormoni—Vachati, Hatidi rimwe Bhaibheri—Ishe vanotaura kumarudzi akawanda—Vachatonga nyika kubva mune mabhuku. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Asi tarisai, vachange vakawanda—pazuva iroro randichaita basa rakanakisa pakati pavo, kuti ndirangarire zvibvumirano zvandakaita kuvana vavanhu; kuti ndiise ruoko rwangu zvakare kechipiri kuti ndidzore vanhu vangu, vanove veimba yaIsraeri."
                },
                {
                    "number": 2,
                    "text": "Uye zvakare, kuti ndirangarire zvivimbiso zvandakaita kwauri Nifai, uye zvakare kuna baba vako, kuti ndicharangarira mbeu yako; kuti mazwi embeu yako aende achibva mumuromo mangu achienda kumbeu yako; uye mazwi angu achasvika achishita kumagumo enyika, kuti ave rupawo kuvanhu vangu, vanova vemba yaIsraeri;"
                },
                {
                    "number": 3,
                    "text": "Uye nokuti mazwi angu achashita—MaJentairi akawanda achati: Bhaibheri! Bhaibheri! Tine Bhaibheri, hakungave nerimwe Bhaibheri."
                },
                {
                    "number": 4,
                    "text": "Asi Ishe Mwari vanoti: Mapenzi, vachava neBhaibheri; richabva kumaJuda, vanhu vangu vechibvumirano vakare. Ko vanotendei maJuda neBhaibheri ravakagamuchira kubva kwavari? Hongu, anorevei maJentairi? Vanoyeuka here matambudziko, namabasa, nokurwadziwa kwamaJuda, nokusimba kwavo mukumira neni, mukuunza ruponeso kumaJentairi?"
                },
                {
                    "number": 5,
                    "text": "Imi maJentairi, munorangarira here maJuda, vanhu vangu vechibvumirano vakare? Kwete; asi makavatuka, mukavavenga, uye mukasatsvaga kuvabatsira. Asi tarisai, ndichakudzorerai zvinhu zvose izvi pamisoro yenyu; nokuti Ini Ishe handina kukanganwa vanhu vangu."
                },
                {
                    "number": 6,
                    "text": "Iwe benzi, uchati: Bhaibheri! Tine Bhaibheri, zve hatide rimwe Bhaibheri. Mungadai makawana here Bhaibheri dai pasina maJuda?"
                },
                {
                    "number": 7,
                    "text": "Hamuzive here kuti marudzi akawanda ari munyika? Hamuzive here kuti Ini Ishe Mwari wenyu, ndakasika vanhu vose, uye kuti ndinoyeuka avo vari pazvitsuwa zvegungwa; nekuti ndinotonga kumusoro kudenga napasi panyika; uye ndinounza shoko rangu kuvana vavanhu, hongu, kana kunyika dzose dzapasi?"
                },
                {
                    "number": 8,
                    "text": "Nokudaro munotsutsumwei, nokuti muchagamuchira mamwezve emashoko angu akawanda? Hamuzive here kuti uchapupu hwemarudzi maviri hunopupura kwamuri kuti ndini Mwari, kuti ndinoyeuka rudzi rumwe nerumwe? Naizvozvo, ndinotaura mazwi mamwechete kurudzi rumwe nerumwe. Zvino kana marudzi maviri ofambidzana uchapupu hwemarudzi maviri aya huchapindiranawo."
                },
                {
                    "number": 9,
                    "text": "Zve ndinoita izvi kuti ndiratidze vanhu kuti ndini mumwecheteyo wazuro, nhasi, nokusingaperi; uye ndinotaura mazwi angu maererano nokuda kwomwoyo wangu. Uye nokuti ndataura izwi rimwe musafunge kuti handikwanise kutaura rimwe; nokuti basa rangu harisati rapera; uye harizopera kudzamara kupera kwevanhu, kana kubvira nguva iyoyo kusvikira nokusingaperi."
                },
                {
                    "number": 10,
                    "text": "Nokudaro, nokuti mune Bhaibheri hamufanirwe kufungidzira kuti rine mazwi angu ose; kana kufunga kuti handingaite kuti zvimwe zvinyorwe."
                },
                {
                    "number": 11,
                    "text": "Nokuti ndinoraira vanhu vose, kumabvazuva nekumadokero, kumaodzanyemba, nekuchamhembe, nemuzvitsuwa zvegungwa, kuti vachanyora mazwi andichataura kwavari; nokuti kubva kumabhuku achanyorwa ndichatonga pasi rose, vanhu vose maererano namabasa avo, maererano nezvinenge zvakanyorwa."
                },
                {
                    "number": 12,
                    "text": "Nokuti tarisai, ndichataura kumaJuda vogozvinyora; uye ndichataurawo kumaNifai vogozvinyora; ndichataurawo kuna mamwe marudzi eimba yaIsraeri, avo ndakatungamirira kubvamo, ivowo vogozvinyora; uye ndichataura kumarudzi ose dzapasi idzowo dzogozvinyora."
                },
                {
                    "number": 13,
                    "text": "Uye zvichaitika kuti maJuda achava namazwi amaNifai, uye maNifai achava namazwi amaJuda; maNifai namaJuda vachava namazwi amarudzi akarasika aIsraeri; marudzi akarasika eIsraeri achava namazwi amaNifai namaJuda."
                },
                {
                    "number": 14,
                    "text": "Uye zvichaitika kuti vanhu vangu, vanova veimba yaIsraeri, vachaungana kumusha munyika dzavo; neizwi rangu richabatanidzwa pamwechete. Zve ndicharatidza avo vanorwa nezwi rangu nevanhu vangu, vanova vemba yaIsraeri, kuti ndini Mwari, kuti ndakabvumirana naAbrahama kuti ndicharangarira mbeu yake narinhi narinhi."
                }
            ]
        },
        "/study/scriptures/bofm/2-ne/30": {
            "uri": "/study/scriptures/bofm/2-ne/30",
            "title": "2 Nifai 30",
            "data_type": "chapter",
            "chapter_name": "Chitsauko 30",
            "chapter_summary": [
                "MaJentairi vakapinduka vachaverengerwa kuvanhu vechibvumirano—MaRamani mazhinji nemaJuda vachatenda shoko uye vobva vave vanofadza kwazvo—Israeri ichadzorerwa pakare uye vakaipa vachiparadzwa. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino tarisai, hama dzangu dzinodiwa, ndinoda kutaura kwamuri; nokuti ini Nifai, handikubvumirei kuti mufunge kuti makarurama kupfuura zvichava maJentairi. Nokuti tarisai, kunze kwekunge muchichengeta mirairo yaMwari mose muchafawo; nenzira yemazwi akataurwa musafunge kuti maJentairi vanobva vaparadzwa zvachose."
                },
                {
                    "number": 2,
                    "text": "Nokuti tarisai, ndinoti kwamuri maJentairi vose vachatendeuka vachanzi vanhu vechibvumirano chaIshe; uye avo vose maJuda vasingatendeuke vacharaswa, nokuti Ishe havabvumirane nevanhu vasingatendeuke uye vagotenda muMwanakomana wavo, uyo anove Mutsvene weIsraeri."
                },
                {
                    "number": 3,
                    "text": "Uye zvino, ndichaporofita zvimwe maererano nemaJuda nemaJentairi. Nokuti mushure mekuuya kwebhuku randambotaura, rigonyorwa kumaJentairi, uye rigonamwazve kuna Ishe, kuchave nevazhinji vachatenda kumazwi akanyorwa; uye ivo vachaatakura vachienda nawo kuvanhu vakasara vembeu yedu."
                },
                {
                    "number": 4,
                    "text": "Uye ndizvo zvichaita kuti vakasara vembeu yedu vazive nezvedu, kuti takabva sei kuJerusarema, nokutiwo ivo chizvarwa chemaJuda."
                },
                {
                    "number": 5,
                    "text": "Uye vhangeri raJesu Kristu richaparidzwa kwavari; nokudaro, ivo vachadzorerwa ruzivo rwemadzibaba avo, nekuruzivo rwaJesu Kristu, rwakange rwuri kumadzibaba avo."
                },
                {
                    "number": 6,
                    "text": "Uye zvino ndipo pavachazofara; nokuti vanenge voziva kuti maropafadzo kwavari abva muruoko rwaMwari; uye maranga erima ndipo paachatanga kubva mumaziso avo; zvizvarwa zvakawanda hazvipfuure mukati mavo, kunze kwokunge vari vakachena uye vari vanhu vanofadza."
                },
                {
                    "number": 7,
                    "text": "Uye zvichaitika kuti maJuda ayo akapararira nenyika yose naivowo vachatanga kutenda munaKristu; uye vachatanga kuungana pasi pose; uye avo vachatenda munaKristu naivowo vachave vanhu vanofadza."
                },
                {
                    "number": 8,
                    "text": "Uye zvichaitika kuti Ishe Mwari vachatanga basa ravo mukati menyika dzose, marudzi, ndimi, navanhu, kuti vaunze kudzorerwa pakare kwevanhu vavo pamusoro penyika."
                },
                {
                    "number": 9,
                    "text": "Uye Ishe Mwari vachatonga varombo nokururuma, nekutsiura zvakafanira vakapfava venyika. Uye vacharanga nyika nedanda remuromo wavo; nekufema kwemirono yavo vachauraya vakaipa."
                },
                {
                    "number": 10,
                    "text": "Nokuti nguva iri kusvika nokukurumidza iyo Ishe yavachakonzera kupesana pakati pevanhu, uye vakaipa vovaparadza, uye vachaponesa vanhu vavo, hongu, kunyange dai kuri kuti vakafanira kuparadza vakaipa nemoto."
                },
                {
                    "number": 11,
                    "text": "Uye kururama ndiko kunoita bhanhire remuchiuno mavo, uye kuzara nerutendo kuve matomhu avo."
                },
                {
                    "number": 12,
                    "text": "Uye ndipo pachagara chikara nehwayana; uye mbada icharara pamwechete nembudzana, nemhuru, nemwana weshumba, nemhuru yekukodza, pamwechete; uye zvichatungamiriwa nekamwana kadiki."
                },
                {
                    "number": 13,
                    "text": "Uye mhou yemombe nebere zvichadya; uye vana vazvo vacharara pamwechete; uye shumba ichadya uswa semombe."
                },
                {
                    "number": 14,
                    "text": "Uye mwana ari pazamu achatambira pamwena wenyoka, uye mwana arumurwa achapinza ruoko rwake pamusuo weguru renyoka."
                },
                {
                    "number": 15,
                    "text": "Hazvizokuvadza kana kuparadza mumakomo angu ose matsvene; nokuti pasi pose pachazara neruzivo rwaIshe sekuzara kwakaita mvura mugungwa."
                },
                {
                    "number": 16,
                    "text": "Nokudaro, zvose zvinhu zveose marudzi zvichaitwa kuti zvizivikanwe, hongu, zvose zvinhu zvichaitwa kuti zvizivikanwe nevana vevanhu."
                },
                {
                    "number": 17,
                    "text": "Hakuna chakavandika chisingazoburitswa pachena; hakuna mabasa anoitwa murima asingazoburitswa muchiedza; uye hakuna chakanamwa pano pasi chisingazonamanurwa."
                },
                {
                    "number": 18,
                    "text": "Nokudaro, zvose zvinhu zvakaratidzwa vana vevanhu zvichaburitswa pachena musi iwoyo; uye Satani haazove nesimba mumwoyo yevana vevanhu, kwenguva huru. Uye zvino, hama dzangu dzinodiwa, ndinogumira pano mukutaura kwangu."
                }
            ]
        },
        "/study/scriptures/bofm/2-ne/31": {
            "uri": "/study/scriptures/bofm/2-ne/31",
            "title": "2 Nifai 31",
            "data_type": "chapter",
            "chapter_name": "Chitsauko 31",
            "chapter_summary": [
                "Nifai anotaura chikonzero chokubhabhatidzwa kwaKristu—Vanhu vanofanira kutevera Kristu, vobhabhatidzwa, vogamuchira Mweya Mutsvene; voshingirira kusvika kumagumo kuti vagoponeswa—Kutendeuka nokubhabhatidzwa ndiwo musuwo wenzira yakamanikana uye yakamanika—Upenyu hwokusingaperi hunouya kuna avo vanochengeta mirairo shure kwokubhabhatidzwa. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ini Nifai, ndinogumisa kuporofita kwangu kwamuri, hama dzangu dzinodiwa. Ndinonyora zvinhu zvishoma, izvo ndine chokwadi kuti zvichaitika; handinganyori mazwi mashoma omunin’ina wangu Jakobho."
                },
                {
                    "number": 2,
                    "text": "Nokudaro, zvinhu zvandakanyora zvinondigutsa; kunze kwemazwi mashomanana andinofanira kutaura pamusoro pedzidziso dzaKristu; nokudaro ndichataura kwamuri zviri pachena maererano nokujeka kwokuporofita kwangu."
                },
                {
                    "number": 3,
                    "text": "Nokuti mweya wangu unofarira kuisa zvinhu pachena; nokuti ndiko kushanda kunoita Ishe Mwari pakati pavana vavanhu. Nokuti Ishe Mwari vanopa chiedza kune avo vanonzwisisa; nokuti vanotaura kuvanhu norurimi rwavo, nomukunzwisisa kwavo."
                },
                {
                    "number": 4,
                    "text": "Nokudaro, ndinoda kuti murangarire kuti ndakataura kwamuri maererano nomuporofita uyo Ishe wavakandiratidza, uyo aizobhabhatidza Gwayana raMwari, rinozobvisa zvitadzo zvenyika."
                },
                {
                    "number": 5,
                    "text": "Uye zvino, kana Gwayana raMwari, iye ari mutsvene, akafanirwa kubhabhatidzwa nemvura, kuti utsvene hwose huzadzikiswe, ko zvino isu, tisiri vatsvene, tinofanirwa zvakadii kuti tibhabhatidzwe, hongu, kana nemvura!"
                },
                {
                    "number": 6,
                    "text": "Uye zvino, ndinokukumbirai, hama dzangu dzinodiwa, Gwayana raMwari rakazadzikisa sei utsvene hwose mukubhabhatidzwa nemvura?"
                },
                {
                    "number": 7,
                    "text": "Hamuzive here kuti akanga ari mutsvene? Asi kunyange zvakadaro iye ari mutsvene, akaratidza kuvana vavanhu kuti, panyama akazvininipisa pamberi paBaba, akapupura kuna Baba kuti achazovateerera nokuchengeta mirairo yavo."
                },
                {
                    "number": 8,
                    "text": "Naizvozvo, shure kwokunge abhabhatidzwa nemvura Mweya Mutsvene wakaburuka pamusoro pake uchinge njiva."
                },
                {
                    "number": 9,
                    "text": "Uye zvakare, zvinoratidza kuvana vavanhu kutwasanuka kwenzira, nokumanikidzika kwesuo, ravanofanira kupinda naro, iye akaratidza muenzaniso kwavari."
                },
                {
                    "number": 10,
                    "text": "Uye akati kuvana vavanhu: Nditeverei. Naizvozvo, hama dzinodiwa, tingatevere here Jesu kana tisina chido chokuchengeta mirairo yaBaba?"
                },
                {
                    "number": 11,
                    "text": "Uye Baba vakati: Tendeukai, tendeukai, mugobhabhatidzwa muzita roMwanakomana wangu Wandinodisisa."
                },
                {
                    "number": 12,
                    "text": "Uye zvakare, izwi roMwanakomana rakauya kwandiri, richiti: Uyo anobhabhatidzwa muzita rangu, kwaari Baba vachapa Mweya Mutsvene, sezvavakaita kwandiri; nokudaro, nditeverei, mugoita mabasa amakandiona ndichiita."
                },
                {
                    "number": 13,
                    "text": "Nokudaro, hama dzangu dzinodiwa, ndinoziva kuti mukatevera Mwanakomana, nomwoyo wose uzere, muchiita musinganyengedzi musingafambe munzira isina kururama pamberi paMwari, asi muine chinangwa chizere, muchitendeuka pazvivi zvenyu, muchipupura kuna Baba kuti mune chido chokutora zita raKristu, nokubhabhatidzwa—hongu, nokutevera Ishe venyu noMuponesi venyu mumvura, maererano neshoko ravo, tarisai, ndipo pamuchagamuchira Mweya Mutsvene; hongu, kwozouya rubhabhatidzo rwomoto nokwoMweya Mutsvene; mozotaura norurimi rwengirozi, muchishevedzera kurumbidza kuMutsvene waIsraeri."
                },
                {
                    "number": 14,
                    "text": "Asi, tarisai, hama dzangu dzinodiwa, kwakauya izwi roMwanakomana kwandiri, richiti: Shure kwokunge matendeuka pazvivi zvenyu, muchipupura kuna Baba kuti munoda kuchengeta mitemo yangu, nokubhabhatidzwa nemvura, nokugamuchira kubhabhatidzwa kwomoto noMweya Mutsvene, uye kuti mava kutaura norurimi rwutsva, hongu, rurimi rwengirozi, shure kwezvo mozondiramba, zvingadai zviri-nani kuti dai musina kunge makandiziva."
                },
                {
                    "number": 15,
                    "text": "Uye ndakanzwa izwi kubva kuna Baba richiti: Mazwi anobva kune Andinodisisa mashoko echokwadi anotendeka. Uyo achashingirira kusvika kumagumo achaponeswa."
                },
                {
                    "number": 16,
                    "text": "Uye zvino, hama dzangu dzinodiwa, ndinoziva kuti munhu akasashingirira kusvika kumagumo, mukutevera muyenzaniso woMwanakomana waMwari mupenyu, haangaponeswe."
                },
                {
                    "number": 17,
                    "text": "Nokudaro, itai zvinhu zvandakakutaurirai, ndazviona kuti Ishe Venyu Mununuri vanofanira kuita; nokuti, nokuda kweizvi zvakaratidzwa kwandiri, kuti muzoziva musuwo wamunofanira kupinda nawo. Nokuti musuo wamunopinda nawo kutendeuka nokubhabhatidzwa nemvura; kwozouya kuregererwa kwezvivi zvenyu nomoto noMweya Mutsvene."
                },
                {
                    "number": 18,
                    "text": "Uye ipapo munenge mave munzira iyoyi yakamanikana uye yakamanika iyo inotungamirira kuupenyu hwokusingaperi; hongu, mapinda napamusuo; maita maererano nemirairo yaBaba noMwanakomana; magamuchira Mweya Mutsvene, uyo unopupura pamusoro paBaba neMwanakomana, mukuzadzikisa chivimbiso icho akaita, kuti mukapinda nenzira iyoyo munowana."
                },
                {
                    "number": 19,
                    "text": "Uye zvino, hama dzangu dzinodiwa, shure kwokunge mapinda munzira iyi yakamanikana uye yakamanika, ndinobvunza kuti zvose zvaitwa here? Tarisai, ndinoti kwamuri, Kwete; hamusati masvika kunze kwokunge muri mushoko raKristu nokutenda kwaari kusingazunguzike, muchirarama zvizere maari anesimba rekuponesa."
                },
                {
                    "number": 20,
                    "text": "Nokudaro, munofanira kuenda mberi makabatisisa panaKristu, mune tariro yakakwana yakachena, norudo rwaMwari navanhu vose. Nokudaro, mukaramba muchienda mberi, muchidya mushoko raKristu, makashingirira kusvika kumagumo, tarisai, naizvozvo ndizvo zvinotaura Baba: Muchava noupenyu hwokusingaperi."
                },
                {
                    "number": 21,
                    "text": "Uye zvino, tarisai, hama dzangu dzinodiwa, iyi ndiyo nzira; zve hapana imwe nzira kana zita rakapiwa pasi pedenga iro munhu angaponeswa naro muumambo hwaMwari. Uye zvino, tarisai, iyi ndiyo dzidziso yaKristu, dzidziso imwechete yechokwadi yaBaba, neyoMwanakomana, neyoMweya Mutsvene, anova Mwari mumwechete vasingagume. Ameni."
                }
            ]
        },
        "/study/scriptures/bofm/2-ne/32": {
            "uri": "/study/scriptures/bofm/2-ne/32",
            "title": "2 Nifai 32",
            "data_type": "chapter",
            "chapter_name": "Chitsauko 32",
            "chapter_summary": [
                "Ngirozi dzinotaura nesimba roMweya Mutsvene—Vanhu vanofanirwa kunamata vawane ruzivo pachavo kubva kuMweya Mutsvene. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino tarisai, hama dzangu dzinodiwa, ndinofunga kuti munoedza kufungisisa mumwoyo yenyu maererano nezvamunofanira kuita kana muchinge mapinda munzira iyi. Asi tarisai, munofungisisirei zvinhu izvi mumwoyo yenyu?"
                },
                {
                    "number": 2,
                    "text": "Ko hamucharangarira here kuti ndakati shure kwokunge magamuchira Mweya Mutsvene munozotaura norurimi rwengirozi? Ko zvino mungataure sei nomutauro wengirozi kunze kwokunge Mweya Mutsvene uri mamuri?"
                },
                {
                    "number": 3,
                    "text": "Ngirozi dzinotaura nesimba roMweya Mutsvene; nokudaro, dzinotaura mazwi aKristu. Nokudaro, ndakati kwamuri, idyai pamazwi aKristu; nokuti tarisai, mazwi aKristu anokuudzai zvinhu zvose zvamunofanira kuita."
                },
                {
                    "number": 4,
                    "text": "Nokudaro, shure kwokunge ndataura mazwi aya, kana musingaanzwisise zvinenga zvichikonzerwa nekuti munenge musingabvunzi, kana kugogodza; nokudaro, hamuna kuunzwa muchiedza, asi munofanira kufira murima."
                },
                {
                    "number": 5,
                    "text": "Nokuti tarisai, zvakare ndinoti kwauri kana muchinge mapinda nenzira, mukagamuchira Mweya Mutsvene, uchakuratidzai zvinhu zvose zvamunofanira kuita."
                },
                {
                    "number": 6,
                    "text": "Tarisai, iyi idzidziso yaKristu, hakuna imwe dzidziso ichapiwa kusvikira shure kwokunge azviratidza kwamuri iye pachake panyama. Kana achinge azviratidza kwamuri panyama, zvinhu zvose zvaachakuudzai munofanira kuzviita."
                },
                {
                    "number": 7,
                    "text": "Uye zvino ini Nifai, handingataure zvakawanda; Mweya unomisa kutaura kwangu, ndasiiwa ndichichema nokuda kwokusatenda, nekuipa, nekusaziva, nokuomesa mutsipa kwavanhu; nokuti havatsvaki ruzivo, kana kunzwisisa ruzivo rwukuru, kana rwuchipiwa kwavari zviri-pachena sokuvapachena kungaite izwi."
                },
                {
                    "number": 8,
                    "text": "Uye zvino vadikani, ndiri kuona kuti muchiri kufungisisa mukati memwoyo yenyu; zvinondirwadza kutaura pamusana pechinhu ichi. Nokuti mukateerera kuMweya uyo unodzidzisa munhu kunamata, munoziva kuti munofanira kunamata; nokuti mweya wakaipa haudzidzise munhu kunamata, asi unomudzidzisa kuti asanamate."
                },
                {
                    "number": 9,
                    "text": "Asi tarisai, ndinoti kwamuri munofanira kunamata nguva dzose, musinganete; kuti musaite kana chimwe chinhu kuna Ishe kunze kwokutanga manamata kuna Baba muzita raKristu, kuti akuropafadze nekuita kwako, kuti kuita kwako kugova kwemagariro akanaka emweya wako."
                }
            ]
        },
        "/study/scriptures/bofm/2-ne/33": {
            "uri": "/study/scriptures/bofm/2-ne/33",
            "title": "2 Nifai 33",
            "data_type": "chapter",
            "chapter_name": "Chitsauko 33",
            "chapter_summary": [
                "Mazwi aNifai ndeechokwadi—Anopupura pamusana paKristu—Avo vanotenda munaKristu vanotenda mazwi aNifai, ayo achamira seuchapupu pamberi penzvimbo yekutongerwa. Zvingangove makore 559 kusvika ku545 Kristu asati azvarwa."
            ],
            "verses": [
                {
                    "number": 1,
                    "text": "Uye zvino ini Nifai, handingakwanisi kunyora zvinhu zvose zvakadzidziswa vanhu vangu; zve handizi mukuru pakunyora, sepakutaura; nokuti kana munhu achitaura nesimba roMweya Mutsvene simba roMweya Mutsvene rinotakura mazwi iwayo kumwoyo yavana vavanhu."
                },
                {
                    "number": 2,
                    "text": "Asi tarisai, kune vakawanda vakaomesa mwoyo yavo kuMweya Mutsvene, zvekuti hauna nzvimbo mavari; naizvozvo, vanorasira kunze zvinhu zvizhinji zvakanyorwa vachizviita sezvinhu zvisina maturo."
                },
                {
                    "number": 3,
                    "text": "Asi ini Nifai, ndakanyora zvandakanyora, ndinozviti zvinhu zvinokosha, kunyanya kuvanhu vangu. Nokuti ndinovanamatira nguva dzose, maziso angu anototesa mutsago wangu usiku, nokuda kwavo; ndinochema kuna Mwari vangu mukutenda, uye ndinoziva kuti vachanzwa kuchema kwangu."
                },
                {
                    "number": 4,
                    "text": "Uye ndinoziva kuti Ishe Mwari vanoropafadza minamato yangu inoponesa vanhu vangu. Namazwi andakanyora ndisina kusimba achasimbiswa kwavari; nokuti anovatunhidza kuti vaite zvakanaka; anoita kuti vazive zvemadzibaba avo; anotaura pamusana paJesu, achivatunhidza kuti vatende maari, nokuti vashingirire kusvikira kumagumo, unova ndiwo upenyu hwokusingaperi."
                },
                {
                    "number": 5,
                    "text": "Uye unotaura nehasha kuchivi, maererano nechokwadi chiri pachena; nokudaro, hapana munhu achashatirwa nemazwi andakanyora, kunze kwokunge ari wemweya wadhiabhorosi."
                },
                {
                    "number": 6,
                    "text": "Ndinofara kuisa zvinhu pachena, ndinofara nechokwadi; ndinofara munaJesu wangu, nokuti akadzikinura mweya wangu kubva mugehena."
                },
                {
                    "number": 7,
                    "text": "Ndine rudo rwakadzama kuvanhu vangu, nokutenda kukuru munaKristu kuti ndichasangana nemweya yakawanda isina tsvina pachigaro chake chokutonga."
                },
                {
                    "number": 8,
                    "text": "Ndine rudo rwakadzama kumaJuda—ndinoti maJuda, nokuti ndinoreva vekwandakabva."
                },
                {
                    "number": 9,
                    "text": "Uye ndine rudo rwakadzama namaJentairi. Asi tarisai, hapana wandinotarisira kunze kwokuti vatendeukire kunaKristu, nokupinda napasuo rakamanika, nokufamba panzira yakamanikana nhete inotungamirira kuupenyu, voramba vari munzira kusvikira kumagumo ezuva rokuedzwa."
                },
                {
                    "number": 10,
                    "text": "Uye zvino, hama dzangu dzinodiwa, uye namaJuda, namativi ose enyika, teererai mazwi aya mugotenda munaKristu; kana musingatendi mazwi aya tendai munaKristu. Mukatenda munaKristu muchatenda kumazwi aya, nokuti mazwi aKristu, uye akaapa kwandiri; uye anodzidzisa munhu wose kuti aitezvakanaka."
                },
                {
                    "number": 11,
                    "text": "Uye kana asiri mazwi aKristu, tongai—nokuti Kristu achakuratidzai, nesimba nokubwinya kukuru, kuti mazwi ake, pazuva rokupedzisira; iwe neni tichamira chiso nechiso pamberi pake; muchazoziva kuti ndakarairwa naye kuti ndinyore zvinhu izvi, zvisingatadziswe nekuneta kwangu."
                },
                {
                    "number": 12,
                    "text": "Uye ndinonamata Baba muzita raKristu kuti vazhinji vedu, kana kuti vose, vaponeswe muumambo hwake pazuva iro guru rokupedzisira."
                },
                {
                    "number": 13,
                    "text": "Uye zvino, hama dzangu dzinodiwa, avo vose veimba yaIsraeri, namativi ose enyika, ndinotaura kwamuri seizwi reuyo ari kuchema ari muvhu: Sarai zvakanaka kusvikira zuva guru rasvika."
                },
                {
                    "number": 14,
                    "text": "Uye newe usingapinde mukunaka kwaMwari, nokukudza mazwi amaJuda, uye namazwi angu, namazwi achabuda mumuromo weGwayana raMwari, tarisai, ndinokuti usare zvakanaka zvisingaperi, nokuti mazwi iwaya achakurasa pazuva rokupedzisira."
                },
                {
                    "number": 15,
                    "text": "Nokuti zvandinobatanidza panyika, zvichaunzwa kwamuri pakutongwa; nokuti ndizvo zvandarairwa naIshe, zve ndinofanira kuteerera. Ameni."
                }
            ]
        },
        "/study/scriptures/bofm/jacob/1": {
            "uri": "/study/scriptures/bofm/jacob/1",
            "title": "Jakobho 1",
            "data_type": "chapter",
            "chapter_name": "Chitsauko 1",
            "chapter_summary": [
                "Jakobho naJosefa vanoedza kunyengetedza vanhu kuti vatende munaKristu, nekuti vachengetedze mirau yake—Nifai anofa—Huipi hunotonga mumaNifai. Zvingangove makore 544 kusvika ku421 Kristu asati azvarwa."
            ],
            "book_title": "Bhuku raJakobho Munin’ina waNifai",
            "book_intro": [
                "Mazwi ekuparidza kwake kuhama dzake. Anonyadzisa munhu anotsvaka kupunza dzidziso yaKristu. Mazwi mashoma-shoma maererano nerungano rwevanhu vaNifai."
            ],
            "verses": [
                {
                    "number": 1,
                    "text": "Nokuti tarisai, zvakaitika kuti kwakange kwapera makumi mashanu emakore ane makore mashanu kubvira panguva yakabva Rihai kuJerusarema; nokudaro, Nifai akapa ini Jakobho, murairo maererano nemahwendefa madiki, anove ndiwo akanyorwa zvinhu izvi."
                },
                {
                    "number": 2,
                    "text": "Uye akandipa ini Jakobho, murau wekuti ndinyore pamahwendefa aya zvimwe zvinhu zvishoma zvandinofunga kuti zvakakoshosesa; kuti handifanire kumbobata-bata, kunze kwezvishoma maererano nenhoroondo yevanhu ava vanonzi vanhu vaNifai."
                },
                {
                    "number": 3,
                    "text": "Nokuti akati nhoroondo yevanhu vekwake yakafanira kunyorwa pane mamwe mahwendefa ake, nokuti ndakafanira kuchengetedza mahwendefa aya uye ndigoasiira kuvana vembeu yangu, chizvarwa nechizvarwa."
                },
                {
                    "number": 4,
                    "text": "Uye kana painge paine mharidzo dzinoera, kana painge paine zvakazarurwa zvikuru, kana kuporofita, kuti ndinyore misoro yazvo pamahwendefa aya, nekutaura nezvavo zvakafanira, kuitira zita raKristu, nekuitirawo vanhu vekwedu."
                },
                {
                    "number": 5,
                    "text": "Nenzira yerutendo nokuratidza kuda kukuru, zvakaratidzwa chokwadi pachena kwatiri maererano nevanhu vekwedu, kuti zvinhui zvakafanira kuitika kwavari."
                },
                {
                    "number": 6,
                    "text": "Uye takazarurirwa zvakawanda, uye tikapiwa nemweya wekuporofita; nokudaro, takaziva nezvaKristu neumambo hwake, uhwo hwaifanira kuuya."
                },
                {
                    "number": 7,
                    "text": "Nokudaro takashanda nesimba pakati pevanhu vekwedu, tichiedza kuvanyengetedza kuti vauye kuna Kristu, kuti vagodya nhaka yekunaka kwaMwari, kuti vapinde muzororo ravo, nokuti dzimwe nguva mukutsamwa kwavo vangavarambidze kupinda, sezvakaitika mukudenwa mumazuva ekuedzwa apo vana vaIsraeri vaive murenje."
                },
                {
                    "number": 8,
                    "text": "Nokudaro, tinoda Mwari kuti atipe masimba ekuti tikwanise kunyengetedza vanhu vose kuti vasamukire Mwari, kuti vasaite kuti vaite hasha, asi kuti dai vanhu vose vatenda muna Kristu, uye vagotarisa rufu rwake, vagobvuma muchinjikwa wake nekutakura kunyara kwenyika; nokudaro, ini Jakobho, ndinoita chivimbiso chekuzadzikisa mirairo yemukoma wangu Nifai."
                },
                {
                    "number": 9,
                    "text": "Zvino Nifai akatangisa kukwegura, uye akaona kuti ave pedyo nekufa; nokudaro, akazodza mumwe murume kuti ave mambo nemutongi wevanhu vekwake zvino, maererano nekutonga kwaiita madzimambo."
                },
                {
                    "number": 10,
                    "text": "Nenzira yekudiwa kukuru kwaNifai nevanhu, iye akange ari mudziviriri wavo mukuru, uye akange akashandisa munondo waRabhani achivarwira, uye ari akashanda mumazuva ake ose kuitira magariro avo akanaka—"
                },
                {
                    "number": 11,
                    "text": "Nokudaro, vanhu vaida kuti vagare vachirangarira zita rake. Uye wose akazotora nzvimbo yake mukutonga vanhu nenzira yekuda mambo wavo, ainzi Nifai wechipiri, kana Nifai wechitatu, zvichifamba zvakadaro, maererano nokutonga kwemadzishe; uye ndiko kudaidzwa kwavaiitwa nevanhu, regai vadaidzwe zita rose ravanoda."
                },
                {
                    "number": 12,
                    "text": "Uye zvakaitika kuti Nifai akafa."
                },
                {
                    "number": 13,
                    "text": "Zvino avo vanhu vakange vasiri maRamani vaive maNifai; zvisinei, vaidaidzwa kuti maNifai, maJakobho, maJosefa, maZoramu, maRamani, maRemueri, nemaIshmaeri."
                },
                {
                    "number": 14,
                    "text": "Asi ini Jakobho, handizovadaidza nemazita aya, asi ndichavati maRamani avo vanotswaka kuparadza vanhu vekwaNifai, uye vanoda Nifai ndichavati maNifai, kana kuti vanhu vaNifai, maererano nokutonga kwemadzimambo."
                },
                {
                    "number": 15,
                    "text": "Uye zvino zvakaitika kuti vanhu vekwaNifai, vave pasi pamambo wechipiri, vakatanga kuomesa mwoyo yavo, uye ndokutanga kuzvida nokuita mabasa akaipa, uye sezvakaita Davidi wekare aida vakadzi vazhinji nevakadzi vemapoto, naSoromoni, mwana wake."
                },
                {
                    "number": 16,
                    "text": "Hongu, uye vakatangisa kutsvaga goridhe rakawanda nesirivha, uye vakatanga kuzviisa pamusoro nokuzvikudza."
                },
                {
                    "number": 17,
                    "text": "Nokudaro, ini Jakobho, ndakavapa mazwi aya ndichivadzidzisa mutemberi, pandakatanga kutambira basa rangu kubva kuna naIshe."
                },
                {
                    "number": 18,
                    "text": "Nokuti, ini Jakobho, nemunin’ina wangu Josefa, takange tiri takagadzwa hufundisi nehudzidzisi neruoko rwaNifai, kuti tidzidzise vanhu vake."
                },
                {
                    "number": 19,
                    "text": "Uye takakudza mabasa edu kuna Ishe, uye tichitakura mutoro, tichitora mhosva dzevanhu pamisoro yedu kana tisina kunge tavadzidzisa shoko raMwari nesimba redu rose; nokudaro, kana tikashanda zvine simba zvimwe ropa ravo haringauye panhumbi dzedu; nokuti ropa ravo ringauye panhumbi dzedu, uye zvinoita kuti tisawanikwe tisina kana katsvina musi wekupedzisira."
                }
            ]
        },
        "/study/scriptures/bofm/jacob/2": {
            "uri": "/study/scriptures/bofm/jacob/2",
            "title": "Jakobho 2",
            "data_type": "chapter",
            "chapter_name": "Chitsauko 2",
            "chapter_summary": [
                "Jakobho anorambidza rudo rweupfumi, kuzvida, nekusazvibata—Vanhu vanokwanisa kutsvaka upfumi hunoyamura vamwe vavo—Jakobho anoshora tsika yebarika isina mvumo—Ishe anofarira kuzvibata kwevanhukadzi. Zvingangove makore 544 kusvika ku421 Kristu asati azvarwa."
            ],
            "verses": [
                {
                    "number": 1,
                    "text": "Mazwi ayo Jakobho, munin’ina waNifai, aakataura kuvanhu vaNifai, mushure mekufa kwaNifai:"
                },
                {
                    "number": 2,
                    "text": "Zvino, hama dzangu dzinodiwa, ini Jakobho, maererano nebasa randiinaro kuna Mwari, kuti ndikudze basa rangu nekudzikama, nokutiwo ndibvise zvitadzo zvenyu munguwo dzangu, ndinouya mutemberi nhasi uno kuti ndikutaurirei shoko raMwari."
                },
                {
                    "number": 3,
                    "text": "Uye imi pachenyu munoziva kuti kusvika iye zvino ndiri munhu anobata basa nesimba; asi ini muzuva ranhasi ndiri kuremerwa nekuda kwechido chikurusa uye neshungu pamusoro pemagariro akanaka emweya yenyu, pane zvandatindambonzwa."
                },
                {
                    "number": 4,
                    "text": "Nokuti tarisai, parizvino, muri vanhu vanga vachiri kuteerera kushoko raIshe, riri iro shoko randakakupaiwo."
                },
                {
                    "number": 5,
                    "text": "Asi tarisai, teererai kwandiri ini, uye mugoziva kuti nekuyamurwa nesimba raiye Samasimba Musiki wedenga nepasi ndinogona kukutaurirai zvamuri kufunga, nekutanga kushanda kwamave kuita muchitadzo, chitadzo ichi chichiratidzika kuti chitadzo chinonyangadza samare kwandiri, hongu, nekunaMwari chinonyangadza."
                },
                {
                    "number": 6,
                    "text": "Hongu, zvinondisuwisa mumweya uye zvichiita kuti ndizvipete nenyadzi kumira pamberi peMusiki Wangu, zvinoita kuti ndipupure kwamuri maererano nekuipa kwemwoyo yenyu."
                },
                {
                    "number": 7,
                    "text": "Uye zvinondisuwisawo kuti ndishandise mazwi akaoma kudai ndichitaura kwamuri, pamberi pemadzimai enyu nevana venyu, vazhinji vavo vasina chavanoziva uye vakachena uye vatete panyama pamberi paMwari, chiri chinhu chinofadza Mwari;"
                },
                {
                    "number": 8,
                    "text": "Uye zvinoita kuti ndifunge kuti vauya kuno kuzonzwa izwi rinofadza raMwari, hongu, shoko rinorapa mweya une ronda."
                },
                {
                    "number": 9,
                    "text": "Nokudaro, zvinoremedza mweya wangu kuti ndakatunhwa, nenzira yemurairo wakaoma wandakatambira kubva kuna Mwari, kuti ndikutsiurei maererano nemhosva dzenyu, uye kupamhidzira maronda evavo vakakuvara kare, kunze kwekupepa nekuvarapa maronda avo; uye avo vasina kukuvadzwa, kunze kwekuti vanakirwe nemazwi anofadza aMwari vane mapakatwa akagadzirirwa kubaya mweya yavo nokukuvadza pfungwa dzavo dzisina kusimba."
                },
                {
                    "number": 10,
                    "text": "Asi, kana dai basa iri rakakura sei, ndakafanira kuriita maererano nekuraira kwakaoma kwaMwari, uye ndokutaurirai kuipa kwenyu nekutadza kwenyu, pamberi peavo vakachena mumwoyo, nevane mwoyo yakatyoka, uye pasi peziso rinobaya raSamasimba Mwari."
                },
                {
                    "number": 11,
                    "text": "Nokudaro, ndakafanira kukutaurirai chokwadi maererano nekuve pachena kweizwi raMwari. Nokuti tarisai, sezvandaibvunza Ishe, kwakauya shoko kwandiri, richiti: Jakobho, simuka uende kutemberi mangwana chaiwo, uye unotaura shoko randichakupa kuvanhu ava."
                },
                {
                    "number": 12,
                    "text": "Uye zvino tarisai, hama dzangu, iri ndiro shoko randinokuudzai, kuti vazhinji venyu vakatotangisa kuita zvekutsvaka goridhe, nesirivha, nemamwe matombo akakosha, zvinove zvinhu zvinowanikwa zvakawanda chaizvo munyika, inova yechipikirwa kwamuri nekumbeu yenyu."
                },
                {
                    "number": 13,
                    "text": "Uye ruoko rwunopa rwauya pamuri zvinofadza zvikuru, zvekuti mave neupfumi hwakawanda; nenzira yekuti vamwe venyu vakawana zvakakunda zvedzimwe hama dzenyu mave kuzvikudza mumwoyo menyu, moomesa mitsipa nekuzviringa-ringa pamusana penhumbi dzenyu dzakanaka dzinokosha, uye muchinetsa hama dzenyu nokuti munofunga kuti muri nani kwavari."
                },
                {
                    "number": 14,
                    "text": "Uye zvino, hama dzangu, munofunga here kuti Mwari vachati makanatsa? Tarisai, ndinoti kwamuri, Kwete. Asi vanokupai mhosva, uye mukaramba muchiita zvinhu zvakaipa izvi muchatongwa nokukurumidza."
                },
                {
                    "number": 15,
                    "text": "Dai vangokuratidzai kuti vanogona kukubayai, uye ziso ravo chete rinogona kukupunzirai pasi muguruva!"
                },
                {
                    "number": 16,
                    "text": "Dai vangokubvisai mumatope ezvitema mamuri nokuraswa. Uye dai mateerera kumazwi kuraira kwavo, uye musaite kuti kudada kwenyu kuparadze mweya yenyu."
                },
                {
                    "number": 17,
                    "text": "Fungai hama dzenyu sekuzvifunga kwamunoita, farai musununguke kune vose uye musununguke muzvinhu zvamuinazvo, kuti naivowo vagopfuma semi."
                },
                {
                    "number": 18,
                    "text": "Asi musati matsvaka upfumi, tsvakai umambo hwaMwari."
                },
                {
                    "number": 19,
                    "text": "Uye mushure mekunge mave netariro munaKristu muchawana upfumi, kana mautsvaka; uye muchautsvaga nechinangwa chekuda kuita zvakanaka—kupfekedza vasina kupfeka, nokupa kudya vane nzara, nokusunungura nhapwa, nokupa vanhu zororo mukurwara nevanotambudzwa."
                },
                {
                    "number": 20,
                    "text": "Uye zvino, hama dzangu, ndataura kwamuri pamusoro pekudada; uye avo venyu vakatambudza vavakidzani vavo, nekuvanetsa nenzira yekudada kwenyu, uye muchidada nezvinhu zvamakapiwa naMwari, munotii nazvo?"
                },
                {
                    "number": 21,
                    "text": "Hamufunge here kuti zvinhu izvozvi zvakaipa chaizvo kune ivo vakasika nyama yose? Uye wose munhu anokosha pameso pavo semumwe. Uye yose nyama ndeye guruva; uye vakavasikira chikonzero ichocho, kuti vachengetedze mirairo yavo nekuvarumbidza nokusingaperi."
                },
                {
                    "number": 22,
                    "text": "Uye zvino ndave kuguma kutaura kwamuri maererano nekudada uku. Uye dai kuri kuti handisi kufanira kutaura nemi pamusoro pemhosva yakakura kupinda iyoyi, mwoyo wangu ungadai uchifara zvikuru pamusana penyu."
                },
                {
                    "number": 23,
                    "text": "Asi shoko raMwari rinondiremera nenzira yemhosva dzenyu hombe. Nokuti tarisai, ndiko kutaura kunoita Ishe: Vanhu ava vanotangisa kunyura muzvitema; havanzwisise magwaro matsvene, nokuti vanoda kutsvaka chikonzero chekuita upombwe, nenzira yezvinhu zvakanyorwa maererano naDavidi, naSoromoni mwanakomana wake."
                },
                {
                    "number": 24,
                    "text": "Tarisai, Davidi naSoromoni zvechokwadi vaive nevakadzi vazhinji nevamwe vavakanga asina kuroora, chiri chinhu chakange chakaipa pamberi pangu, vanodaro Ishe."
                },
                {
                    "number": 25,
                    "text": "Nokudaro, Ishe vanotaura achiti, Ndakatungamira vanhu ava ndichivabvisa munyika yeJerusarema, nesimba reruoko rwangu, kuti ndigokudza bazi rakarurama kubva kumuchero wechiuno chaJosefa."
                },
                {
                    "number": 26,
                    "text": "Nokudaro, ini Mwari Ishe handibvumire kuti vanhu ava vaite sezvakaita vanhu vavo vakare."
                },
                {
                    "number": 27,
                    "text": "Nokudaro, hama dzinodiwa ndinzwei, uye muteerere shoko raIshe: Nokuti hakuna munhu pakati penyu achave nevakadzi vanopfuura mumwechete, uye varandakadzi vekumuvaraidza hazvibvumirwe kana mumwechete zvake;"
                },
                {
                    "number": 28,
                    "text": "Nokuti ini Ishe Mwari, ndinofadzwa nemadzimai anozvibata. Uye upfambi chinhu chakaipa kwazvo pamberi pangu; vanodaro Ishe veHondo."
                },
                {
                    "number": 29,
                    "text": "Nokudaro, vanhu ava vachachengetedza mirau yangu, vanodaro Ishe weHondo, kana vasina kudaro nyika yavo ichatukwa pamusoro pavo."
                },
                {
                    "number": 30,
                    "text": "Nokuti kana ndada, vanodaro Ishe weHondo, kumutsa mbeu yangu, ndichaudza vanhu vangu, nokuti dzimwe nguva vangateerere kuzvinhu izvi."
                },
                {
                    "number": 31,
                    "text": "Nokuti tarisai, ini Ishe, ndaona kusuwa, ndikanzwa kuchema kwevanasikana vevanhu vangu vari munyika yeJerusarema, hongu, nemunyika dzose dzevanhu vangu, nenzira yekuipa neruvengo rwevarume vavo."
                },
                {
                    "number": 32,
                    "text": "Uye handizobvumira, vanotaura Ishe veHondo, kuti kuchema kwevanasikana vevanhu ava, vandakatungamira ndichivaburitsa muJerusarema, kuuye kwandiri kuchirwisana nevarume vevanhu vangu, vanodaro Ishe veHondo."
                },
                {
                    "number": 33,
                    "text": "Nokuti havazotapa vanasikana vevanhu vangu nenzira yekupfava kwavo, nokuti ndichavashanyira nedambudziko guru, kana kuvaparadza; nokuti havazoita zveupfambi, sezvaiita vekare, vanodaro Ishe veHondo."
                },
                {
                    "number": 34,
                    "text": "Uye zvino tarisai, hama dzangu, munoziva kuti mirairo iyi yakapiwa kuna baba vedu, Rihai; nokudaro, makazviziva kare; imi mave mukuraswa kukuru; nokuti makaita zvinhu izvi zvamanga musingafanire kuita."
                },
                {
                    "number": 35,
                    "text": "Tarisai, imi makaita zvakaipa zvikuru kupfuura maRamani, hama dzedu. Makarwadzisa vakadzi venyu, vana venyu vakatadza kuvimba nemi, nenzira yemienzaniso yenyu yakaipa pamberi pavo; uye kuchema kwemwoyo yavo kunosvika kuna Mwari kuchikurwisai. Uye nenzira yekukosha kweshoko raMwari, rinouya richikurwisai, mwoyo mizhinji yakafa, yakabaiwa nemaronda akadzika."
                }
            ]
        },
        "/study/scriptures/bofm/jacob/3": {
            "uri": "/study/scriptures/bofm/jacob/3",
            "title": "Jakobho 3",
            "data_type": "chapter",
            "chapter_name": "Chitsauko 3",
            "chapter_summary": [
                "Vakachena mumwoyo vanogashira shoko rinofadza raMwari—Kururama kwemaRamani kunopfuura kwemaNifai—Jakobho anoyambira kune vanoda hupombwe, meso-meso, nechitema chose. Zvingangove makore 544 kusvika ku421 Kristu asati azvarwa."
            ],
            "verses": [
                {
                    "number": 1,
                    "text": "Asi tarisai, ini Jakobho, ndingataure neavo venyu vakachena mumwoyo. Tarisai kuna Mwari nepfungwa dzakasimba, uye munamate kwavari nerutendo rwakapfuuridza, uye vachakunyaradzai mukutambudzika kwenyu, vanozokurevererai, uye vachatumira kurangwa kune avo vanotsvaka kuparara kwenyu."
                },
                {
                    "number": 2,
                    "text": "Mose mune mwoyo yakachena, simudzai misoro yenyu mugashire shoko raMwari rinofadza, mugotapirirwa nerudo rwake; nokuti mungangodaro, kana pfungwa dzenyu dzakasimba, narinhi narinhi."
                },
                {
                    "number": 3,
                    "text": "Asi, nhamo nedambudziko, kune avo vasina kuchena mumwoyo, avo vakasviba zuva iri pamberi paMwari; nokuti kunze kwekunge matendeuka nyika inotukwa pamusana penyu; uye maRamani, vasina kusviba semi, zvakadaro naivo vakatukwa nekutukwa kunorwadza, vachakurovai kudakara maparara."
                },
                {
                    "number": 4,
                    "text": "Uye nguva iri kusvika nokukurumidza, yokuti kana musina kutendeuka vachakutorerai nyika yenhaka yenyu, uye Ishe Mwari vachabvisa vatsvene vachivaburitsa mamuri."
                },
                {
                    "number": 5,
                    "text": "Tarisai, maRamani hama dzenyu, vamunovenga nenzira yekusviba kwavo nekutukwa kwakauya paganda ravo, vakarurama kupfuura imi; nokuti havana kukanganwa murairo waIshe, uyo wakapiwa baba vedu—kuti vakafanira kuve nemukadzi mumwechete uye shamwari dzechikadzi kana imwechete zvayo hazvibvumirwe, uye hapafanire kuve neupfambi pakati pavo."
                },
                {
                    "number": 6,
                    "text": "Uye zvino, murairo uyu vanoucherechedza vachiuchengetedza; nokudaro, nenzira yekucherechedza uku, mukuchengetedza murairo uyu, Ishe Mwari havazovaparadza, asi vanozovanzwira tsitsi; uye rimwe zuva vachave vanhu vakaropafadzwa."
                },
                {
                    "number": 7,
                    "text": "Tarisai, varume vavo vanoda vakadzi vavo, uye vakadzi vavo vanoda varume vavo; uye varume vavo nevakadzi vavo vanoda vana vavo; uye kusatenda kwavo nekukuvengai kwavo kunokonzerwa nekuipa kwemadzibaba avo; nokudaro, muri nani zvakadii kwavari, pamberi peMusiki wenyu mukuru?"
                },
                {
                    "number": 8,
                    "text": "Hama dzangu, ndinoona kuti mukasatendeuka pazvivi zvenyu, ganda ravo richave jena pane renyu, panguva yamuchaunzwa pamwechete navo pamberi pechigaro chekutonga chaMwari."
                },
                {
                    "number": 9,
                    "text": "Nokudaro, ndinokupai murairo imi, riri shoko raMwari, kuti chiregai kuvatuka pamusana peganda ravo dema; kana kuvatuka pamusana petsvina yavo; asi mucharangarira kuipa kwenyu, uye rangarirai kuti kusviba kwavo kwakakonzerwa nemadzibaba avo."
                },
                {
                    "number": 10,
                    "text": "Nokudaro, mucharangarira vana venyu, kuvasuwisa kwamakavaita mumwoyo nenzira yemuenzaniso wamakaisa pamberi pavo; uye zvakare, rangarirai kuti mungango ita nenzira yehutsvina hwenyu, kuti vana venyu vaparadzwe, uye zvitadzo zvavo zvigorongerwa pamusoro penyu nemusi wekupedzisira."
                },
                {
                    "number": 11,
                    "text": "Hama dzangu, teererai mazwi angu; mutsai pfungwa nemweya yenyu; zvizunzei kuti mumuke muhope dzerufu; uye muzvisunungure mukurwadza kwegehena kuti musave ngirozi dzadhiabhorosi, kuti mugokandwa mudziva riya remoto nesuriferi—kunove ndiko kufa kwechipiri."
                },
                {
                    "number": 12,
                    "text": "Uye zvino ini Jakobho, ndakataura zvimwe zvakawanda kuvanhu vaNifai, ndichivayambira pamusoro peufeve nekupomba, nezvitadzo zvakasiyana-siyana, ndichivaudza mibairo inotyisa yezvitema."
                },
                {
                    "number": 13,
                    "text": "Uye zvimwe zvevanhu ava, iye zvino vatanga kuwanda, hazvikwanisike kunyorwa pamahwendefa ano, asi zvizhinji zvavo zvakanyorwa pamahwendefa makuru, nezvehondo dzavo, nezvekunetsana kwavo, nekutonga kwemadzimambo avo."
                },
                {
                    "number": 14,
                    "text": "Mahwendefa aya anonzi mahwendefa aJakobho, uye akagadzirwa neruoko rwaNifai. Uye ndinogumira pano kutaura mazwi aya."
                }
            ]
        },
        "/study/scriptures/bofm/jacob/4": {
            "uri": "/study/scriptures/bofm/jacob/4",
            "title": "Jakobho 4",
            "data_type": "chapter",
            "chapter_name": "Chitsauko 4",
            "chapter_summary": [
                "Vose maporofita vainamata Baba muzita raKristu—Kupira kwaAbrahama mwana wake Isaka kwakafanana nekwaMwari neWavo Mumwechete Akaberekwa—Vanhu vakafanira kuyanana naMwari neRudzikinuro—VaJuda vacharamba dombo rehwaro. Zvingangove makore 544 kusvika ku421 Kristu asati azvarwa."
            ],
            "verses": [
                {
                    "number": 1,
                    "text": "Zvino tarisai, zvakaitika kuti ini Jakobho, ndaparidzira zvakawanda kuvanhu vekwangu neshoko, (uye ndinokwanisa kungonyora zvishoma chete, nenzira yekuoma kwakaita kunyora mazwi edu pamahwendefa) uye tinoziva kuti zvinhu zvatinonyora pamahwendefa zvinogara zviripo;"
                },
                {
                    "number": 2,
                    "text": "Asi chose chinhu chatinonyora tikasachinyora pamahwendefa chinoshaika nekupfudzika; asi tinokwanisa kunyora mazwi mashomanani pamahwendefa, anozopa vana vedu, nehamawo dzedu dzinodiwa, karuzivo maererano nesu, kana maererano nezvemadzibaba avo—"
                },
                {
                    "number": 3,
                    "text": "Zvino tinofara muchinhu ichi; uye tinoshanda nesimba kuti tinyore mazwi aya pamahwendefa, tichivimba kuti hama dzedu dzinodiwa nevana vedu vachazoatambira nemwoyo inotenda, uye voaverenga nokudzidza norufaro kwete nekusuwa, kana nekushora, maererano nevabereki vavo vekutanga."
                },
                {
                    "number": 4,
                    "text": "Nokuti, nechikonzero ichi tanyora zvinhu izvi, kuti vagoziva kuti taiziva nezvaKristu, uye taive netariro yekubwinya kwake mazana mazhinji emakore asati auya; uye hatizi isu chete taive netariro yekubwinya kwake, asiwo nemaporofita vatsvene vose vakange varipo tisati tavepo."
                },
                {
                    "number": 5,
                    "text": "Tarisai, vaitenda muna Kristu uye vachinamata Baba nemuzita rake, nesuwo tinonamata Baba nemuzita rake. Uye pamusana paizvozvo tinochengetedza murau waMosesi, unonongedzera mweya yedu kwaari; nechikonzero ichi chakaitwa kuti chive chitsvene kwatiri nokururama, sezvo zvakanga zvakaiswa kuna Abrahama murenje mukuteerera kwake mirau yaMwari mukubvuma kwake kupira mwana wake Isaka, zviri zvakafanana nerungano rwaMwari neMwanakomana Wake Mumwechete Akaberekwa."
                },
                {
                    "number": 6,
                    "text": "Nokudaro, tinotsvaka mumagwaro emaporofita, uye towana zvakazarurwa zvizhinji nemweya wechiporofita; nenzira yevapupuri vose ava tinowana tariro, uye rutendo rwedu rwunobva rwasimbiswa, zvekuti tinogona kutaura muzita raJesu nemiti chaiyo ichititeerera, kana makomo, kana masai-sai egungwa."
                },
                {
                    "number": 7,
                    "text": "Zvakadaro, Ishe Mwari vakatiratidza kusasimba kwedu kuti tive tinoziva kuti inzira yenyasha dzavo, nekuzvideredza kwavo kukuru kuvana vevanhu, kunoita kuti tive nesimba rekuita zvinhu izvi."
                },
                {
                    "number": 8,
                    "text": "Tarisai, mabasa aIshe makuru uye anoshamisa. Kudzama kwezvakavandika zvavo hakutsvakwe tikakuwana; uye hazviitike kuti vanhu vazive dzose nzira dzake. Hakuna munhu anoziva nezvenzira dzake kunze kwekunge atozvizururirwa; nokudaro, hama, musashore zvamunozururirwa naMwari."
                },
                {
                    "number": 9,
                    "text": "Nokuti tarisai, nesimba reizwi rake munhu akauya panyika, nyika iri yakasikwa nesimba reshoko rake. Nokudaro, kana Mwari vakangotaura chete nyika ikabva yavepo, uye vakataura munhu akabva asikwa, Ko zvino, vangatadze here kutuma nyika, kana mabasa emaoko avo pamusoro penyika, maererano nezvavanenge vachida zvinovafadza?"
                },
                {
                    "number": 10,
                    "text": "Nokudaro, hama, musatsvake kuraira Ishe, asi kuti imi murairwe navo. Nokuti tarisai, imi pachenyu munoziva kuti vanoraira zviri muuchenjeri, uye mukururama, nemutsitsi huru, mumabasa avo ose."
                },
                {
                    "number": 11,
                    "text": "Nokudaro, hama dzinodiwa, dzokerai kwavari nerudzikinuro rwaKristu, Mwanakomana Mumwechete Akaberekwa, uye zvimwe mungawane kumuka kuvakafa, maererano nesimba rekumuka kuvakafa riri munaKristu, uye mugopiwa naKristu kuna Mwari semichero yekutanga, muine rutendo, uye muine tariro yakanaka yekubwinya kwake asati azviratidza pachake munyama."
                },
                {
                    "number": 12,
                    "text": "Uye zvino, vadiwa, musashamiswe kuti ndiri kukutaurirai zvinhu izvi; ko tingaregererei kutaura nezverudzikinuro rwaKristu, nokuti tiwane ruzivo rwezvake rwuzere, zvimwechete nekuti tiwane ruzivo rwekumuka kuvakafa nerwenyika ichauya?"
                },
                {
                    "number": 13,
                    "text": "Tarisai, hama dzangu, uyo anoporofita, ngaaporofite zvinonzwisiswa nevanhu; nokuti Mweya unotaura chokwadi uye haunyepe. Nokudaro, unotaura zvinhu sezvazviri chaizvo, nezvazvichazove chaizvo; nokudaro, zvinhu izvi tinozviratidzwa pachena, kuti mweya yedu iwane ruponeso. Asi tarisai, hatizisu tega vapupuri vezvinhu izvi; nokuti Mwari vakazvitaurawo kuvaporofita vakare."
                },
                {
                    "number": 14,
                    "text": "Asi tarisai, maJuda vaive vanhu vakaoma mitsipa; uye vaishora mazwi akareruka, uye vakauraya vaporofita, uye vakatsvaka zvinhu zvavakanga vasinganzwisise. Nokudaro, nenzira yeupofu hwavo, upofu hwakakonzerwa nekutarisa zvakapfuuridza chinangwa, vanofanira kupunzika; nokuti Mwari vakabvisa kuisa kwavo zvinhu pachena, uye vakavapa zvinhu zvizhinji zvavasinganzwisise, nokuti ndizvo zvavaida. Uye nokuti vaizvida Mwari vakazviita, kuti vapunzike."
                },
                {
                    "number": 15,
                    "text": "Uye zvino ini Jakobho, ndiri kutungamirwa neMweya kuti ndiporofite; nokuti ndiri kuona nokushanda kweMweya uri mandiri, kuti nekupunzika kwemaJuda vacharamba dombo pavange vachazovakira uye vova nehwaro hwakasimba."
                },
                {
                    "number": 16,
                    "text": "Asi tarisai, maererano nemagwaro matsvene, dombo iri richave iro guru, uye rokupedzisira, uye rigove iro chete rinoita hwaro, pangavakirwe nemaJuda."
                },
                {
                    "number": 17,
                    "text": "Uye zvino, hama dzangu dzinodiwa, zvingaitike sei kuti ivava, mushure mekunge varamba hwaro hwechokwadi, vangazovaka zvakare pahuri, dombo iroro rikazove musimboti wehwaro hwavo?"
                },
                {
                    "number": 18,
                    "text": "Tarisai, hama dzangu dzinodiwa, tichakududzirai chishamiso ichi; kana ndikasadaro, nechimwewo chikonzero, ndazunzwa pakusimba kwangu muMweya, uye ndikapunzika nenzira yekunetseka kwangu kukuru pamusoro penyu."
                }
            ]
        },
        "/study/scriptures/bofm/jacob/5": {
            "uri": "/study/scriptures/bofm/jacob/5",
            "title": "Jakobho 5",
            "data_type": "chapter",
            "chapter_name": "Chitsauko 5",
            "chapter_summary": [
                "Jakobho anotaura mazwi aZenosi akafanana nerungano rwemuti wemuorivi wekudyarwa nemuorivi wemusango—Vakafanana nemaIsraeri nemaJentairi—Kupararira kwaIsraeri nokuzounganidzwa kwake kunotariswa—MaNifai nemaRamani nemba yose yaIsraeri zvinotaurwa—MaJentairi vachabatanidzwa naIsraeri—Gare-gare munda wemizambiringa uchapiswa. Zvingangove makore 544 kusvika ku421 Kristu asati azvarwa."
            ],
            "verses": [
                {
                    "number": 1,
                    "text": "Tarisai, hama dzangu, hamuchayeuka here kuti makamboverenga mazwi emuporofita Zenosi, aakataura kuvanhu vemba yaIsraeri, achiti:"
                },
                {
                    "number": 2,
                    "text": "Tererai, vemba yaIsraeri, uye munzwe mazwi angu, ini muporofita waIshe."
                },
                {
                    "number": 3,
                    "text": "Nokuti tarisai, Ishe vanoti, Ndichakufananidzai, vemba yaIsraeri, nemuti wemuorivhi wekudyarwa nemunhu, wakasimwa ukadiridzwa nemunhu mumunda wake wemizambiringa; wakakura, ukave hunde, uye ukatangisa kuora."
                },
                {
                    "number": 4,
                    "text": "Uye zvakaitika kuti tenzi wemunda wemizambiringa akaenda akaona kuti muti wake wemaorivhi wakatanga kuora, uye akati: Ndichaudimburira, uye ndoutimbira, ndoisa mupfudze, kuti zvimwe utungire mapazi matsva matete, kuti usafe."
                },
                {
                    "number": 5,
                    "text": "Uye zvakaitika kuti akaudimurira, akautimbira, akauisa mupfudze sekutaura kwake."
                },
                {
                    "number": 6,
                    "text": "Uye zvakaitika kuti mushure memazuva akati muti uye wakatanga kutungira zvishoma-shoma, mapazi matsva; asi tarisai, pamusoro pakatangisa kuora."
                },
                {
                    "number": 7,
                    "text": "Uye zvakaitika kuti muridzi wemunda wemizambiringa akazviona, akati kumuranda wake: Zvinondisuwisa kuti ndirasikirwe nemuti uyu; nokudaro, enda unotora mapazi emuorivi wemusango, uuye nawo pano pandiri; uye tobvisa mapazi ayo ari kutanga kuoma, toakanda mumoto kuti atsve."
                },
                {
                    "number": 8,
                    "text": "Uye tarisai, vanodaro Ishe vemunda wemizambiringa, ndinotora mapazi madiki aya, uye ndoasunganidza zvandinenge ndafunga; hazvinei kana dai zvikaitika kuti mudzi wemuti uyu ufe, ndingakwanise kuzvichengetera muchero wacho pachangu; nokudaro ndichatora mapazi matsva aya, ndoasunganidza zvandinoda."
                },
                {
                    "number": 9,
                    "text": "Tora mapazi emuorivi wemusango, moapinzanisa, pabviswa mapazi paye; uye aya andabvisa ndichaakanda muchoto ndoapisa, kuti asakanganise munda wangu wemizambiringa."
                },
                {
                    "number": 10,
                    "text": "Uye zvakaitika kuti muranda waIshe vemunda wemizambiringa akaita sekutaurirwa kwaakange aitwa naIshe vemunda wemizambiringa, ndokubva apinzanisa nemapazi emuorivi wemusango."
                },
                {
                    "number": 11,
                    "text": "Uye Ishe vemunda wemizambiringa vakaita kuti munda utimbirwe, nekudimburirwa, nokuiswa mupfudze, vachiti kumuranda wavo: Zvinondisuwisa kuti ndirasikirwe nemuti uyu; nokudaro, ndati zvimwe ndingouponesa muti uyu midzi ikaramba iri minyoro kuti isafe, kuti ndizvichengetere, saka ndaita zvandaita izvi."
                },
                {
                    "number": 12,
                    "text": "Nokudaro, endai kwamuri kuenda; tarisisai muti, mouisa mupfudze, muchitevedza mazwi angu."
                },
                {
                    "number": 13,
                    "text": "Uye iyi ndichaiisa mukati-kati memunda wangu wemizambiringa, pose pandinokwanisa, hazvinei kwamuri; uye ndinozviita izvi kuti tigochengetedza mapazi chaiwo emuti uyu; uye nokutiwo, ndichengetedze michero kuitira ramangwana; kwandiri, nokuti zvinondisuwisa kuti ndirasikirwe nemuti uyu nemichero yacho."
                },
                {
                    "number": 14,
                    "text": "Uye zvakaitika kuti Ishe vemunda wemizambiringa akaenda, ndokuviga ose mapazi chaiwo emuti wemuorivhi mukati-kati memunda wemizambiringa, aya mune ino nzvimbo ayo mune iyo, sezvaainge ada sekumufadza kwazvaiita."
                },
                {
                    "number": 15,
                    "text": "Uye zvakaitika kuti mushure menguva refu, Ishe wemunda wemizambiringa akati kumuranda wake: Uya, tiende kumunda wemizambiringa, tinoshandamo."
                },
                {
                    "number": 16,
                    "text": "Uye zvakaitika kuti Ishe vemunda wemizambiringa, nemuranda wake, vakadzika mumunda wemizambiringa kundoshanda. Uye zvakaitika kuti muranda akati kuna tenzi wake: Tarisai, onai kuno; tarisai muti."
                },
                {
                    "number": 17,
                    "text": "Uye zvakaitika kuti Ishe vemunda wemizambiringa akatarisa akaona muti uye wakange wapinzaniswa nemapazi emuorivhi wemusango; mapazi aya akanga abata akatungira akatanga kubereka michero. Uye akaona kuti wakanaka; uye akaona kuti muchero wacho wakafanana nemuchero wepo chaiwo."
                },
                {
                    "number": 18,
                    "text": "Uye akati kumuranda wake: Tarisai, mapazi emuti uyu atora unyoro hwemidzi yacho, uye midzi yacho ikaita kuti muti usimbe; nenzira yesimba remidzi mapazi agashira simba rekubereka michero. Zvino, dai takange tisina kupinzanisa mapazi aya, muti uyu ungadai wakafa. Uye zvino, tarisai, ndichachengetedza michero yakawanda kwazvo, iyo yaberekwa nemuti uyu; uye michero iyi ndichaichengetedza kuitira ramangwana, kuti ndigoidya ini."
                },
                {
                    "number": 19,
                    "text": "Uye zvakaitika kuti Ishe vemunda wemizambiringa akati kumuranda: Uya tiende kuzasi-zasi kwemunda wemizambiringa, uye tarisai kana mapazi chaiwo emuti epo asina kuberekawo michero yakawanda, yekuti ndichengetedze kuitira mune ramangwana, ini pachangu."
                },
                {
                    "number": 20,
                    "text": "Uye zvakaitika kuti vakaenda kwakange kwavigwa mapazi chaiwo emuti natenzi, uye akati kumuranda: Tarisai izvi; akatarisa wekutanga akaona kuti wakange wabereka zvikuru; uye akaonawo kuti wakanaka. Uye akati kumuranda: Tanha muchero, ugouchengetedza kuitira ramanangwana, kuti ndizvichengetedzere ini, nokuti tarisai, akadaro, ndakausakurira nguva huru yose iyi, nokudaro wabereka michero yakawanda."
                },
                {
                    "number": 21,
                    "text": "Uye zvakaitika kuti muranda akati kuna tenzi vake: Ko makauya sei kuno kuzodyara muti uyu, kana kuti bazi remuti uyu? Nokuti tarisai, pauri muti uyu ndipo pakange painevhu rakaipisisa mumunda wenyu wose wemizambiringa."
                },
                {
                    "number": 22,
                    "text": "Uye Ishe vemunda wemizambiringa vakati kwaari: Usandiraire; ndaizviziva kuti ndipo panevhu rakaipa; nokudaro, ndakati kwauri, ndakaurera kwenguva yose iyi, uye iwe ukaona kuti wabereka michero yakawanda kwazvo."
                },
                {
                    "number": 23,
                    "text": "Uye zvakaitika kuti Ishe vemunda wemizambiringa vakati kumuranda wavo: Tarisai kuno; tarisa ndadyara rimwe bazi remuti zvakare; uye iwe unozviziva kuti pano pakanga pasina ivhu rakanaka serepakutanga. Asi, tarisai muti wacho. Ndakaurera kwenguva, uye zvino wakabereka michero yakawanda; saka, iunganidzei, moichengetedzera kuitira ramangwana, kuti ndigozvichengetedzerawo ini."
                },
                {
                    "number": 24,
                    "text": "Uye zvakaitika kuti Ishe vemunda wemizambiringa vakati zvakare kumuranda wavo: Tarisai kuno, uye uone rimwe baziwo, randakasima; tarisai kuti ndakarichengetedza ndikaripa zvose zvinodiwa, uye rikabereka michero."
                },
                {
                    "number": 25,
                    "text": "Uye vakati kumuranda: Tarisai kuno uone rekupedzisira. Tarisai, iri ndakaridyara panevhu rakanaka; uye ndikarichengetedza kwenguva refu, asi mapazi mashoma-shoma ndiwo akabereka, uye mamwe mapazi akabereka michero seye musango; tarisai, muti uyu ndakauchengetedza sezvandakaita mimwe yose."
                },
                {
                    "number": 26,
                    "text": "Uye zvakaitika kuti Ishe vemunda wemizambiringa vakati kumuranda: Tema mapazi ose asina kubereka michero yakanaka, woakanda mumoto."
                },
                {
                    "number": 27,
                    "text": "Asi tarisai, muranda vakati kwavari: Ngatiudimurire, tigoutimbira, uye tigouisa mupfudze kwenguva yakati, kuti zvimwe ungakuberekerei michero yakanaka, kuti mugoichengetedza mune ramangwana."
                },
                {
                    "number": 28,
                    "text": "Uye zvakaitika kuti Ishe vemunda wemizambiringa nemuranda waIshe vemunda wemizambiringa vakaisa mupfudze pamiti yose yemumunda wemizambiringa."
                },
                {
                    "number": 29,
                    "text": "Uye zvakaitika kuti mushure menguva huru, Ishe vemunda wemizambiringa vakati kumuranda wavo: Uya, tidzike mumunda wemizambiringa, kuti tinoshanda zvakare mumunda wemizambiringa. Nokuti tarisai, nguva iri kusvika, namagumo kwasvika; nokudaro, ndakafanira kuchengetedzera muchero kuitira ramangwana, ini pachangu."
                },
                {
                    "number": 30,
                    "text": "Uye zvakaitika kuti Ishe vemunda wemizambiringa nemuranda vakaenda kumunda wemizambiringa; ndokusvika pamuti uya une mapazi awo chaiwo akapazurwa, uye ukagopinzaniswa nemapazi emuti wemusango; uye tarisai pasi pemuti pakange pazere michero yakasiyana-siyana."
                },
                {
                    "number": 31,
                    "text": "Uye zvakaitika kuti Ishe vemunda wemizambiringa vakaraira muchero, yose nemarudzi ayo. Uye Ishe vemunda wemizambiringa vakati: Tarisai, kwenguva huru tange tichichengetedza muti uyu, uye ndakapfimbika michero mizhinji kwazvo."
                },
                {
                    "number": 32,
                    "text": "Asi tarisai, nguva ino wakabereka michero yakawanda, uye yose hapana yakanaka. Uye tarisai, kune marudzi akawanda emichero yakaipa; uye hapana zvazvinondipa, kana dai takashanda zvikuru; uye zvino zvinondisuwisa kwazvo kuti ndirasikirwe nemuti uyu."
                },
                {
                    "number": 33,
                    "text": "Uye Ishe vemunda wemizambiringa vakati kumuranda: Muti uyu touita sei, kuti undipe zvakare michero yekupfimbika?"
                },
                {
                    "number": 34,
                    "text": "Uye muranda akati kuna tenzi vake: Tarisai, nenzira yekuchekera mapazi emizambiringa wemusango apa kudya kumidzi, saka mipenyu uye haina kufa; nokudaro munoona kuti yakanaka."
                },
                {
                    "number": 35,
                    "text": "Uye zvakaitika kuti Ishe vemunda wemizambiringa vakati kumuranda wavo: Muti uyu hauna chaunondipa, uye kana midzi yacho haina chainondiyamura kana ichiita kuti muti uite michero yakaipa."
                },
                {
                    "number": 36,
                    "text": "Zvisinei, ndinoziva kuti midzi yakanaka, uye nokudaro ndaichengetedza kuti ndigozoishandisa ini; uye nenzira yesimba riri mairi yakabereka michero yakanaka, kubva kumapazi emiti yemusango."
                },
                {
                    "number": 37,
                    "text": "Asi tarisai, mapazi emusango aya akura akakunda midzi; uye nenzira yekuti mapazi emusango akunda midzi abereka michero yakaipa yakawanda; uye nenzira yekuti yabereka michero yakawanda yakaipa saka uchiona wave kutangisa kufa; uye uchatanga kuibva, kuti ukandwe mumoto, kunze kwekunge tatowana zvinoita kuti uchengeteke."
                },
                {
                    "number": 38,
                    "text": "Uye zvakaitika kuti Ishe vemunda wemizambiringa vakati kumuranda wavo: Handei kuzasi-zasi kwemunda wemizambiringa, uye tinotarisa kuti mapazi awochaiwo aita michero yakaipawo here."
                },
                {
                    "number": 39,
                    "text": "Uye zvakaitika kuti vakaenda mukati-kati memunda wemizambiringa. Uye zvakaitika kuti vakaona kuti michero yemiti yepo chaiyo yakanga yaora naiyowo; hongu, wekutanga, wechipiri, newekugumisira; yose yakange yakaora."
                },
                {
                    "number": 40,
                    "text": "Uye muchero wemusango wewekupedzisira wakange wakurira rutivi rwuya rwemuti rwaiunza michero yakanaka, zvekuti bazi rakanga raoma rikafa."
                },
                {
                    "number": 41,
                    "text": "Uye zvakaitika kuti Ishe vemunda wemizambiringa akachema, vakati kumuranda. Chii zvakare chandingadai ndakaita mumunda wangu wemizambiringa?"
                },
                {
                    "number": 42,
                    "text": "Tarisai, ndakaziva kuti yose michero yemumunda wemizambiringa, kunze kweuno chete, yakange yaora. Uye zvino, kana iyiwo yaichimbobereka michero yakanaka zvino naiyowo yave kuora; uye zvino yose miti iri mumunda wangu wemizambiringa haina basa kunze kwekuti itemwe ikandwe mumoto."
                },
                {
                    "number": 43,
                    "text": "Uye tarisai uyu wekupedzisira, une bazi rakasvava, ndakausima panevhu rakanaka; hongu, pane nzvimbo yandaida kwazvo yakanaka kupfuura dzose dzimwe nzvimbo dzemunda wangu wemizambiringa."
                },
                {
                    "number": 44,
                    "text": "Uye unoonawo kuti kana zvimwe zvaida kukanganisa nzvimbo ino ndakazvitema, kuti ndidyare muti uyu munzvimbo iyoyo."
                },
                {
                    "number": 45,
                    "text": "Uye ukaonawo kuti rumwe rutivi rwakaburitsa michero yakanaka, uye rimwe divi rikaunza michero yemusango, uye nokuti handina kubvisa mapazi nokuakanda muchoto, tarisai, akurira mapazi akanaka zvekuti atooma."
                },
                {
                    "number": 46,
                    "text": "Uye zvino tarisai, kana zvakadaro kuchengetedza kwose kwatakaita munda wangu wemizambiringa, miti yacho yaora, zvinoita kuti isabereke michero yakanaka; uye iyoyi ndakange ndavimba kuichengetedza, kuti ichabereka ikaita michero, yandaizochengetedza. Asi, tarisai, yaita semiti yemuorivi yemusango, uye haina zvainoyamura kunze kwekutemwa uye yokandwa mumoto; uye zvinondisuwisa kuti ndirasikirwe nayo."
                },
                {
                    "number": 47,
                    "text": "Asi chii chandinga dai ndakaitazve mumunda wangu wemizambiringa? Ndakaregerera here ruoko rwangu, ndisingawuise mupfudze here? Kwete, ndakanga ndichiisa mupfudze, uye ndikawutimbira, uye ndikaikwanhurira, uye ndikaisa mupfudze; uye ndikatambanudza ruoko rwangu muswere wose, uye magumo ari kuswedera pedyo. Uye zvinondisuwisa kuti nditeme miti yose yemumunda wangu wemizambiringa, uye ndigoikanda mumoto kuti itsve. Ko ndianiko apinza honye mumunda wangu wemizambiringa?"
                },
                {
                    "number": 48,
                    "text": "Uye zvakaitika kuti muranda akati kuna tenzi vake: Hakuzi kukura kwemunda wenyu wemizambiringa here—haazi mapazi akakurira midzi yakanaka? Uye nenzira yokuti mapazi akakurira midzi, tarisai akakura kupfuura simba remidzi, ndokutora simba rose iwo. Tarisai, ndinoti, hachizicho chikonzero here chaiita kuti miti yose yemunda wenyu wemizambiringa iore?"
                },
                {
                    "number": 49,
                    "text": "Uye zvakaitika kuti Ishe vemunda wemizambiringa vakati kumuranda: Handei tinotema miti iri mumunda wemizambiringa tigoikanda mumoto, kuti isaipise munda wangu wemizambiringa, nokuti handina chandisina kuita. Chimwe chii chandaifanira kuitira munda wangu wemizambiringa?"
                },
                {
                    "number": 50,
                    "text": "Asi tarisai, muranda akadaro kuna Ishe vemunda wemizambiringa: Dai mamboirega kwechinguva chakati."
                },
                {
                    "number": 51,
                    "text": "Uye Ishe akati: Hongu, ndichairega kwechinguva, nokuti zvinondisuwisa kuti ndirasikirwe nemiti yemumunda wangu wemizambiringa."
                },
                {
                    "number": 52,
                    "text": "Nokudaro, ngatitorei mapazi emiti iyo yandakasima kuzasi-zasi kwemunda wemizambiringa, uye toipinzanisa nemapazi emuti watakaatora; uye pamuti uyu totanha michero inonyanya kuvava, topinzanisa pamuti nemapazi emuti wepo chaiwo."
                },
                {
                    "number": 53,
                    "text": "Uye izvi ndinozviita kuti muti usafe, kuti, zvimwe, ndingaponese midzi yacho kuti ndigoishandisa zvandinoda."
                },
                {
                    "number": 54,
                    "text": "Uye tarisai, midzi yemapazi epo chaiwo andakasima pose-pose pandaikwanisa ichiri mipenyu; nokudaro, kuti ndichengetedze kuti igozondishandira, ndichatora mapazi emuti uno, uye ndoapinzanisa nawo. Hongu, ndichaapinzanisa nemapazi ezimai rawo, kuti ndichengetedze midzi igondiitira basa, kuti zvimwe kana yanyatsobata ingazondiberekera michero yakanaka, uye zvimwe ndingazofadzwa nemichero yemunda wangu wemizambiringa."
                },
                {
                    "number": 55,
                    "text": "Uye zvakaitika kuti vakatora kubva pamuti chaiwo, ndokupinzanisa nemiti yepo chaiyo, yakange naiyowo yapanduka."
                },
                {
                    "number": 56,
                    "text": "Uye vakatorawo miti yepo chaiyo yakange yapanduka, vakaipinzanisa nezimai racho."
                },
                {
                    "number": 57,
                    "text": "Uye Ishe vemunda wemizambiringa vakati kumuranda: Usabvise mapazi emusango pamiti, kunze kwekunge ari anoita michero inovava zvakanyanya; uye mairi muchaipinzanisa maererano nezvandakataura."
                },
                {
                    "number": 58,
                    "text": "Uye tichapa kudya zvakare miti yemumunda wemizambiringa, uye tichakwanhurira mapazi acho; uye tichakwanhura kubva pamiti ayo mapazi aibva, akafanira kufa, uye toakanda mumoto."
                },
                {
                    "number": 59,
                    "text": "Uye izvi ndinozviita kuti, zvimwe, midzi yacho ingawane simba nenzira yekunaka kwayo; nenzira yekupindurwa kwemapazi, kuti zvakanaka zvikunde zvakaipa."
                },
                {
                    "number": 60,
                    "text": "Uye nekuda kwekuti ndachengetedza mapazi epo chaiwo nemidzi yacho, uye ndikaapinzanisa mapazi epo chaiwo zvakare kuzimai racho, uye ndikachengetedza midzi yezimai rawo, kuti, zvimwe, miti yemumunda wangu wemizambiringa ingabereke zvakare michero yakanaka; nokuti ndifare zvakare nemichero yemumunda wangu wemizambiringa uye, zvimwe, ndingazofara chaizvo kuti ndakachengetedza midzi nemapazi emichero yekutanga—"
                },
                {
                    "number": 61,
                    "text": "Nokudaro, enda, udaidze varanda, kuti tishande nesimba mumunda wemizambiringa, kuti tigadzire nzira, yekuti tiunze zvekare muchero wepo chaiwo, muchero wepo chaiwo wakanaka uye uri unokosha kupfuura mimwe michero yose."
                },
                {
                    "number": 62,
                    "text": "Nokudaro, handei tinoshanda nesimba redu rose kekupedzisira, nokuti tarisai nguva yave kusvika, uye ino inguva yekupedzisira yekuti ndikwanhurire munda wangu wemizambiringa."
                },
                {
                    "number": 63,
                    "text": "Pinzanisai mapazi; tangai kune ekupedzisira kuti agove ekutanga, nokutiwo ekutanga agove ekupedzisira, uye mugotimbira miti, mikuru nemidiki, yekutanga neye kupedzisira; yekupedzisira neyekutanga, kuti yose igopiwa kudya zvakare kwenguva yekupedzisira."
                },
                {
                    "number": 64,
                    "text": "Nokudaro, itimbirei, uye moikwanhurira, uye moiisa mupfudze zvakare, kekupedzisira, nokuti magumo ave kusebera pedyo. Uye zvikaitika kuti iyi miti yapinzaniswa kekupedzisira ikure, uye igobereka michero chaiyo yepo, zvino muchagadzira nzira yayo, yekuti ikure."
                },
                {
                    "number": 65,
                    "text": "Uye kana otanga kukura munenge muchibvisa nhungirwa dzose dzinoita kuti muchero uvave, maererano nesimba reakanaka nekukura kwawo; uye iwo akaipa acho hamuabvise ose nguva imwechete, nokuti mumwe musi midzi ingakurire mapazi apinzaniswa, uye mapazi acho angafe, uye ndikarasikirwa nemiti yemumunda wangu wemizambiringa."
                },
                {
                    "number": 66,
                    "text": "Nokuti zvinondisuwisa kuti ndirasikirwe nemiti yemumunda wangu wemizambiringa; nokudaro muchabvisa yakaipa maererano nokukura kunenge kuchiita yakanaka, kuti midzi nemuti zvive nesimba rakafanana, kudakara yakanaka yakunda yakaipa, uye yakaipa yatemwa yakandwa mumoto, kuti isaipise ivhu remunda wangu wemizambiringa; uye ndobva ndatsvaira miti yakaipa mubindu rangu reminzabviringa."
                },
                {
                    "number": 67,
                    "text": "Uye mapazi emuti chaiwo wepo ndichaapinzanisa zvakare nemuti wepo chaiwo;"
                },
                {
                    "number": 68,
                    "text": "Uye mapazi emuti chaiwo wepo ndichaapinzanisa nemapazi epo; uye ndokuapinzanisa pamwechete kwandichaita zvakare, kuti igobereka michero chaiyo yepo, uye ichave chinhu chimwechete."
                },
                {
                    "number": 69,
                    "text": "Uye yakaipa icharaswa, hongu, kana kutoibvisa mumunda wangu wemizambiringa chose; nokuti tarisai, ndichadimurira munda wangu wemizambiringa kamwechete kano chete."
                },
                {
                    "number": 70,
                    "text": "Uye zvakaitika kuti Ishe vemunda wemizambiringa vakatuma muranda wavo; uye muranda akaenda akaita zvaakanga audzwa naIshe vake, uye ndokuunza vamwe varanda; vakange vari vashoma."
                },
                {
                    "number": 71,
                    "text": "Uye Ishe vemunda wemizambiringa vakati kwavari: Endai, munoshanda mumunda wemizambiringa, nesimba renyu. Nokuti tarisai, ndiyo nguva yekupedzisira yandichapa kudya munda wangu wemizambiringa; nokuti magumo ave pedyo, uye mwaka uri kusvika; uye mukashanda nesimba renyu neni muchafadzwa nemuchero yandichazvichengetedzera munguva iri pedyo kuuya."
                },
                {
                    "number": 72,
                    "text": "Uye zvakaitika kuti varanda vakaenda vakanoshanda nesimba ravo; uye Ishe vemunda wemizambiringa naivowo vakashanda navo; uye vakateerera mirairo yaIshe vemunda wemizambiringa mune zvinhu zvose."
                },
                {
                    "number": 73,
                    "text": "Uye mumunda wemizambiringa makatanga kuita michero yemo chaiyo zvakare; uye mapazi epo chaiwo akatanga kukura zvakanaka chaizvo; uye nhungirwa dzakatanga kubviswa uye dzikaraswa; uye vakachengetedza midzi nemuti zvakafanana, mukusimba kwazvo."
                },
                {
                    "number": 74,
                    "text": "Uye ndiko kushanda kwavakaita, nesimba ravo rose, sekutaura kwakange kwaita Ishe vemunda wemizambiringa, kusvika yose yakaipa yaraswa kunze kwemunda wemizambiringa, uye Ishe vazvichengetera muchero wepo, zvekuti miti iyi yakange yave michero yacho chaiwo zvekare; uye zvikave sechinhu chimwechete; uye michero yakanga yakaenzana; uye Ishe vemunda wemizambiringa, vakanga vazvichengetera muchero chaiwo, uyo wakange wakakosha chaizvo kwavari kubvira pakutanga."
                },
                {
                    "number": 75,
                    "text": "Uye zvakaitika kuti Ishe wemunda wemizambiringa pavakaona kuti michero yavo yakange yakanaka, nokutiwo munda wavo wemizambiringa wakanga usisina miti yakaora, vakadaidza varanda vavo, vakati kwavari: Tarisai, kwenguva yekupedzisira tadiridza munda wangu wemizambiringa uno; uye maona kuti ndaita sekuda kwangu; uye ndikachengetedza muchero wepo chaiwo, uri wakanaka, sezvawakanga wakaita pakutanga. Uye imi makaropafadzwa; nokuti mange muchishanda neni zvine simba mumunda wangu wemizambiringa, uye muchichengeta mirairo yangu, uye makauya kwandiri nemuchero wepo chaiwo zvakare, munda wangu wemizambiringa hausisina miti yakaora, uye yakaipa yakakandwa kunze, tarisai muchawana mufaro neni nenzira yemuchero wemunda wangu wemizambiringa."
                },
                {
                    "number": 76,
                    "text": "Nokuti tarisai, kwenguva refu ndichachengetedza muchero wemumunda wangu wemizambiringa kuitira ramangwana, uyo iri kusvika nokukurumidza; uye ndakadiridza munda wangu wemizambiringa kwenguva yekupedzisira, nekuidimburira, nokuiisa mupfudze, nokuitimbira-timbira; nokudaro ndichazvichengetedzera muchero wangu, kwenguva refu, maererano nezvandakataura."
                },
                {
                    "number": 77,
                    "text": "Uye kana nguva yasvika yekuti michero yakaipa yave zvakare mumunda wangu wemizambiringa, ipapo ndinobva ndati michero yakanaka nemichero yakaipa itanhwe; uye yakanaka ndinoichengetedza, uye yakaipa ndinoirasawo payo yega. Ipapo pobva pasvika mwaka namagumo; uye ndinobva ndaita kuti munda wangu wemizambiringa upiswe nemoto."
                }
            ]
        },
        "/study/scriptures/bofm/jacob/6": {
            "uri": "/study/scriptures/bofm/jacob/6",
            "title": "Jakobho 6",
            "data_type": "chapter",
            "chapter_name": "Chitsauko 6",
            "chapter_summary": [
                "Ishe achadzora Israeri mumazuva ekupedzisira—Nyika inobva yapiswa nemoto—Vanhu vakafanira kutevera Kristu kuti vanzvenge dziva remoto nesuriferi. Zvingangove makore 544 kusvika ku421 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, tarisai hama dzangu, sekutaura kwandakaita kwamuri kuti ndichaporofita, tarisai, ichi ndicho chiporofita changu—kuti zvinhu zvakataurwa nemuporofita uyu Zenosi, maererano nemba yaIsraeri, achivafananidza nemuti wakasimwa wemuorivhi, zvichaitika zvechokwadi."
                },
                {
                    "number": 2,
                    "text": "Uye zuva raachatambanudza ruoko rwake zvakare nguva yechipiri kudzora vanhu vake, ndiro zuva, hongu, ingagove nguva yekupedzisira, yekuti varanda vaIshe vafambe vari musimba ravo, kudiridza nekudimburira munda wavo wemizambiringa; uye mushure mezvo kuguma kunobva kwasvika."
                },
                {
                    "number": 3,
                    "text": "Uye vakaropafadzwa sei vakashanda nesimba mumunda wavo wemizambiringa; uye vakatukwa sei avo vacharasirwa munzvimbo dzavo! Uye nyika ichapiswa nemoto."
                },
                {
                    "number": 4,
                    "text": "Uye Mwari vedu vane tsitsi nesu, nokuti vanoyeuka imba yaIsraeri, zvose midzi nemapazi acho; uye vanovatambanudzira maoko avo muswere wose; uye vanhu vakaoma mitsipa uye vanhu vane makuhwa; asi avo vose vasingaomese mwoyo yavo vachaponeswa muumambo hwaMwari."
                },
                {
                    "number": 5,
                    "text": "Nokudaro, hama dzangu dzinodiwa, ndinokunyengetedzai nemazwi akapfava kuti dai matendeuka, uye mouya muchiziva mumwoyo menyu, monamatira kuna Mwari sekubatirira kwavakaita kwamuri. Uye nguva inenge yakatambanudzirwa imi ruoko rwavo rwetsitsi mukati mezuva, musaomese mwoyo yenyu."
                },
                {
                    "number": 6,
                    "text": "Hongu, nhasi, kana mukanzwa izwi ravo, musaomese mwoyo yenyu; ko munoda kufirei?"
                },
                {
                    "number": 7,
                    "text": "Nokuti tarisai, mushure mekunge mariritirwa neshoko raMwari muswere wose, munounza michero yakaipa here, zvinoita kuti mutemwe uye mukandwe mumoto?"
                },
                {
                    "number": 8,
                    "text": "Tarisai, mazwi aya mungaarambe here? Mungarambe here mazwi evaporofita; uye mungarambewo here ose mazwi akataurwa maererano naKristu, mushure mekunge vazhinji vataura pamusoro pake; uye mugoramba shoko rakanaka raKristu, nesimba raMwari, nechipo cheMweya Mutsvene, nokudzima Mweya Mutsvene, nokuita dambe kuronga kwerununuro, zvamakagadzirirwa?"
                },
                {
                    "number": 9,
                    "text": "Hamuzive here imi kuti mukaita zvinhu izvi, kuti simba iroro rerununuro nerekumuka kuvakafa, riri munaKristu, zvichakuitai kuti mumire nokunyara nokunzwa muine mhosva zvikuru pamberi pechigaro chekutonga chaMwari?"
                },
                {
                    "number": 10,
                    "text": "Uye maererano nesimba rekukutonga kwakanaka, nokuti kukutonga kwakanaka hakungarambwe, munofanira kuenda kudziva remoto suriferi, une rimi risingadzime, uye une utsi husingagume kukwira, dziva remoto iri nesuriferi idambudziko risingapere."
                },
                {
                    "number": 11,
                    "text": "Imi zvino, hama dzangu dzinodiwa, tendeukai, uye mopinda nepakasuwo kakamanikana, uye moramba muchifamba nenzira yakamanika, dakara muwane upenyu hwokusingaperi."
                },
                {
                    "number": 12,
                    "text": "Imi chenjerai; chii chimwe chandingataure?"
                },
                {
                    "number": 13,
                    "text": "Kekupedzisira, ndinokuonekai, kudakara tasangana zvakare pamberi pechigaro chekutonga kwaMwari, icho chigaro chekutonga chinounza kutya nekuzeza kukuru kune vakaipa. Ameni."
                }
            ]
        },
        "/study/scriptures/bofm/jacob/7": {
            "uri": "/study/scriptures/bofm/jacob/7",
            "title": "Jakobho 7",
            "data_type": "chapter",
            "chapter_name": "Chitsauko 7",
            "chapter_summary": [
                "Sheremu anoramba Kristu, anokakavadzana naJakobho, anoda kuona chiratidzo, uye anobva arohwa naMwari—Vose vaporofita vakataura nezvaKristu nerudzikinuro rwake—VaNifai vaigara vachingopembereka, vakaberekerwa mukunetseka vachivengwa nemaRamani. Zvingangove makore 544 kusvika ku421 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika mushure kwemakore akati, mukati mevanhu vekwaNifai makauya murume, ainzi Sheremu."
                },
                {
                    "number": 2,
                    "text": "Uye zvakaitika kuti akatangisa kuparidzira vanhu, uye achivataurira kuti hakufanirwe kunge kuina Kristu. Uye akaparidza zvinhu zvizhinji zvekunyengedza vanhu; uye izvi aizviita kuti auraye dzidziso yaKristu."
                },
                {
                    "number": 3,
                    "text": "Uye akashanda nesimba kuti arasise mwoyo yevanhu, zvekuti akarasisa vanhu vazhinji; uye iye nokuziva kuti ini, Jakobho, ndaive nerutendo munaKristu uyo akange achizouya, akatsvaga mukana wekuti auye kwandiri."
                },
                {
                    "number": 4,
                    "text": "Uye akange ari munhu akadzidza, zvekuti akange aine ruzivo rwakakwana rwemutauro wevanhu; nokudaro, aikwanisa kushandisa mazwi akawanda ekunyengedza, uye aive mutauri chaiye, maererano nesimba radhiabhorosi."
                },
                {
                    "number": 5,
                    "text": "Uye akange aine chifungidziro chekuti angandibvise parutendo, asinei nezvakazarurwa zvizhinji nezvinhu zvizhinji zvandakanga ndaona maererano nezvinhu izvi; nokuti chokwadi ndakange ndaona ngirozi, uye dzikandidzidzisa. Uyezve, ndakanga ndanzwa izwi raIshe richitaura kwandiri iro pacharo, nguva nenguva; nokudaro, handaikwaniswa kuzungunutswa."
                },
                {
                    "number": 6,
                    "text": "Uye zvakaitika kuti akauya kwandiri, uye nenzira iyi akataura neni, achiti: Hama Jakobho, ndatsvanga kwenguva kuti nditaure newe; nokuti ndakanzwa uye ndinozivawo kuti unofamba zvikuru, uchiparidza izvo zvaunoti iwe vhangeri, kana dzidziso yaKristu."
                },
                {
                    "number": 7,
                    "text": "Uye wakwezva vazvinji vevanhu ava zvekuti vanyangadza nzira dzaMwari dzakanaka, uye havachatevedza mutemo waMosesi inove nzira kwayo; uye nokuita mutemo waMosesi uve unoshandiswa kunamata munhu aunoti achauya mazana emakore achauya. Uye zvino tarisai, ini, Sheremu, ndinoti kwauri uku kunyomba; nokuti hakuna munhu anoziva zvakadaro; nokuti haakwanise kutaura zvezvinhu zvichauya. Uye uku ndiko kukakavadzana kwaiita Sheremu neni."
                },
                {
                    "number": 8,
                    "text": "Asi tarisai, Ishe Mwari vakafemera Mweya wake mumweya wangu, zvekuti ndakamunyadzisa mumazwi ake ose."
                },
                {
                    "number": 9,
                    "text": "Uye ndakati kwaari: Unoramba here kuti kuna Kristu achauya? Uye akati: Dai kwaive naKristu, handaimuramba; asi ndinoziva kuti hakuna Kristu, haana kumbenge ariko, haafe akavepo."
                },
                {
                    "number": 10,
                    "text": "Uye ndikati kwaari: Unotenda magwaro here? Uye akati, Hongu."
                },
                {
                    "number": 11,
                    "text": "Uye ndikati kwaari: Saka hauanzwisise; nokuti chokwadi anopupura nezvaKristu. Tarisai, ndinoti kwauri hakuna vaporofita vakambonyora, kana vakaporofita, vasina kutaura maererano nezvaKristu."
                },
                {
                    "number": 12,
                    "text": "Uye izvi hazvizizvo chete—ndakazviisirwa pachena, nokuti ndakanzwa ndikaona; uye zvikaiswa pachena nesimba reMweya Mutsvene; nokudaro, ndinoziva kuti pakashaya rudzikinuro marudzi ose acharasika."
                },
                {
                    "number": 13,
                    "text": "Uye zvakaitika kuti akati kwandiri: Ndiratidze chiratidzo kuburikidza nesimba reMweya Mutsvene uyu, unoita kuti uzive zvinhu zvakawanda zvose izvi."
                },
                {
                    "number": 14,
                    "text": "Uye ndakati kwaari: Ndiri ani ini kuti ndiedze Mwari kuti vakupe chiratidzo muzvinhu zvaunoziva iwe kuti ndezvechokwadi? Asi unozviramba, nokuti uri wadhiabhorosi. Zvisinei, kwete kuti kuitwe kuda kwangu; asi kana Mwari vachifanira kukuranga, ngachive chiratidzo kwauri chekuti vane simba, zvose kudenga nepasi; zvakare, kuti Kristu achauya. Uye kuda kwenyu, Ishe, ngakuitwe, kwete kwangu."
                },
                {
                    "number": 15,
                    "text": "Uye zvakaitika kuti ini, Jakobho, ndataura mazwi aya, simba raIshe rakamubata, zvekuti akawira pasi. Uye zvakaitika kuti akachengetwa kwemazuva akati."
                },
                {
                    "number": 16,
                    "text": "Uye zvakaitika kuti akati kuvanhu: Unganai pamwechete mangwana, nokuti ndichafa, nokudaro, ndinoda kuti nditaure kuvanhu ndisati ndafa."
                },
                {
                    "number": 17,
                    "text": "Uye zvakaitika kuti ave mangwana vanhu vakaungana pamwechete; uye akataura zviri pachena kwavari akaramba zvinhu zvaakanga avadzidzisa, uye akapupura Kristu, nesimba reMweya Mutsvene, nekuparidza kwengirozi."
                },
                {
                    "number": 18,
                    "text": "Uye akataura pachena kwavari, kuti akange anyengedzwa nesimba radhiabhorosi. Uye akataura nezvegehena, nezvekusingaperi, nezvekurangwa kwekusingaperi."
                },
                {
                    "number": 19,
                    "text": "Uye akati: Ndinotya kuti zvimwe ndaita chitema chisingaregererwe, nokuti ndakanyepa kuna Mwari; nokuti ndakaramba Kristu, uye ndikati ndinotenda magwaro; uye chokwadi anotaura nezvake. Uye nokuti ndanyepa kuna Mwari ndiri kutya zvikuru kwazvo kuti zvimwe mhosva yangu yakaipa chaizvo; asi ndinoreurura kuna Mwari."
                },
                {
                    "number": 20,
                    "text": "Uye zvakaitika kuti paakanga ataura mazwi aya haana kuzogona kutaura zvimwe uye akaburitsa mweya wake."
                },
                {
                    "number": 21,
                    "text": "Uye gungano zvarakaona kuti akataura zvinhu izvi iye ave pedyo nekufa, vakashamiswa zvikuru; zvekuti simba raMwari rakauya mavari, uye vakakurirwa vakawira pasi."
                },
                {
                    "number": 22,
                    "text": "Zvino, chinhu ichi chakandifadza ini, Jakobho, nokuti ndakange ndachikumbira kuna Baba vari kudenga; nokuti vakange vanzwa kuchema kwangu vakapindura munamato wangu."
                },
                {
                    "number": 23,
                    "text": "Uye zvakaitika kuti runyararo nerudo rwaMwari zvakadzorerwa zvakare mukati mevanhu; uye vakanzvera magwaro matsvene, uye vakasateerera zvakare mazwi emurume akaipa uyu."
                },
                {
                    "number": 24,
                    "text": "Uye zvakaitika kuti kune zvinhu zvizhinji zvakaitwa kuti maRamani adzorerwe mukuti vazive chokwadi; asi zvose zvakaramba, nokuti vaifadzwa nehondo nekudeura ropa, uye vakange vaine ruvengo rwokusingaperi, nesu hama dzavo. Uye vakatsvaka kutiparadza nguva dzose nezvombo zvavo."
                },
                {
                    "number": 25,
                    "text": "Nokudaro, vanhu vekwaNifai vakazvidzivirira nezvombo zvavo, nesimba ravo rose, vachivimba naMwari dombo reruponeso rwavo; nokudaro, vakave vakundi, vakakunda vavengi vavo."
                },
                {
                    "number": 26,
                    "text": "Uye zvakaitika kuti ini Jakobho, ndakatanga kukwegura; uye zvinyorwa zvevanhu ava sezvo zvichichengeterwa pamahwendefa mamwe aNifai, nokudaro, ndinopedzisa chinyorwa ichi, ndichitaura kuti ndanyora zvandakwanisa maererano nokuziva kwangu, ndichiti nguva yedu yakapfuura, neupenyu hweduwo hwakapfuura sekunge kwaive kurota, sezvo tiri vanhu vari vega uye sevanhu vekunamata, vapembiri, takabviswa muJerusarema, tikaberekerwa mumatambudziko, murenje, uye tichivengwa nehama dzedu, zvakakonzera hondo negakava; nokudaro, takachema mazuva edu."
                },
                {
                    "number": 27,
                    "text": "Uye, ini Jakobho, ndakaona kuti ndave pedyo kuti ndiende kuguva rangu; nokudaro, ndakati kumwana wangu Enosi: Tora mahwendefa aya. Uye ndokumuraira zvinhu zvandakanga ndaudzwa nemukoma wangu Nifai, uye akavimbisa kuti achateerera mirau yacho. Uye ndinopedzisa kunyora kwangu pamahwendefa aya, kunyora kwacho kuri kwange kuri kudiki; uye kumuverengi ndinooneka, ndichivimba kuti hama dzangu zhinji dzichaverenga mazwi angu. Hama dzangu, chisarai."
                }
            ]
        },
        "/study/scriptures/bofm/enos/1": {
            "uri": "/study/scriptures/bofm/enos/1",
            "title": "Enosi 1",
            "data_type": "chapter",
            "chapter_name": "Chitsauko 1",
            "chapter_summary": [
                "Enosi anonamata nesimba zvekuti anobva aregererwa zvivi zvake—Izwi raIshe rinouya mupfungwa dzake, richimuvimbisa ruponeso rwemaRamani muzuva richauya—MaNifai anoedza kudzosa maRamani—Enosi anofara noMununuri wake. Zvingangove makore 420 Kristu asati azvarwa."
            ],
            "book_title": "Bhuku raEnosi",
            "verses": [
                {
                    "number": 1,
                    "text": "Tarisai zvakaitika kuti ini Enosi, ndichiziva baba vangu kuti vakanga ari munhu akarurama—nokuti vakandidzidzisa nerurimi rwavo, nomukufundisa nekuraira kwaIshe—zita raMwari vangu ngariropafadzwe pamusoro pazvo—"
                },
                {
                    "number": 2,
                    "text": "Uye ndichakutaurirai dambudziko randakava naro pamberi paMwari, ndisati ndagamuchira kuregererwa kwezvivi zvangu."
                },
                {
                    "number": 3,
                    "text": "Tarisai, ndakaenda kunovhima mhuka mumasango; uye mazwi andaichinzwa baba vangu vachitaura nguva dzose pamusana poupenyu hwokusingaperi, norufaro rwavatendi, zvakadzika zvikuru mumwoyo mangu."
                },
                {
                    "number": 4,
                    "text": "Uye mweya wangu wakaita nzara; ndakapfugama pamberi poMusiki vangu, ndikachema kwavari mumunamato mukuru ndichikumbirira mweya wangu; zuva rose ndakachema kwavari; hongu, apo usiku hwakauya ndakasimudza izwi rangu pamusoro zvokuti rakasvika kumatenga."
                },
                {
                    "number": 5,
                    "text": "Uye kwakauya izwi kwandiri richiti: Enosi, zvivi zvako zvaregererwa, uye ucharopafadzwa."
                },
                {
                    "number": 6,
                    "text": "Uye ini Enosi, ndakaziva kuti Mwari havanganyepi, nokudaro, mhosva yangu yakabviswa."
                },
                {
                    "number": 7,
                    "text": "Uye ndakati: Ishe, zvinoitwa sei?"
                },
                {
                    "number": 8,
                    "text": "Uye vakati kwandiri: Nokuda kwokutenda kwako munaKristu, uyo wausati wanzwa kana kuona. Zve, makore akawanda achapfuura asati azviratidza pachake panyama; naizvozvo, enda, kutenda kwako kwakuchenesa."
                },
                {
                    "number": 9,
                    "text": "Uye zvakaitika kuti pandakanga ndanzwa mazwi aya ndakatangisa kunzwa shungu pamusoro pemagariro ehama dzangu, maNifai; naizvozvo, ndakadurura mweya wangu wose kuna Mwari pamusana pavo."
                },
                {
                    "number": 10,
                    "text": "Uye ndichitambudzika kudai mumweya, tarisai, izwi raIshe rakauya mupfungwa mangu zvakare, richiti: Ndichashanyira hama dzako maererano nokuchengeta kwavo kwakasimba mirairo yangu. Ndakavapa nyika ino, uye inyika tsvene; handizoituka kunze kwokunge vave kutadza; nokudaro, ndichashanyira hama dzako maererano sokutaura kwandaita; kutadza kwavo ndichakuunza nokusuwa pamisoro yavo."
                },
                {
                    "number": 11,
                    "text": "Uye shure kwokunge ini Enosi, ndanzwa mazwi aya, kutenda kwangu kwakatanga kusazungunutswa munaIshe; uye ndikanamata kwavari kwenguva ndefu ndichitambudzikira hama dzangu, maRamani."
                },
                {
                    "number": 12,
                    "text": "Uye zvakaitika kuti shure kwokunge ndanamata uye ndashanda nesimba rose, Ishe akati kwandiri: Ndichakupa zvose zvaunoda, maererano nokutenda kwako."
                },
                {
                    "number": 13,
                    "text": "Uye zvino tarisai, izvi ndizvo zvandaida kwavari—kana zvikaitika, kuti vanhu vangu, maNifai, vawira mukutadza, zvichiita kuti vaparadzwe, uye maRamani asina kuparadzwa, kuti Ishe Mwari vachengetedze zvinyorwa zvavanhu vangu, maNifai; kana zvikava kuti nesimba roruoko rwavo rwutsvene, kuti zvizounzwa zvakare mumazuva achatevera kumaRamani, kuti, zvimwe, vangaunzwe paruponeso—"
                },
                {
                    "number": 14,
                    "text": "Nokuti kwazvino kurwisa kwedu kwatadzika kuti tivadzorere mukutenda kwechokwadi. Uye vakapika mukushatirwa kwavo vachiti, kana zvaikwanisika, vaizoparadza zvinyorwa zvedu nesu, uye netsika dzose dzamadzibaba edu."
                },
                {
                    "number": 15,
                    "text": "Saka, ini nokuziva kuti Ishe Mwari vaikwanisa kuchengetedza zvinyorwa zvedu, ndakaramba ndichichema kwavari, nokuti vakanga vati kwandiri: Chinhu chose chaunokumbira mukutenda, uchidaira kuti uchachigamuchira muzita raKristu, uchachigamuchira."
                },
                {
                    "number": 16,
                    "text": "Uye ndaive nokutenda, ndakachema kuna Mwari kuti vachengetedze zvinyorwa; vakaita chibvumirano neni kuti aizozviunza kumaRamani munguva yake."
                },
                {
                    "number": 17,
                    "text": "Uye ini Enosi, ndakaziva kuti zvaizova sechibvumirano chavakanga vaita; naizvozvo mweya wangu wakazorora."
                },
                {
                    "number": 18,
                    "text": "Uye Ishe vakati kwandiri: Madzibaba ako akati anodawo chinhu ichi; zvichaitika kwavari maererano nekutenda kwavo, nokuti kutenda kwavo kwakaita sokwako."
                },
                {
                    "number": 19,
                    "text": "Uye zvakaitika kuti ini Enosi, ndakafamba muvanhu vaNifai, ndichiporofita pazvinhu zvichauya, ndichipupura pamusana pezvinhu zvandakanzwa nezvandakanga ndaona."
                },
                {
                    "number": 20,
                    "text": "Uye ndinopupura kuti vanhu vaNifai vakatsvaga nesimba kudzosera maRamani pakutenda zvechokwadi kuna Mwari. Asi kushanda kwedu kwakaramba; ruvengo rwavo rwakanga rwakakura, uye vakatungamirirwa nemweya yakaipa zvekuti vakaita semhuka dzesango, nokutyisa, vakave vanhu vane nyota-yeropa, vazere nokukudza zvifananidzo nokuipa; vachidya mhuka dzinodya nyama; vachigara mumatende, vachifamba-famba murenje nekanhembe kaduku kakasungirwa muchiuno nemisoro yakaveurwa; kuziva kwavo kwakanga kuri muuta, nemumunondo, nedemo. Uye vazhinji vavo hapana chavaidya kunze kwenyama mbishi; uye vaigara vachitsvaka kutiparadza."
                },
                {
                    "number": 21,
                    "text": "Uye zvakaitika kuti vanhu vaNifai vakarima, vakakudza zvirimwa zvose zvakasiyana, nemichero, nematanga ezvipfuyo, nematanga emarudzi ose emombe, nembudzi, nembudzi dzomusango, uye namahachi akawanda."
                },
                {
                    "number": 22,
                    "text": "Uye pakanga pane vaporofita vakawanda pakati pedu. Uye vanhu ava vakanga vakaoma mitsipa vasinganzwisisi."
                },
                {
                    "number": 23,
                    "text": "Uye hapana chakanga chiripo kunze kwehasha dzakapfuuridza, kuparidza nokuporofita zvehondo, nokupesana, nokuparadza, nekugara vachiyeuchidzwa nezverufu, nekugara kwekusingaperi, nekutonga nesimba raMwari, nezvinhu zvose izvi—zvaiita kuti vagare vachitya Ishe. Ndinoti hapana changa chisina kukwana pazvinhu izvi, kutaura kukuru kuri pachena, kunova chengetedza kuti vasakurumidzire kunoparadzwa. Ndiko kunyora kwandinoita pamusoro pavo."
                },
                {
                    "number": 24,
                    "text": "Uye ndakaona hondo dzakanga dziri pakati pamaNifai namaRamani mumazuva angu."
                },
                {
                    "number": 25,
                    "text": "Uye zvakaitika kuti ndakatanga kukwegura, makore zana namakumi manomwe ana makore mapfumbamwe akanga apfuura kubva baba vedu Rihai vabva Jerusarema."
                },
                {
                    "number": 26,
                    "text": "Uye ndakazviona kuti munguva shoma ndaifanira kuenda muguva, shure kwokunge ndatunhwa nesimba raMwari kuti ndiparidze nokuporofita kuvanhu ava, nokutaura chokwadi chiri munaKristu. Ndava ndinozvitaura izvozvo mumazuva angu ose, uye ndinofara nazvo kupfuura zvenyika."
                },
                {
                    "number": 27,
                    "text": "Uye zvino muchinguvana ndichaenda kunzvimbo yezororo rangu, kuMununuri wangu, nokuti ndinoziva kuti maari ndichazorora. Uye ndichafara musi uyo muviri unofa wapfeka muviri usingafe, uye ndichamira pamberi pake; zvino ndipo pandichaona chiso chake nokufara, achati kwandiri: Uya kwandiri, iwe wakaropafadzwa, une nzvimbo yawakagadzirirwa mumazimba aBaba vangu. Ameni."
                }
            ]
        },
        "/study/scriptures/bofm/jarom/1": {
            "uri": "/study/scriptures/bofm/jarom/1",
            "title": "Jaromu 1",
            "data_type": "chapter",
            "chapter_name": "Chitsauko 1",
            "chapter_summary": [
                "MaNifai anochengetedza mutemo waMosesi, vanotarisira kuuya kwaKristu, uye vanobudirira munyika—Maporofita vazhinji vanoshanda zvakasimba kuchengetedza vanhu vari munzira yechokwadi. Zvingangove makore 399 kusvika ku361 Kristu asati azvarwa."
            ],
            "book_title": "Bhuku raJaromu",
            "verses": [
                {
                    "number": 1,
                    "text": "Zvino tarisai, ini Jaromu, ndinonyora mazwi mashoma maererano nokurairwa kwandakaitwa nababa vangu, Enosi, kuti nhorohondo yekuzvarwa kwedu ichengetedzwe."
                },
                {
                    "number": 2,
                    "text": "Uye sezvo mahwendefa aya ari madiki, uye sezvo zvinhu izvi zviri kunyorwa kuti zvakanangana nokuti hama dzedu maRamani dzibatsirike, nokudaro, zvakafanira kuti ndinyore zvishoma; asi handizonyora zvinhu zvekuporofita kwangu, kana zvekuzururirwa kwangu. Nokuti chandichanyora chii chingapfuure zvakanyorwa nemadzibaba angu? Nokuti havana kuburitsa pachena here hurongwa hweruponeso? Ndinoti kwamuri, Hongu; izvozvo zvakandikwanira."
                },
                {
                    "number": 3,
                    "text": "Tarisai, zvakafanira kuti kushandwe zvikuru mukati mevanhu ava, nenzira yeukukutu hwemwoyo yavo, nekusanzwa kwenzeve dzavo, neupofu hwepfungwa dzavo, nekuoma kwemitsipa yavo; zvisinei, Mwari vanovanzwira tsitsi zvikuru kwazvo uye havasati vavatsvaira kubva pamusoro penyika."
                },
                {
                    "number": 4,
                    "text": "Uye kune vazhinji mukati medu vakazururirwa zvizhinji, nokuti havasi vose vane mitsipa yakaoma. Uye vose avo vasina kuomesa mitsipa vaine rutendo, vane kuwadzana neMweya Mutsvene, unozviratidza kuvana vevanhu, maererano nerutendo rwavo."
                },
                {
                    "number": 5,
                    "text": "Uye zvino, tarisai, kwakange kwapfuura mazana maviri emakore, uye vanhu vekwaNifai vakange vawanda vakasimba munyika umu. Vakanga vachicherechedza nekuchengetedza mutemo waMosesi nezuva resabata vairiita dzvene kuna Ishe. Uye vakange vasingashore; kana kutaura zvakaipa zvekunyomba. Uye mirau yenyika yakange yakaoma zvikuru."
                },
                {
                    "number": 6,
                    "text": "Uye vakange vakati tekeshe nenyika yose, nemaRamaniwo zvakare. Uye vakanga vakawandisa kupfuura maNifai; uye vaifarira kuponda uye vachinwa ropa remhuka."
                },
                {
                    "number": 7,
                    "text": "Uye zvakaitika kuti vakauya kazhinji kuzotirwisa, isu maNifai. Asi madzimambo edu nevatungamiri vedu vaive varume vaive nerutendo rwukuru munaIshe; uye vakadzidzisa vanhu nzira dzaIshe; nokudaro, takamisidzana namaRamani uye tikavatsvaira tikavatandanisa munyika medu, tikatanga kuvakirira nekukomberedza maguta edu, kana nenzvimbo dzose dzenhaka yedu."
                },
                {
                    "number": 8,
                    "text": "Uye takaberekana zvikuru, tikapararira pauso hwenyika yose, uye tikapfuma zvikuru neghoride, nesirivha, nemuzvinhu zvinokosha, nemukuveza zvinhu zvemiti zvinoyevedza, mukuvaka, nemukugadzira michini, nemusimbi nemhangura, ndarira nesimbi tichiita zvinhu zvakasiyana-siyana zvekurimisa, nezvombo zvehondo—hongu, miseve ine misoro inopinza, nenhava, nemutsunda, nepfumo, nezvose zvekugadzirira hondo."
                },
                {
                    "number": 9,
                    "text": "Sokugadzirira kwatakange takaita maRamani, havana kukwanisa kutikurira. Asi shoko raIshe rakatsinhirwa, iro ravakataura kumadzibaba edu, vachiti: Kana muchichengetedza mirairo yangu muchave nokubudirira munyika."
                },
                {
                    "number": 10,
                    "text": "Uye zvakaitika kuti vaporofita vaIshe vakavhundutsira vanhu vekwaNifai, maererano neshoko raMwari, kuti kana vakasachengeta mirairo, asi vagowira mukutadza, vachaparadzwa vagoshaikwa pamusoro penyika."
                },
                {
                    "number": 11,
                    "text": "Nokudaro, vaporofita, nevafundisi, nevadzidzisi, vakashanda nesimba, vachikurudzira nomwoyo murefu wose kuti vanhu vabate nesimba; vachidzidzisa mutemo waMosesi, nezvawakaisirwa; nokuvanyengetedza kuti vatarisire Mesia, nokutenda maari kuti achauya sokunge akatouya kare. Uye ndiyo tsika yavakavadzidzisa nayo."
                },
                {
                    "number": 12,
                    "text": "Uye zvakaitika kuti nokuvadzidzisa kudai vakaita kuti vasaparadzwe nokubviswa pamusoro penyika; nokuti vakavabaya pamwoyo neshoko, ndokuramba vachimutsa kuti vasvike mukutendeuka."
                },
                {
                    "number": 13,
                    "text": "Uye zvakaitika kuti kwakange kwapera mazana maviri emakore ane makumi matatu ane makore masere—mushure metsika yehondo, nokukakavadzana, nokupararana, kwenguva huru chaizvo."
                },
                {
                    "number": 14,
                    "text": "Uye ini, Jaromu, handinyore zvakanyanya, nokuti mahwendefa madiki. Asi tarisai, hama dzangu, munogona kuenda kumahwendefa mamwe aNifai; nokuti tarisai, paari ndipo pakanyorwa zvehondo dzedu, maererano nokunyora kwemadzimambo, kana avo vainzi vanyore."
                },
                {
                    "number": 15,
                    "text": "Uye ndinoisa mahwendefa aya mumaoko emwanakomana wangu Omuni, kuti achengetedzwe maererano nemirairo yemadzibaba angu."
                }
            ]
        },
        "/study/scriptures/bofm/omni/1": {
            "uri": "/study/scriptures/bofm/omni/1",
            "title": "Omuni 1",
            "data_type": "chapter",
            "chapter_name": "Chitsauko 1",
            "chapter_summary": [
                "Omuni, Amaroni, Kemishi, Abhinadhomu, naAmarekai, vose vanoravana kuchengeta zvinyorwa—Mosaya anowana vanhu veZarahemura, vakabva Jerusarema mumazuva aZedekia—Mosaya anoitwa mambo wavo—Zvizvarwa zvaMureki kuZarahemura zvakange zvawana Korianduma, wekupedzisira wemaJaredhi—Mambo Benjamini anogadzwa ushe mushure maMosaya—Vanhu vakafanira kupa mweya yavo somupiro kuna Kristu. Zvingangove makore 323 kusvika ku130 Kristu asati azvarwa."
            ],
            "book_title": "Bhuku raOmuni",
            "verses": [
                {
                    "number": 1,
                    "text": "Zvino tarisai, zvakaitika kuti ini Omuni, sokutumwa kwandakaitwa nababa vangu Jaromu, kuti ndinyore pamahwendefa aya, kuti tichengetedze nhorohondo yechizvarwa chedu—"
                },
                {
                    "number": 2,
                    "text": "Nokudaro, mumazuvo angu, ndinoda kuti muzive kuti ndakarwa zvikuru nemunondo kudzivirira vanhu vekwangu, maNifai, kuti vasawire mumaoko evavengi vavo, maRamani. Asi tarisai, ini pachangu ndiri munhu akaipa, uye handina kuteerera nzira kana mirau yaIshe sezvandaifanira kuti ndiite."
                },
                {
                    "number": 3,
                    "text": "Uye zvakaitika kuti mazana maviri emakore ane makumi manomwe ane makore matanhatu apfuura, uye takaita nguva huru yerunyararo; uye tikaitawo nguva huru yehondo dzakaipa nekudeuka kweropa. Hongu, muchidimbu, mukupfuura kwemazana maviri emakore ane makumi masere emakore ane makore maviri, uye ini ndakanga ndachengeta mahwendefa aya maererano nemirairo yemadzibaba angu; uye ndakaapa kumwanakomana wangu Amaroni. Uye ndinomirira pano."
                },
                {
                    "number": 4,
                    "text": "Uye zvino ini Amaroni, ndinonyora zvinhu zvose zvandichanyora, zviri zvishoma, mubhuku rababa vangu."
                },
                {
                    "number": 5,
                    "text": "Tarisai, zvakaitika kuti kwakapfuura mazana matatu emakore anemakumi maviri emakore, uye avo vakange vakanyanya kuipa vemaNifai vakaparadzwa."
                },
                {
                    "number": 6,
                    "text": "Nokuti Ishe havaizobvumira, mushure mekuvatungamira kubva munyika yeJerusarema uye vakavachengetedza kuti vasawire mumaoko evavengi vavo, hongu, havaizobvumira kuti mazwi asatsinhirwe, ayo avakataura kumadzibaba edu, vachiti: Kana musingazochengetedza mirairo yangu hamuzombobudirira munyika."
                },
                {
                    "number": 7,
                    "text": "Nokudaro, Ishe vakavashanyira nokutonga kukuru; zvakadaro, vakange vakarurama vakaita kuti vasafe, asi vakavabvisa mumaoko evavengi vavo."
                },
                {
                    "number": 8,
                    "text": "Uye zvakaitika kuti ndakapa mahwendefa kumunin’ina wangu Kemishi."
                },
                {
                    "number": 9,
                    "text": "Zvino ini Kemishi, ndinonyora zvishoma zvandiri kunyora, mubhuku rimwechetero nemukoma wangu; nokuti tarisai, ndakaona zvekupedzisira zvaakanyora, kuti akazvinyora neruoko rwake pachake; uye akazvinyora musi waakazvipa kwandiri. Uye ndiyo tsika yatinochengetedza nayo zvinyorwa, nokuti zviri maererano nemirairo yemadzibaba edu. Uye ndinobva ndamira."
                },
                {
                    "number": 10,
                    "text": "Tarisai, ini Abhinadhomu, ndiri mwanakomana waKemishi. Tarisai, zvakaitika kuti ndakaona hondo dzakawanda nokukakavadzana pakati pevanhu vekwangu, maNifai, nemaRamani; uye ini, nemunondo wangu, ndakauraya vazhinji vemaRamani ndichidzivirira hama dzangu."
                },
                {
                    "number": 11,
                    "text": "Uye tarisai, zvinyorwa zvevanhu ava zvakanyorwa pamahwendefa ane madzimambo, maererano nezvizvarwa; uye handina kuzarurirwa kwandinoziva kunze kweuko kwakanyorwa, kana chimwe chiporofita; nokudaro, izvo zvakanyorwa zvakakwana. Uye ndinomira pano."
                },
                {
                    "number": 12,
                    "text": "Tarisai, ndini Amarekai, mwanakomana waAbhinadhomu. Tarisai, ndichataura nemi pamusoro paMosaya, uyo akaitwa mambo munyika yeZarahemura; nokuti tarisai, iye akanga akayambirwa naIshe kuti atize kubva munyika yemaNifai, nevose vainge vateerera shoko raIshe vaifanira kubvawo naye, vachienda murenje—"
                },
                {
                    "number": 13,
                    "text": "Uye zvakaitika kuti akaita maererano nokutaurirwa kwaakaitwa naIshe. Uye vakatizira murenje, vose avo vakateerera shoko raIshe; uye vakatungamirwa nokuparidzirwa kuzhinji nokuporofitwa. Uye vaitsiurwa nguva dzose nezwi raMwari; uye vakatungamirwa nesimba reruoko rwavo, nemurenje kudakara vasvike munyika yaidaidzwa kunzi nyika yaZarahemura."
                },
                {
                    "number": 14,
                    "text": "Uye vakawana muine vanhu vainzi vanhu vaZarahemura. Zvino, pakave nokufara kukuru pakati pevanhu vaZarahemura; uye naiye Zarahemura akave nomufaro mukuru, nokuti Ishe vakange vatumira vanhu vekwaMosaya nemahwendefa endarira aive nezvinyorwa zvemaJuda."
                },
                {
                    "number": 15,
                    "text": "Tarisai, zvakaitika kuti Mosaya akaona kuti vanhu veZarahemura vakabva Jerusarema munguva yakatakurwa Zedekia, mambo waJuda, achiendwa naye Babironi senhapwa."
                },
                {
                    "number": 16,
                    "text": "Uye vakafamba rwendo rwavo murenje, uye vakaunzwa neruoko rwaIshe vakakwanisa kuyambuka, mvura huru, vakasvika nyika yavakawanikwa vari naMosaya; uye vakange vagaramo kubvira munguva iyoyo."
                },
                {
                    "number": 17,
                    "text": "Uye panguva yavakawanikwa naMosaya, vakange vawanda kwazvo. Zvakadaro, vakange vasangana nehondo dzakawanda nokukakavadzana kwakaipa, uye vakange varigwa neminondo nguva nenguva; uye mutauro wavo wakange wakanganiswa; uye havana zvinyorwa zvavakange vauya nazvo; uye vairamba kuvepo kweMusiki wavo; uye Mosaya, kana vanhu vekwaMosaya, vakange vasingavanzwisise."
                },
                {
                    "number": 18,
                    "text": "Asi zvakaitika kuti Mosaya akaita kuti vadzidziswe nemutauro wake. Uye zvakaitika kuti mushure mekunge vadzidziswa nemutauro waMosaya, Zarahemura akataura nhorohondo yekuzvarwa kwemadzibaba ake, maererano nezvaaikwanisa kuyeuka; uye zvakanyorwa, asi kwete mumahwendefa ano."
                },
                {
                    "number": 19,
                    "text": "Uye zvakaitika kuti vanhu vaZarahemura nevaMosaya, vakabatana pamwechete; uye Mosaya akabva anzi ave mambo wavo."
                },
                {
                    "number": 20,
                    "text": "Uye zvakaitika kuti mumazuva aMosaya, kune dombo guru rakauiswa kwaari rakange rakanyorwa mavara pariri; uye akaturikira zvairehwa nemavara acho nechipo nesimba raMwari."
                },
                {
                    "number": 21,
                    "text": "Uye aitaura pamusoro pemumwe Korianduma, nevakauraiwa vevanhu vake. Uye Korianduma akawanikwa nevanhu vaZarahemura; uye akagara navo kwemwedzi mipfumbamwe."
                },
                {
                    "number": 22,
                    "text": "Zvaitaurawo mazwi mashoma-shoma maererano nemadzibaba ake. Uye vabereki vake vekutanga vakabva pashongwe, panguva Ishe yavakapindura mutauro wevanhu; uye kurwadzisa kwaIshe kwakawira pavari maererano nokutonga kwavo, uko kwakaenzanirana; uye mapfupa avo akapararira nenyika iri nechekuchamhembe."
                },
                {
                    "number": 23,
                    "text": "Tarisai, ini Amarekai, ndakaberekwa mumazuva aMosaya; uye ndikararama ndikaona kufa kwake; uye Benjamini mwanakomana wake, akatonga munzvimbo yake."
                },
                {
                    "number": 24,
                    "text": "Uye tarisai, ndakaona mumazuva amambo Benjamini, hondo yakaipa kwazvo nekudeuka kweropa zhinji pakati pemaNifai nemaRamani. Asi tarisai, maNifai akavakurira chaizvo; hongu, zvekuti mambo Benjamini vakavatandanisa vakavaburitsa munyika yeZarahemura."
                },
                {
                    "number": 25,
                    "text": "Uye zvakaitika kuti ndakatanga kukwegura; uye, sezvo ndakange ndisina mwana, nokuziva kuti mambo Benjamini vaive munhu anoenzanisa akarurama pamberi paIshe, nokudaro, ndichasvitsa mahwendefa aya kwaari, nokukurudzira vanhu vose kuti vauye kuna Mwari, Mutsvene waIsraeri, vatende muchiporofita, nemune zvinozarurwa, nemukushumira kwengirozi, nemuchipo chekutaura nendimi, nemuchipo chekuturikira mitauro, nemuzvinhu zvose zvakanaka; nokuti hakuna chinhu chakanaka kunze kwechabva kuna Ishe: uye icho chakaipa chinobva kuna dhiabhorosi."
                },
                {
                    "number": 26,
                    "text": "Uye zvino, hama dzangu dzinodiwa, ndinodisa kuti dai mauya kuna Kristu, uyo anova Mutsvene waIsraeri, uye muzodya ruponeso rwake, nesimba rerununuro rwake. Hongu, uyai kwaari, uye mupe mweya yenyu yose semupiro kwaari, uye moramba muchitsanya nokunamata, uye moshingirira kusvika kumagumo; uye sezvo Ishe vari mupenyu muchaponeswa."
                },
                {
                    "number": 27,
                    "text": "Uye zvino ndombotaura zvishoma maererano nevamwe vakaenda murenje kuti vadzokere kunyika yaNifai; nokuti kwaive nevakawanda vaida kuti vatore nyika yenhaka yavo."
                },
                {
                    "number": 28,
                    "text": "Nokudaro, vakaenda murenje. Uye mutungamiri wavo semunhu akange akasimba uye ari anotyisa, uye akaomesa mutsipa, nokudaro akakonzera kukakavadzana pakati pavo; uye vose vakauraiwa, kunze kwemakumi mashanu, murenje, uye vakadzokera zvakare kunyika yaZarahemura."
                },
                {
                    "number": 29,
                    "text": "Uye zvakaitika kuti vakatora vamwe vakawanda chaizvo, vakaenda parwendo rwavo zvakare vakananga murenje."
                },
                {
                    "number": 30,
                    "text": "Uye ini Amarekai, ndaive nemunin’ina, akaendawo navo; uye kubvira nguva iyoyo hapana chandinoziva nezvavo. Uye ndave pedyo kuradzwa muguva mangu; uye mahwendefa aya azara. Uye ndinopedza kutaura kwangu."
                }
            ]
        },
        "/study/scriptures/bofm/w-of-m/1": {
            "uri": "/study/scriptures/bofm/w-of-m/1",
            "title": "Mazwi aMormoni 1",
            "data_type": "chapter",
            "chapter_name": "Chitsauko 1",
            "chapter_summary": [
                "Mormoni anopfupikisa mahwendefa makuru aNifai—Anoisa mahwendefa madiki nemamwe mahwendefa—Mambo Benjamini vanoita kuti munyika muve nerunyararo. Zvingangove makore 385 shure kwekunge Kristu azvarwa."
            ],
            "book_title": "Mazwi aMormoni",
            "verses": [
                {
                    "number": 1,
                    "text": "Uye zvino ini Mormoni, ndave pedyo nekuda kuti ndichipa zvinyorwa zvandange ndichigadzira mumaoko emwanakomana wangu Moronai, tarisai ndaona kunenge kuparadzwa kwose kwevanhu vangu, maNifai."
                },
                {
                    "number": 2,
                    "text": "Uye ave mazana mazhinji emakore shure kwekunge Kristu auya pandinopa zvinyorwa izvi kumwanakomana wangu mumaoko ake; uye zvinoita kuti ndifunge kuti achaona kuparadzwa zvachose kwevanhu vangu. Asi dai Mwari vaita kuti apunyuke pazviri, kuti agonyora zvakati maererano navo, nezvakati maererano naKristu, kuti rimwe zuva zvingazovayamura."
                },
                {
                    "number": 3,
                    "text": "Uye zvino, ndombotaura maererano nezvandanyora; nokuti mushure mekunge ndapfupikisa zvinobva pamahwendefa aNifai, kusvika pakutonga kwamambo Benjamini ava, vanova vakataurwa nezvavo naAmarekai, ndakatsvaga mukati mezvinyorwa zvakanga zvaiswa mumaoko angu, uye ndikawana mahwendefa aya, akange aine rungano rwupfupi urwu rwevaporofita, kubvira kuna Jakobho kusvika mukutonga kwamambo Benjamini ava, nemazwiwo mazhinji aNifai."
                },
                {
                    "number": 4,
                    "text": "Uye zvinhu zviri pamahwendefa aya zvichindifadza, nenzira yezviporofita zvekuuya kwaKristu; uye madzibaba angu achiziva kuti zvizhinji zvacho zvakazadzikiswa; hongu, neniwo ndinoziva kuti zvinhu zvizhinji zvakaporofitwa maererano nesu kusvika nhasi zvakazadzikiswa, uye izvo zvinopfuurira zuva rino zvakafanira kuzadzikiswa nechokwadi—"
                },
                {
                    "number": 5,
                    "text": "Nokudaro, ndakasarudza zvinhu izvi, kuti ndipedzise zvinyorwa zvangu pazviri, zvasara pazvinyorwa zvangu ndichazvitora pamahwendefa aNifai; uye handikwanise kunyora chikamu chezana chezvinhu zvevanhu vangu."
                },
                {
                    "number": 6,
                    "text": "Asi tarisai, ndichatora mahwendefa aya, ane zviporofita izvi nezvakazarurwa, ndozviisa pamwechete nezvasara muzvinyorwa zvangu, nokuti zvinotapira kwandiri; uye ndinoziva kuti zvichatapira kuhama dzangu."
                },
                {
                    "number": 7,
                    "text": "Uye ndinoita izvi nechikonzero chakanaka; nokuti ndinoudzwa nekazeve-zeve, maererano nekushanda kunoita Mweya waIshe uri mandiri. Uye zvino, handizive zvose zvinhu; asi Ishe vanoziva zvinhu zvose zvichauya; nokudaro, vanoshanda mandiri kuti ndiite zviri maererano nekuda kwavo."
                },
                {
                    "number": 8,
                    "text": "Uye munamato wangu kuna Mwari uri maererano nehama dzangu, kuti dai vadzokera pakuziva Mwari zvakare, hongu, rununuro rwaKristu; kuti vave vanhu vanoyevedza zvakare."
                },
                {
                    "number": 9,
                    "text": "Uye zvino, ini Mormoni, ndinopedzisa zvinyorwa zvangu, zvandiri kutora pamahwendefa aNifai; uye ndinozviita maererano neruzivo nekunzwisisa kwandakapiwa naMwari."
                },
                {
                    "number": 10,
                    "text": "Nokudaro, zvakaitika kuti mushure mekunge Amarekai asvitsa mahwendefa aya mumaoko amambo Benjamini, vakaatora vakaaisa pamwachete nemamwe mahwendefa, akange aine zvinyorwa zvakange zvatambidzanwa nemadzimambo, kubva kuzvizvarwa nezvizvarwa kudakara kusvika mumazuva amambo Benjamini."
                },
                {
                    "number": 11,
                    "text": "Uye akatambidzanwa kubva pana mambo Benjamini, kuzvizvarwa nezvizvarwa kudakara asvika mumaoko angu. Uye ini Mormoni, ndinonamata kuna Mwari kuti vachengetedzwe kubvira iye zvino. Uye ndinoziva kuti achachengetedzwa; nokuti paari pakanyorwa zvinhu zvikuru, mazviri ndimo muchabuda kutongwa kwevanhu vangu nehama dzavo musi wezuva guru rekupedzisira, maererano neshoko raMwari rakanyorwa."
                },
                {
                    "number": 12,
                    "text": "Uye zvino, maererano namambo Benjamini ava—vakange vaine kusawirirana kwakati mukati mevanhu vavo."
                },
                {
                    "number": 13,
                    "text": "Uye zvakaitikawo kuti mauto emaRamani akauya achibva munyika yemaNifai, achizorwisa vanhu vavo. Asi tarisai, mambo Benjamini vakaunganidza mauto avo, akamisikidzana navo; uye akarwa nesimba reruoko rwavo, nemunondo waRabhani."
                },
                {
                    "number": 14,
                    "text": "Uye nesimba raIshe vakarwisana nevavengi vavo, kudakara vauraya zviuru nezviuru zvemaRamani. Uye zvakaitika kuti vakarwisana nemaRamani kudakara vavabvisa munyika yose yenhaka yavo."
                },
                {
                    "number": 15,
                    "text": "Uye zvakaitika kuti mushure mekunge mave nevaKristu vemanyepo, uye miromo yavo yanyaradzwa, uye varangwa maererano nemhosva dzavo;"
                },
                {
                    "number": 16,
                    "text": "Uye mushure mekunge mave nevaporofita venhema, nevaparidzi venhema nevadzidzisi vemanyepo mukati mevanhu, uye vose ava varangwa maererano nemhosva dzavo; uye mushure mekunge mava nekusanzwana nevazhinji vachipoya kuenda kumaRamani, tarisai, zvakaitika kuti mambo Benjamini, vachiyamurwa nevaporofita vatsvene vaive muvanhu vake—"
                },
                {
                    "number": 17,
                    "text": "Nokuti tarisai, mambo Benjamini vakange vari munhu mutsvene, uye vaitonga vanhu vavo nokururama; uye makange muine vanhu vatsvene vakawanda munyika, uye vaiparidza shoko raMwari nesimba nemvumo; uye vaishandisa mazwi akaoma nenzira yekuomesa mitsipa kwevanhu—"
                },
                {
                    "number": 18,
                    "text": "Nokudaro, achiyamurwa naivava mambo Benjamini, achishanda nesimba rose remuviri wake nesimba rwemweya wake rose, nevaporofitawo, vakadzika runyararo munyika zvakare."
                }
            ]
        },
        "/study/scriptures/bofm/mosiah/1": {
            "uri": "/study/scriptures/bofm/mosiah/1",
            "title": "Mosaya 1",
            "data_type": "chapter",
            "chapter_name": "Chitsauko 1",
            "chapter_summary": [
                "Mambo Benjamini vanodzidzisa vanakomana vavo mutauro nezviporofita zvemadzibaba avo—Kunamata nemagariro avo zvakachengetedzwa pamusana pezvinyorwa zvakachengetwa pamahwendefa akasiyana-siyana—Mosaya anosarudzwa kuti ave mambo uye obva apiwa kuti achengete zvinyorwa nezvimwe zvinhuwo. Zvingangove makore 130 kusvika ku124 Kristu asati azvarwa."
            ],
            "book_title": "Bhuku raMosaya",
            "verses": [
                {
                    "number": 1,
                    "text": "Uye zvino kwakange kusisina kunetsana munyika yose yeZarahemura, mukati mevanhu vose vamambo Benjamini, zvekuti mambo Benjamini vakange vave nerunyararo mazuva avo ose anga asara."
                },
                {
                    "number": 2,
                    "text": "Uye zvakaitika kuti vakave nevanakomana vatatu; vakavadaidza mazita avo kuti Mosaya, Hirorumu, naHiramani. Uye vakaita kuti vadzidziswe nerurimi rwose rwemadzibaba avo, kuti pamberi apo vagove varume vanonzwisisa; nokuti vazive nezvezviporofita zvakataurwa nemiromo yemadzibaba avo, izvo zvavakapiwa neruoko rwaIshe."
                },
                {
                    "number": 3,
                    "text": "Uye akavadzidzisawo maererano nezvinyorwa zvakanyorwa pamahwendefa endarira, achiti: Vanakomana vangu, ndinoda kuti murangarire kuti dai pasina mahwendefa aya, ane zvinyorwa izvi nemirairo iyi, tingadai tichitambudzika mukusaziva, kana panguva ino, tisingazive zvakavanzika zvaMwari."
                },
                {
                    "number": 4,
                    "text": "Nokuti hazvaiita kuti baba vedu, Rihai, vangadai vakarangarira zvinhu zvose izvi, kuti vagozvidzidzisa kuvana vavo, asi kutoti vakayamurwa nemahwendefa aya; nokuti ivo vakange vakadzidziswa nerurimi rwemaEgipita saka vaikwanisa kuverenga mavara aya, nokudzidzisa vana vavo, kuti ivo vagozvidzidzisa kuvana vavo, uye nokudaro vachizadzikisa mirairo yaMwari, kana kusvika panguva ino."
                },
                {
                    "number": 5,
                    "text": "Ndinoti kwamuri, vana vangu, dai pasina zvinhu izvi, zvakachengetwa uye zvikachengetedzwa neruoko rwaMwari, kuti tigoverenga uye tigonzwisisa nezvakavandika zvavo, nokuti tiwane mirairo yavo pamberi pemaziso edu nguva dzose, kana madzibaba edu vangadai vakaderera mukusatenda, uye tingadai takafanana nehama dzedu, maRamani, avo vasina chavanoziva pamusoro pezvinhu izvi, kana kuzvitenda havazvitende kana vakazvidzidziswa, nenzira yetsika dzemadzibaba avo, dzisiridzo."
                },
                {
                    "number": 6,
                    "text": "Imi vanakomana vangu, ndinoda kuti murangarire kuti mashoko aya ndeechokwadi, nokutiwo zvinyorwa izvi ndezvechokwadi. Uye tarisai, nemahwendefa aNifaiwo, ane zvinyorwa nemashoko emadzibaba edu kubvira panguva yavakabva kuJerusarema kusvika zvino, uye zviri zvechokwadi; uye tinogona kuziva chokwadi chazvo nokuti tinazvo pamberi pemaziso edu."
                },
                {
                    "number": 7,
                    "text": "Uye zvino, vanakomana vangu, ndinoda kuti murangarire kuzvitsvaga nesimba, kuti zvigokuyamurai; uye ndinodawo kuti muchengete mirairo yaMwari, kuti mugobudirira munyika maererano nezvivimbiso zvakaitwa naIshe kumadzibaba edu."
                },
                {
                    "number": 8,
                    "text": "Uye zvinhu zvizhinji zvakadzidzisa mambo Benjamini vanakomana vavo, zvisina kunyorwa mubhuku rino."
                },
                {
                    "number": 9,
                    "text": "Uye zvakaitika kuti mushure mekunge mambo Benjamini vapedza kudzidzisa vanakomana vavo, vakanzwa kukwegura, vakaona kuti vave pedyo pekuenda kwakaenda vamwe vose munyika; nokudaro, vakafunga kuti zvakafanira kuti vape umambo mumwe wevanakomana vavo."
                },
                {
                    "number": 10,
                    "text": "Naizvozvo, vakaita kuti Mosaya aunzwe kwavari; uye aya ndiwo mazwi avakataura kwaari, vachiti: Mwanakomana wangu, ndinoda kuti udaidzire kunyika yose kuvanhu vose ava, kana vanhu veZarahemura nekuvanhu vaMosaya vanogara munyika umu, kuti vaungane pamwechete; nokuti mangwana ndichadaidzira kuvanhu ava nemuromo wangu kuti iwe wave mambo nemutongi wevanhu ava, avo vatakapihwa naIshe Mwari vedu."
                },
                {
                    "number": 11,
                    "text": "Uye zvakare, ndichapa vanhu ava zita, kuti vagosiyana pane avo vose vanhu vakabviswa naIshe Mwari munyika yeJerusarema; uye izvi ndinozviita nokuti vanga vakasimba mukuchengetedza mirairo yaIshe."
                },
                {
                    "number": 12,
                    "text": "Uye ndinovapa zita risingazombodzimwa, rinotodzimwa nekutadza."
                },
                {
                    "number": 13,
                    "text": "Hongu, uye zvakare ndinoti kwamuri, kana vanhu ava vanodiwa kwazvo naIshe vakawira mukutadza, uye vakave vanhu vakaipa uye mhombwe dzevanhu, zvekuti Ishe vachavaramwa, zvekuti vachashaya simba sehama dzavo; uye havazovachengetedza nesimba ravo risina anaro rinoshamisa, sekuchengetedza kwavakaita madzibaba edu kusvika zvino."
                },
                {
                    "number": 14,
                    "text": "Nokuti ndinoti kwamuri, dai vakanga vasina kutambanudza ruoko rwavo mukuchengetedza madzibaba edu vangadai vakawira mumaoko emaRamani, uye vakanetswa neruvengo rwavo."
                },
                {
                    "number": 15,
                    "text": "Uye zvakaitika kuti mushure mekunge mambo Benjamini vapedza kutaura uku kumwanakomana wavo, vakamupa simba pamusoro pezvinhu zvose zvenyaya dzeumambo."
                },
                {
                    "number": 16,
                    "text": "Uye zvakare, vakamupawo simba pamusoro pezvinyorwa zvakanga zvakanyorwa pamahwendefa endarira; neayowo mahwendefa aNifai; uye zvakare, munondo waRabhani, nebhora kana kuti chinongedzo, chakatungamira madzibaba edu vachipinda nemurenje, chakagadzirwa neruoko rwaIshe kuti vagotungamirwa, wose munhu maererano nokuteerera nokusimba kwavainge vamupa."
                },
                {
                    "number": 17,
                    "text": "Naizvozvo, zvavakange vasingatendeseke havana kubudirira munyika zve havana kufambira mberi murwendo rwavo, asi vakatinhirwa shure, uye vakaunza hasha dzaMwari pavari; uye saka vakarohwa neshamhu yenzara nokutambudzika kunorwadza, kuti vamuke vagorangarira basa ravo."
                },
                {
                    "number": 18,
                    "text": "Uye zvino, zvakaitika kuti Mosaya akaenda akanoita zvakanga zvataurwa nababa vake, uye akadaidzira kuvanhu vose vakange vari munyika yeZarahemura kuti vaungane pamwechete, vaende kutemberi kuti vanonzwa mazwi achataurwa nababa vake kwavari."
                }
            ]
        },
        "/study/scriptures/bofm/mosiah/2": {
            "uri": "/study/scriptures/bofm/mosiah/2",
            "title": "Mosaya 2",
            "data_type": "chapter",
            "chapter_name": "Chitsauko 2",
            "chapter_summary": [
                "Mambo Benjamini vanotaura kuvanhu vavo—Vanotaura nezvekuenzana, nekunaka neumwari mukutonga kwavo—Vanovaraira kuti vashandire Mambo vavo Vokudenga—Avo vanopandukira Mwari vachatambudzika nokurwadziwa semoto usingadzime. Zvingangove makore 124 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mushure mekunge Mosaya aita sokurairwa kwaakanga aitwa nababa vake, adaidzira munyika yose, kuti vanhu vaungane nyika yose, kuti vaende kutemberi kunonzwa mazwi amambo Benjamini avaizotaura kwavari."
                },
                {
                    "number": 2,
                    "text": "Uye pakava nevakawanda zvikuru, vakawandisa zvokuti havana kukwanisa kuvaverenga; nokuti vakanga vaberekana uye vasimba munyika umu."
                },
                {
                    "number": 3,
                    "text": "Uye vakatora zvibereko zvokutanga zvematanga avo, kuti vagopira chibairo nomupiro wokupisa maererano nemutemo waMosesi."
                },
                {
                    "number": 4,
                    "text": "Uye zvakare kuti vagopa kutenda kuna Ishe Mwari vavo, avo vakavaunza kubva munyika yeJerusarema, avo vakavaburitsa mumaoko emhandu dzavo, vakasarudza varume vakarurama kuva vadzidzisi vavo, nomunhu akarurama kuva mambo wavo, uyo ainge adzika runyararo munyika yeZarahemura, akadzidzisa kuti vachengete mirairo yaMwari, kuti vave vanofara nokuzadzwa norudo kuna Mwari nokuvanhu vose."
                },
                {
                    "number": 5,
                    "text": "Uye zvakaitika kuti apo pavakauya kutemberi, vakamisa matende avo akatenderedza, murume wose nemhuri yake, zvichiti mudzimai wake, navanakomana vake, navanasikana vake, navanakomana vavo, navanasikana vavo, kubva kumukuru kusvika kumudiki, mhuri dzose dzimire dzakaparadzana."
                },
                {
                    "number": 6,
                    "text": "Uye vakamisa matende avo vakatenderedza temberi, murume wose akamisa musuo wetende wakatarisa kutemberi, kuti varambe vari mumatende vachinzwa mazwi amambo Benjamini kana vachinge votaura kwavari;"
                },
                {
                    "number": 7,
                    "text": "Nokuda kwokuti gungano rakanga rakakura zvokuti mambo Benjamini havaikwanisa kuvadzidzisa vose vari mukati metemberi, naizvozvo vakaita kuti pavakwe shongwe refu, kuti vanhu vavo vanzwe mazwi avaizotaura kwavari."
                },
                {
                    "number": 8,
                    "text": "Uye zvakaitika kuti vakatangisa kutaura kuvanhu vavo vari pashongwe; havana kukwanisa kunzwa mazwi avo ose nokuda kwokuwanda kwavanhu; nokudaro vakaita kuti mazwi avo ayo avaitaura anyorwe achitumirwa kune avo vakange vasingavanzwe, kuti vaagamuchirewo."
                },
                {
                    "number": 9,
                    "text": "Uye aya ndiwo mazwi avakataura vakaita kuti anyorwe, vachiti: Hama dzangu, imi mose maungana pamwechete, imi mose munokwanisa kunzwa mazwi andichataura kwamuri nhasi; nokuti handina kukurairai kuti muuye pano kuzotamba nemazwi andichataura kwamuri, asi kuti munofanira kuteereresa kwandiri, uye muzarure nzeve dzenyu kuti munzwe, nemwoyo yenyu kuti munzwisise, nepfungwa dzenyu kuti zvakavanzika zvaMwari zvipfudzunurwe mumaziso enyu."
                },
                {
                    "number": 10,
                    "text": "Handina kukurairai kuti muuye kuno kuti munditye, kana kuti mufunge kuti ini ndakasiyana navanhu vanofa."
                },
                {
                    "number": 11,
                    "text": "Asi ndakafanana nemi, nokuva ndinobatwa nezvirwere zvakasiyana mumuviri nomupfungwa; asi ndakasarudzwa navanhu vano, ndikaropafadzwa nababa vangu, uye ndikabvumirwa noruoko rwaIshe kuti ndive mutongi namambo pamusoro pavanhu ava; ndikachengetedzwa nesimba ravo risina anaro, kuti ndikushandirei, nekugwinya, nepfungwa nesimba zvose izvo Ishe zvavakapa kwandiri."
                },
                {
                    "number": 12,
                    "text": "Ndinoti kwamuri sezvo ndakabvumirwa kuti ndipedze mazuva angu panyika ndichishandira imi, kana kusvika panguva ino, uye handina kutsvaga goridhe kana sirivha kana umwewo upfumi zvahwo kubva kwamuri;"
                },
                {
                    "number": 13,
                    "text": "Handina kuda kana kuti mugare mumakomba, kana kuti muitane varanda, kana kuti muponde, kana kuparadza, kana mube, kana kuita upombwe; kana kuda kuti mutadze neimwewo nzira, uye ndikakudzidzisai kuti muchengete mirairo yaIshe, muzvinhu zvose zvavakakurairai—"
                },
                {
                    "number": 14,
                    "text": "Uye kunyange neni, pachangu, ndakashanda namaoko angu kuti ndikushandirei, kuti musava munoremedzwa nemitero, uye kuti kusauye chimwe chinhu chinorwadza kutakura kwamuri—pazvinhu zvose izvi zvandataura, imimi pachenyu muri vapupuri pazuva ranhasi."
                },
                {
                    "number": 15,
                    "text": "Asi hama dzangu, handina kuita zvinhu izvi kuti ndizvikudze, kana kuti ndataura zvinhu izvi kuti ndikupei mhosva; asi ndinokutaurirai zvinhu izvi kuti muone kuti ndinokwanisa kupindura ndisingatye pamberi paMwari pazuva ranhasi."
                },
                {
                    "number": 16,
                    "text": "Tarisai, ndinoti kwamuri nokuti ndamboti kwamuri ndakapedza mazuva angu ndichikushandirai, handizi kuzvikudza, nokuti ndanga ndingori mukushandira Mwari."
                },
                {
                    "number": 17,
                    "text": "Uye tarisai, ndinokuudzai zvinhu izvi kuti mudzidze ungwaru; kuti mudzidze kuti kana muri mukushandira vamwe venyu munenge muri mukushandira Mwari wenyu."
                },
                {
                    "number": 18,
                    "text": "Tarisai, munondidaidza kuti mambo venyu; zvino kana ini, amunodaidza kuti mambo venyu, ndichikushandirai, hamufanire here imi kushandirana mumwe nemumwe?"
                },
                {
                    "number": 19,
                    "text": "Uye tarisai zvakare, kana ini, wamunodaidza kuti mambo venyu, avo vapedza mazuva avo vari mukushandira imi, asi kwanga kuri kushandira Mwari, ndichifanira kutendwa nemi, ko Mambo venyu wokudenga munofanira kumutenda zvakadii!"
                },
                {
                    "number": 20,
                    "text": "Ndinoti kwamuri, hama dzangu, kuti mukapa kutenda kose nokurumbidza nesimba rinogona kuve mumweya wenyu, kuna Mwari avo vakakusikai, vakakuchengetai nokukuchengetedzai, vakaita kuti mufare, vakakubvumirai kuti mugare nerunyararo pakati penyu—"
                },
                {
                    "number": 21,
                    "text": "Ndinoti kwamuri kuti kana mukashandira ivo vakakusikai kubva pakutanga, nokukuchengetedzai zuva nezuva, nokukuposhai kufema, kuti murarame nokufamba nokuita kuda kwenyu, kana nokukusimbisai kubva pane ino nguva kuenda pane imwe—ndinoti, kana mukavashandira nemweya yenyu yose asi muchingove varanda vasina rupundutso."
                },
                {
                    "number": 22,
                    "text": "Uye tarisai, zvavanoda chete kwamuri kuchengeta mirairo yavo; vakakuvimbisai kuti mukachengeta mirairo yavo muchabudirira munyika; uye havapinduke pane zvavanenge vataura; naizvozvo, mukachengeta mirairo yavo muchakomborerwa uye muchabudirira."
                },
                {
                    "number": 23,
                    "text": "Uye zvino, chinhu chokutanga, vakakusikai, vakakupai upenyu hwenyu, uhwo hunova chikwereti chamuinacho kwavari."
                },
                {
                    "number": 24,
                    "text": "Uye chechipiri, vanoda kuti imi muite sokuraira kwavakakuitai; nokuti mukaita, vanokukomborerai ipapo; naizvozvo vanenge vakuripai. Asi imi muchine chikwereti kwavari, uye muchiri, uye muchave, nacho narinhi narinhi; naizvozvo, muneiko chamungazvikudzire?"
                },
                {
                    "number": 25,
                    "text": "Uye zvino ndinobvunza, pane kana chamungazvireverere nacho here? Ndinokupindurai, Kwete. Hamungati makaenzana kana neguruva renyika; asi makasikwa neguruva renyika, asi tarisai, nderevaridzi vakakusikai."
                },
                {
                    "number": 26,
                    "text": "Uye ini, kunyange ini, wamunodaidza kuti mambo venyu, handisi nani kupfuura imimi; nokuti ndiri weguruvawo. Uye munoona kuti ndakura, ndava pedyo nokusiira muviri kuna mai vawo ivhu."
                },
                {
                    "number": 27,
                    "text": "Naizvozvo, sekutaura kwandamboita kwamuri, kuti ndakakushandirai, ndichifamba ndisina chandinotya pamberi paMwari, kunyange ini panguva ino ndaita kuti muungane pamwechete mose, kuti ndionekwe ndisina mhaka, uye kuti ropa renyu risauya pamusoro pangu, apo ndichamira kuti nditongwe naMwari pazvinhu izvo zvandakarairwa pamusana penyu."
                },
                {
                    "number": 28,
                    "text": "Ndinoti kwamuri ndaita kuti muungane pamwechete kuti ndibvise ropa renyu panguwo dzangu, panguva ino ndava pedyo nokuenda muguva, kuti ndiende norunyararo, mweya wangu usingafi ugobatana nevaimbi kumusoro mukuimba kupembedza Mwari vakarurama."
                },
                {
                    "number": 29,
                    "text": "Uye zvakare, ndinoti kwamuri ndaita kuti muungane pamwechete, kuti ndikutaurirei kuti handichakwanisa kuramba ndiri mudzidzisi venyu, kana mambo venyu;"
                },
                {
                    "number": 30,
                    "text": "Nokuti kunyange izvozvi, muviri wangu uri kubvunda zvikuru apo ndiri kuedza kutaura kwamuri; asi Ishe Mwari vanondisimbisa, uye vanditendera kuti nditaure kwamuri, vandiraira kuti nditaure kwamuri pazuva ranhasi, kuti mwanakomana wangu Mosaya ndimambo nomutongi pamusoro penyu."
                },
                {
                    "number": 31,
                    "text": "Uye zvino, hama dzangu, ndinoti muite sezvamanga muchiita. Sezvo makachengeta mirairo yangu, uye zvakare nemirairo yababa vangu, mukabudirira, mukachengetwa kuti musawire mumaoko emhandu dzenyu, naizvozvo mukachengeta mirairo yomwanakomana wangu, kana kuti mirairo yaMwari iyo ichapiwa kwamuri naye, muchabudirira munyika, uye mhandu dzenyu dzichashaya simba pamusoro penyu."
                },
                {
                    "number": 32,
                    "text": "Asi, hama dzangu, chenjerai kuti pangangova nokupesana pakati penyu, motsvaka kuteerera mweya wakaipa, uyo wakataurwa nababa vangu Mosaya."
                },
                {
                    "number": 33,
                    "text": "Nokuti tarisai, kune nhamo yakataurwa kune uyo anosarudza kuteerera kumweya uyu; nokuti kana akasarudza kuteerera, akagara nokufira muzvivi zvake, munhu iyeye anozvinwira kuraswa kumweya wake; nokuti achagamuchira somubairo wokutadza kwake kurangwa kusingaperi, nenzira yokutyora mutemo waMwari zvisingapidirane noruzivo rwake pachake."
                },
                {
                    "number": 34,
                    "text": "Ndinoti kwamuri, hakuna vamwe pakati penyu, kunze kwokunge vari vana vaduku venyu vasina kumbodzidziswa pamusoro pezvinhu izvi, asi vanoziva kuti mune mungava kunaBaba vekudenga nekusungaperi, mumupe zvose zvamuinazvo nezvamuri; uye makadzidziswawo pamusoro pezvinyorwa izvo zvine zviporofita zvakataurwa namaporofita vatsvene, kana kusvika panguva iyo baba vedu, Rihai, vakasiya Jerusarema;"
                },
                {
                    "number": 35,
                    "text": "Uye zvakare, nezvose zvakataurwa namadzibaba edu kusvikira iye zvino. Uye tarisai, zvakare, vaitaura izvo zvavairairwa naIshe; naizvozvo, vakarurama uye vari pachokwadi."
                },
                {
                    "number": 36,
                    "text": "Uye zvino, ndinoti kwamuri, hama dzangu, kuti shure kwokunge maziva nokudzidziswa zvinhu zvose izvi, mukatadza nokuita zvinhu zvinopikisa izvi zvakataurwa, kuti munenge muchizvibvisa kuMweya waIshe, kuti usave nenzvimbo mamuri kuti ukutungamirirei munzira youngwaru kuti mukomborerwe, mubudirire nokuchengetedzwa—"
                },
                {
                    "number": 37,
                    "text": "Uye ndinoti kwamuri, kuti munhu anoita izvi, mumwechete iyeye achabuda pachena mukupandukira Mwari; naizvozvo anosarudza kuteerera kumweya wakaipa, obva ava mhandu kuzvitsvene zvose; naizvozvo, Ishe haana nzvimbo maari, nokuti haagare mutemberi dzisiri tsvene."
                },
                {
                    "number": 38,
                    "text": "Naizvozvo kana munhu uyu akasatendeuka, agogara nokufa ari mhandu yaMwari, zvinodiwa nokutonga kwakarurama zvinomutsa mweya wake usingafe mukuziva mhosva yake, izvo zvinomuita kuti anyare kuva pamberi paIshe, nokuzadza chipfuva chake nemhosva, nekurwadziwa, nokusuwa kukuru, kunofanana nemoto usingadzime, une rimi rinoramba richikwira narinhi narinhi."
                },
                {
                    "number": 39,
                    "text": "Uye zvino ndinoti kwamuri, munhu iyeye haawane tsitsi; naizvozvo kutongwa kwake kwokupedzisira ndokwokurwadziwa kusingaperi."
                },
                {
                    "number": 40,
                    "text": "Imi, mose harahwa, nemi mose varume vaduku, nemi vana vaduku munonzwisisa mazwi angu, nokuti ndataura pachena kwamuri kuti imi munzwisise, ndinonamata kuti mumuke mukurangarira zvinhu zvakaipa zvakawira vose vakamutadzira."
                },
                {
                    "number": 41,
                    "text": "Uye zvakare, ndinoda kuti mufunge makomborero norufaro rwe avo vanochengeta mirairo yaMwari. Nokuti tarisai, vakakomborerwa muzvinhu zvose, zvose munyama napamweya; vakabatirira pakutenda kwavo kusvikira kwokupedzisira vachagamuchirwa kudenga, kuti vazova vanogara naMwari mumugariro wemufaro usingaperi. Rangarirai, rangarirai kuti zvinhu izvi ndezvechokwadi; nokuti Ishe Mwari vakazvitaura."
                }
            ]
        },
        "/study/scriptures/bofm/mosiah/3": {
            "uri": "/study/scriptures/bofm/mosiah/3",
            "title": "Mosaya 3",
            "data_type": "chapter",
            "chapter_name": "Chitsauko 3",
            "chapter_summary": [
                "Mambo Benjamini vanoenderera mberi nokutaura kwavo—Ishe Vanamasimba ose vachaparidza kuvanhu vose mutabernakeri yevhu—Ropa richabuda nemumaburi ose eganda ravo vachiripira zvitadzo zvenyika—Ravo ndiro chete zita rinounza ruponeso—Vanhu vanokwanisa kubisa munhu wenyama nokuva Vatendi kuburikidza noRudzikinuro—Kurwadziwa kwovakaipa kuchaita somoto nesuriferi. Zvingangove makore 124 Kristu asati azvarwa."
            ],
            "verses": [
                {
                    "number": 1,
                    "text": "Uye zvakare hama dzangu, ndinoda kuti munditeerere, nokuti ndine zvakawanda zvandinoda kutaura; nokuti tarisai, ndine zvinhu zvandiri kuda kutaura kwamuri pamusana pezvinhu zvichauya."
                },
                {
                    "number": 2,
                    "text": "Uye zvinhu zvandichataura kwamuri zvakaziviswa kwandiri nengirozi yaMwari. Akati kwandiri: Muka; ndikamuka, uye tarisai akamira pamberi pangu."
                },
                {
                    "number": 3,
                    "text": "Uye ikati kwandiri: Muka, unzwe mazwi andichakutaurira; nokuti tarisai, ndauya kuzokuudza mashoko anofadza zvikuru."
                },
                {
                    "number": 4,
                    "text": "Nokuti Ishe vanzwa minamato yako, vakatonga nezveutsvene hwako, vakandituma kuti ndikutaurire kuti chifara; kuti ungataurirewo vanhu vako, kuti vazadzwewo nomufaro."
                },
                {
                    "number": 5,
                    "text": "Nokuti tarisai, nguva yasvika, uye haisi kure, kuti nesimba Ishe Vanamasimba ose vanotonga, avo vakanga vari, uye vari kubva kose kusingaperi kusvika kose kusingaperi, vachadzika kubva kudenga mukati mevana vavanhu, vachizogara mutabernakeri yevhu, uye vachafamba pakati pavanhu, vachiita zvishamiso zvikuru, zvakaita sokuporesa vanorwara, kumutsa vakafa, vachiita kuti vakaremara vafambe, mapofu aone, matsi dzinzwe, nokuporesa zvirwere zvakasiyana-siyana."
                },
                {
                    "number": 6,
                    "text": "Uye vachaburitsa kunze dhiabhorosi, kana kuti mweya yakaipa iyo inogara mumwoyo yavana vavanhu."
                },
                {
                    "number": 7,
                    "text": "Uye ivo, vachaedzwa, nokurwadziwa pamuviri, nzara, nyota, nekuneta, kana kupfuura kutambudzika kwemunhu, kunze kwokunge kuri kworufu; nokuti tarisai, ropa richabuda neburi rose riri paganda, kurwadziwa kwavo kuchave kukuru pamusana pokuipa kwavanhu vavo."
                },
                {
                    "number": 8,
                    "text": "Uye vachadaidzwa kunzi Jesu Kristu, Mwanakomana waMwari, Baba vekudenga nenyika, Musiki vezvinhu zvose kubvira pakutanga; uye amai vake vachadaidzwa kunzi Maria."
                },
                {
                    "number": 9,
                    "text": "Uye tarisai, achauya kune vekwake, kuti ruponeso rwuuye kuvana vavanhu uye kana nomukutenda muzita rake, uye kana shure kwezvinhu zvose izvi vachamuona somunhu, voti ana dhiabhorosi, vachamurova, vogomurovera pamuchinjikwa."
                },
                {
                    "number": 10,
                    "text": "Uye achamuka nezuva rechitatu kubva mukufa; uye tarisai, achamira kuti atonge nyika; uye tarisai, zvinhu zvose izvi zvichaitika kuti kutongwa kutsvene kugovapo kuvana vavanhu."
                },
                {
                    "number": 11,
                    "text": "Nokuti tarisai, ropa rake richabvisa zvivi zveavo vakapunzika nokutadza kwaAdama, avo vakafa vasingazivi chido chaMwari pamusoro pavo, kana kuti avo vakatadza nokusaziva."
                },
                {
                    "number": 12,
                    "text": "Asi, nhamo, nedambudziko, kune uyo anoziva kuti ari kupandukira Mwari! Nokuti ruponeso haruuye kumunhu akadaro kunze kwokunge atendeuka nokutenda munaIshe Jesu Kristu."
                },
                {
                    "number": 13,
                    "text": "Uye Ishe Mwari vakatuma vaporofita vake vatsvene pakati pavana vavanhu, kuti vataure zvinhu izvi kumarudzi ose, nyika, norurimi rwose, kuti kuna avo vanotenda kuti Kristu achauya, ivavo vacharegererwa zvivi zvavo, vagofara zvikuru, sekunge atouya pakati pavo nechakare."
                },
                {
                    "number": 14,
                    "text": "Asi Ishe Mwari vakaona kuti vanhu vavo vakanga vari vanhu vakaoma mitsipa, vakavapa mutemo, mutemo waMosesi."
                },
                {
                    "number": 15,
                    "text": "Uye vakaratidza kwavari zviratidzo zvakawanda, neminana, nezvakasiyana, nemifananidzo, maererano nokuuya kwake; kana vaporofita vatsvene vakataura kwavari pamusana pokuuya kwake; asi zvakadaro vakaomesa mwoyo yavo, vasinganzwisise kuti mutemo waMosesi haureve chinhu kana pasina kudzikinurwa neropa rake."
                },
                {
                    "number": 16,
                    "text": "Uye kana dai zvaibvira kuti vana vaduku vatadze havaikwanisa kuponeswa; asi ndinoti kwamuri vakakomborerwa; nokuti tarisai, semunaAdama, kana kuti namasikirwo, vanoputsika, zvakadaro ropa raKristu rinoripira zvivi zvavo."
                },
                {
                    "number": 17,
                    "text": "Uye zvakare, ndinoti kwamuri, hapana rimwe zita richapiwa kana imwe nzira kana zano ringaunza ruponeso kuvana vavanhu, asi nezita chete raKristu, Ishe Samasimba."
                },
                {
                    "number": 18,
                    "text": "Nokuti tarisai vanotonga, uye kutonga kwake kwakarurama, uye; mucheche haaparadzwe anofa ari mucheche; asi vanhu vanozvinwira kutongwa kumweya yavo kunze kwokunge vazvininipisa pachavo vakava savana vaduku, nokutenda kuti ruponeso rwakanga rwuri, uye rwuri, uye kuti rwuchauya, kuburikidza neropa rerudzikinuro rwaKristu, Ishe Samasimba."
                },
                {
                    "number": 19,
                    "text": "Nokuti munhu wenyama imhandu yaMwari, uye abvira akadaro kubva pakupunzika kwaAdama, uye achazova akadaro, nokusingaperi, kunze kwokuti azviisa mukunyengetedza kweMweya Mutsvene, obvisa munhu wenyama achizova mutsvene kuburikidza norudzikinuro rwaKristu Ishe, wozova somwana, anozviisa, anozvininipisa, munyoro, ane mwoyo murefu akazara norudo, anozviisa pasi pezvinhu zvose izvo Ishe anoona kuti zvakafanira kumutakurisa, kana somwana anozviisa pasi pababa vake."
                },
                {
                    "number": 20,
                    "text": "Uye zvakare, ndinoti kwamuri, nguva ichasvika apo ruzivo rwoMuponesi rwuchapararira kunyika dzose, nendudzi dzose, nendimi navanhu."
                },
                {
                    "number": 21,
                    "text": "Uye tarisai, kana nguva iyi yasvika, hapana achaonekwa asina mhaka pamberi paMwari, kunze kwavana vaduku chete, kunze kwokutendeuka nokutenda muzita raIshe Mwari Samasimba."
                },
                {
                    "number": 22,
                    "text": "Uye kana panguva iyoyo, kana uchinge wadzidzisa vanhu vako zvinhu izvo Ishe Mwari zvavakakuraira, kana zvakadaro havangazoonekwi vane mhaka kana chimwe zvacho pamberi paMwari, chete kuburikidza namazwi andakataura kwauri."
                },
                {
                    "number": 23,
                    "text": "Uye zvino ndataura mazwi ayo Ishe Mwari avakandiraira."
                },
                {
                    "number": 24,
                    "text": "Uye izvi ndizvo zvinotaurwa naIshe: Vachamira seuchapupu hunopenya pamusana pevanhu ava, pazuva rokutongwa; naizvozvo vachatongwa, munhu wose namabasa ake, chero dai anga akanaka, kana dai anga akaipa."
                },
                {
                    "number": 25,
                    "text": "Uye kana vakaipa vacharatidzwa mhosva dzavo nekuipa kwavo, zvinoita kuti vazvipete nenyadzi kumira pamberi paIshe kupinda munguva yokutambudzika nokurwadziswa uku kusingaperi, kusingadzokwe; naizvozvo vazvinwira kuraswa pamweya yavo."
                },
                {
                    "number": 26,
                    "text": "Naizvozvo, vanwa kubva mumukombe wokutsamwa kwaMwari, kutonga kwakanaka hakuna kugona kuvanunura sekutadza kununura kwakwakaita Adama adya muchero wairambidzwa; naizvozvo, tsitsi hadzaizove pavari nokusingaperi."
                },
                {
                    "number": 27,
                    "text": "Uye kutambudzika kwavo kwakada kuita sedziva remoto nesuriferi une rimi guru, une rimi racho risingadzime, utsi hwacho hwunokwira kudenga nokusingaperi. Izvi ndizvo zvandakarairwa naIshe. Ameni."
                }
            ]
        },
        "/study/scriptures/bofm/mosiah/4": {
            "uri": "/study/scriptures/bofm/mosiah/4",
            "title": "Mosaya 4",
            "data_type": "chapter",
            "chapter_name": "Chitsauko 4",
            "chapter_summary": [
                "Mambo Benjamini vanoenderera mberi nokutaura kwavo—Ruponeso rwunouya noRudzikinuro—Tendai munaMwari kuti mugoponeswa—Chengetedzai ruregerero rwezvivi zvenyu nokutendeseka—Ipa zvimwe zvezvaunazvo kuvarombo—Ita zvinhu zvose noruzivo nokururama. Zvingangove makore 124 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti apo Mambo Benjamini vakanga vapedza kutaura mazwi ayo avakanga vapiwa nengirozi yaIshe, vakatarisa kugungano revanhu, vakaona vawira pasi, nokuti vakanga vabatwa nokutya Ishe."
                },
                {
                    "number": 2,
                    "text": "Uye vakanga vazvitarisa munyama nehunhu vakaona kusviba kwavo, kuchidarika kwevhu repasi. Uye vakachema vose nezwi rimwechete, vachiti: Tinzwirei tsitsi, mutiise ropa rerudzikinuro raKristu kuti tigashire ruregerero rwezvivi zvedu, uye kuti mwoyo yedu igocheneswa; nokuti tinotenda munaJesu Kristu, Mwanakomana waMwari, akasika denga nenyika, nezvinhu zvose; uyo achauya pasi pakati pavana vavanhu."
                },
                {
                    "number": 3,
                    "text": "Uye zvakaitika kuti shure kwokunge vataura mazwi aya Mweya waIshe wakauya pavari, vakazadzwa nomufaro, varegererwa pazvivi zvavo, vava nemwoyo ine runyararo, nokuda kwokutenda kwavo kuzere munaJesu Kristu akafanirwa kuuya, maererano namashoko akataurwa namambo Benjamini kwavari."
                },
                {
                    "number": 4,
                    "text": "Mambo Benjamini vakazarura muromo wavo zvakare vakatangisa kutaura kwavari, vachiti: Shamwari dzangu nehama dzangu, marudzi angu navanhu vangu, ndinoda kuti munditeerere zvakare, kuti munzwe nokunzwisisa chikamu chamazwi angu asara ayo ndichataura kwamuri."
                },
                {
                    "number": 5,
                    "text": "Nokuti tarisai, kana ruzivo rwokunaka kwaMwari nguva ino rwakumutsai kuti muzive kuti hamusi chinhu, hamuna chamuri, muhugaro hwenyu hwekupunzika—"
                },
                {
                    "number": 6,
                    "text": "Ndinoti kwamuri, kana mauya muruzivo rwekunaka kwaMwari, nesimba ravo risingafananidzwe, noungwaru hwavo, nomwoyo wavo murefu, nokutambudzika kwavo kwenguva huru vachitambudzikira vana vevanhu; uyezve, norudzikinuro rwakagadzirirwa kubvira pahwaro hwenyika, kuti ruponeso nenzira iyoyo rwugouya kune uyo anenge aisa ruvimbo rwake munaIshe, akasimba mukuchengeta mirairo yavo, achiramba ari mukutenda kusvikira kana pakuguma kwoupenyu hwake, ndinoreva upenyu hwomuviri unofa—"
                },
                {
                    "number": 7,
                    "text": "Ndinoti, kuti uyu ndiye munhu anogamuchira ruponeso, kuburikidza norudzikinuro urwo rwakagadzirirwa vanhu vose kubvira pahwaro hwenyika, avo vose vakavepo kubvira kuputsika kwaAdama, kana vari, kana avo vachazova saizvozvo, kana kusvika mukupera kwenyika."
                },
                {
                    "number": 8,
                    "text": "Uye iyi ndiyo nzira inouya noruponeso. Uye hakuna rumwe ruponeso kunze kwourwu rwakataurwa; uye hakuna imwe nzira iyo vanhu vangaponeswa nayo kunze kwenzira yandakakuudzai."
                },
                {
                    "number": 9,
                    "text": "Tendai munaMwari; tendai kuti ndivo, uye kuti ndivo vakasika zvinhu zvose, uye zviri mudenga nepasi; tendai kuti vane ruzivo rwose, nesimba rose, kwose kudenga nepasi, tendai kuti munhu haakwanisi kunzwisisa zvinhu zvose izvo zvinonzwisiswa naIshe."
                },
                {
                    "number": 10,
                    "text": "Uyezve, zvino tendai, kuti munofanira kutendeuka kubva pazvivi zvenyu mugobvamazvirasa chose, mugozvininipisa pamberi paMwari; muchikumbira nomwoyo wose kuti akuregererei; zvino, kana muchinge matenda pazvinhu zvose izvi moona kuti mazviita."
                },
                {
                    "number": 11,
                    "text": "Uyezve ndinoti kwamuri sokutaura kwandamboita, sezvo mava kuziva kubwinya kwaMwari, kana kuti mava kuziva kunaka kwavo maraira rudo rwavo, nokugamuchira kuregererwa kwezvivi zvenyu, izvo zvinokonzera rufaro rwukuru mumwoyo yenyu, kunyange zvakadaro ndinoda kuti muyeuke, mugare muchiziva, hukuru hwaMwari, nokusava chinhu kwenyu, nokunaka kwake nokugara achitambudzikira imi, musingakodzeri, muchizvininipisa zvakadzama, muchidaidza zita raIshe zuva nezuva, muchimira murutendo rwezvichauya, urwo rwakataurwa nomuromo womutumwa."
                },
                {
                    "number": 12,
                    "text": "Uye tarisai, ndinoti kwamuri kana muchinge maita izvi muchafara nguva dzose, mugozadzwa norudo rwaMwari, mugogara muchiwana kuregererwa kwezvivi zvenyu; uye muchakura muruzivo rwoutsvene rwaivo vakakusikai, kana kuti muruzivo rwaivo vakarurama vane chokwadi."
                },
                {
                    "number": 13,
                    "text": "Uye hamuzova nepfungwa dzokukuvadzana, asi kugara murunyararo, nokupa kumunhu wose izvo zvose zvinenge zviri zvake."
                },
                {
                    "number": 14,
                    "text": "Uye hamuzoita kuti vana venyu vagare nenzara, kana kusasimira; kana kuvabvumira kuti vatadze kuchengeta mitemo yaMwari, kurwa nokupopotedzana nevamwe, vachishandira dhiabhorosi, baba vezvivi, kana kuti mweya wakaipa uyo waitaurwa namadzibaba edu, ari iye mhandu yezvose zvakarurama."
                },
                {
                    "number": 15,
                    "text": "Asi muchavadzidzisa kufamba munzira yechokwadi isina udhakwa, munovadzidzisa kuti vadanane, nokushandirana."
                },
                {
                    "number": 16,
                    "text": "Uye zvakare, muchayamura avo vanoda ruyamuro rwenyu; muchapa zvamuinazvo kune avo vanoda rubatsiro; hamuzobvumira kuti kana anopemha atambanudza ruoko rwake imi momunyima, momuti aende anofa."
                },
                {
                    "number": 17,
                    "text": "Zvimwe muchati: Munhu azviunzira ega kutambudzika kwake; saka handitambanudze ruoko rwangu, uye handimupe zvokudya zvangu, kana kumupa zvangu zvandiinazvo kuti asatambudzike, nokuti kurangwa kwake kwakarurama—"
                },
                {
                    "number": 18,
                    "text": "Asi ndinoti kwamuri, iwe munhu, wose anoita izvi ane chikonzero chikuru chekuti atendeuke; uye kunze kwekunge atendeuka pane zvaanenge aita iye achazofa zvachose, haazove nechokuita nezveumambo hwaMwari."
                },
                {
                    "number": 19,
                    "text": "Nokuti tarisai tose hatisi vapemhi here? Ko tose hatirarame noMunhu mumwechete iyeye, kana Mwari, pane zvinhu zvose zvatiinazvo, zvose zvokudya nezvokupfeka, negoridhe, nesirivha nazvose zvoupfumi hwose hwose hwatiinahwo?"
                },
                {
                    "number": 20,
                    "text": "Uye tarisai; kunyange panguva ino, manga muchidaidza zita ravo, muchikumbira kuti muregererwe zvivi zvenyu. Ko vakabvumira here kuti mukumbire pasina? Kwete; vadurura Mweya wavo pamuri, vakaita kuti mwoyo yenyu izadzwe norufaro, vakaita kuti miromo yenyu itadze kutaura, kufara kwenyu kukava kukurusa."
                },
                {
                    "number": 21,
                    "text": "Uye zvino, kana Mwari, avo vakasika imi, vanokupai upenyu nezvose zvamunazvo nezvamuri, vanokupai zvose zvamunokumbira kana zviri zvakarurama, mukutenda, muchitenda kuti muchagamuchira, ko zvino, munotadza kupanana sei zvamunazvo."
                },
                {
                    "number": 22,
                    "text": "Uye kana muchitonga munhu anenge aisa chichemo chake kwamuri kuti asafe, momurasa, ko kuraswa kwako kunozova sei kana iwe uchirambira zvinhu zvako, zvisiri zvako asi zvaMwari, vanove ndivo muridzi weupenyu hwako; asika hamukumbire, kana kutendeuka pakutadza kwamaita."
                },
                {
                    "number": 23,
                    "text": "Ndinoti kwamuri, nhamo kumunhu uyu, nokuti zvinhu zvake zvinoparara naye; uye zvino, ndinotaura izvi kune avo vakapfuma muzvinhu zvenyika ino."
                },
                {
                    "number": 24,
                    "text": "Uyezve, ndinoti kuvarombo, imi musina asi muine zvakakwana, zvinokuraramisai zuva nezuva; ndinoreva mose munonyima mupemhi, muchiti hamuna; ndingade kuti muti mumwoyo yenyu: handikwanise kupa nokuti handina, dai ndiinazvo ndaipa."
                },
                {
                    "number": 25,
                    "text": "Uye zvino, kana mukataura izvi mumwoyo yenyu hamupiwe mhosva, pasina izvozvo mucharaswa; kurambwa kwenyu kunofanira nokuti munochiva zvamusina kutambira."
                },
                {
                    "number": 26,
                    "text": "Uye zvino, pamusana pezvinhu izvi zvandataura kwamuri—zviri, zvepamusoro pezvokuti murambe makaregererwa zvivi zvenyu zuva nezuva, kuti mufambe musina mhosva pamberi paMwari—ndingade kuti mupe kuvarombo zvimwe zvezvamuinazvo, munhu wose maererano nezvaanenge anazvo, sekupa vane nzara, kupfekedza vasina kusimira, kushanyira vanorwara nokuvanamatira kuti vabatsirwe, pamweya napanyama, maererano nezvavanenge vachida."
                },
                {
                    "number": 27,
                    "text": "Uye muone kuti zvinhu zvose izvi zvaitwa munzira kwayo noruzivo; nokuti hazvibvumirwe kuti munhu amhanye kudarika simba raanaro. Uyezve, zvinoda kuti ave nesimba, kuti ave anowana mubairo; naizvozvo, zvinhu zvose zvinofanirwa kuitwa nomazvo."
                },
                {
                    "number": 28,
                    "text": "Uye ndinoda kuti murangarire, kuti uyo wose anenge akumbira chinhu kune muvakidzani wake anofanirwa kudzora chinhu ichocho, mukuwirirana; kana kuti uchazoita chivi; kana kuti uchaita kuti muvakidzani wako aitewo chivi."
                },
                {
                    "number": 29,
                    "text": "Uye mukupedzisa, handingakwanisi kukutaurirai zvinhu zvose zvinoita kuti mutadze; nokuti kune nzira dzakawanda dzakasiyana-siyana, dzakawanda zvokuti handikwanise kudziverenga."
                },
                {
                    "number": 30,
                    "text": "Asi izvi ndinokutaurirai, kuti kana mukasazvichenjerera, nepfungwa dzenyu, nemazwi enyu, nekuita kwenyu, nokuchengetedza mirairo yaMwari, muchiramba muri mukutenda pamusana pezvinhu zvamakanzwa pamusoro pokuuya kwaIshe wedu, kusvikira kumagumo eupenyu hwenyu, munofanirwa kufa. Uye zvino, vanhu, yeukai, musazofa."
                }
            ]
        },
        "/study/scriptures/bofm/mosiah/5": {
            "uri": "/study/scriptures/bofm/mosiah/5",
            "title": "Mosaya 5",
            "data_type": "chapter",
            "chapter_name": "Chitsauko 5",
            "chapter_summary": [
                "Vatendi vanova vanakomana navanasikana vaKristu kuburikidza nokutenda—Zvino vanoshevedzwa nezita raKristu—Mambo Benjamini anovakuridzira kuti vave vakasimba uye vasingazungunuke mumabasa akanaka. Zvingangove makore 124 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, apo mambo Benjamini pavakanga vataura kuvanhu vavo, vakatumira mavari, vachida kuziva vanhu vavo kuti vakanga vachitenda here mashoko avakange vataura kwavari."
                },
                {
                    "number": 2,
                    "text": "Uye vose vakadaira nezwi rimwechete, vachiti: Hongu, tinotenda mashoko ose amataura kwatiri; uye zvakare, tinoziva nechokwadi nokuvimbisika kwawo, nokuda kwoMweya waIshe Unemasimba, uyo wakaunza rushanduko rwukuru matiri, kana kuti mumwoyo yedu, zvekuti hatichada kuita mabasa akaipa, asi kuramba tichiita mabasa akanaka."
                },
                {
                    "number": 3,
                    "text": "Uye isu, pachedu, zvakare, nokunaka kusingaverengeke kwaMwari, nezvinoiswa pachena noMweya wake, tave kuratidzwa zvichauya; uye dai zvaikodzera, taiporofita muzvinhu zvose."
                },
                {
                    "number": 4,
                    "text": "Uye kutendeseka kwatinako pamusana pezvinhu zvose izvo mambo vedu zvavakataura kwatiri uko kwaunza kwatiri ruzivo rwukuru urwu, zvinove zvinhu zviri kutifadza zvikuru."
                },
                {
                    "number": 5,
                    "text": "Uye tine chido chokupinda muchibvumirano naMwari vedu kuti tiite kuda kwavo, nokuteerera mirairo yavo muzvinhu zvose zvavachatiraira, kwamazuva edu asara tiri vapenyu, kuti tisazviunzire kurwadziwa kusingaperi, sokutaurwa kwaitwa nengirozi, kuti tisanwire mumukombe wokushatirwa kwaMwari."
                },
                {
                    "number": 6,
                    "text": "Uye zvino, aya ndiwo mazwi aidiwa kwavari naMambo Benjamini; naizvozvo vakati kwavari: Mataura mazwi andanga ndichida kunzwa; nechibvumirano chamaita chibvumirano chitsvene."
                },
                {
                    "number": 7,
                    "text": "Uye zvino, nenzira yechibvumirano chamaita muchazodaidzwa kuti vana vaKristu, vanakomana vake, navanasikana vake; nokuti tarisai, nezuva ranhasi akuberekai pamweya; nokuti munoti mwoyo yenyu yashanduka kuburikidza nokutenda muzita rake; naizvozvo, maberekwa naye mukava vanakomana navanasikana vake."
                },
                {
                    "number": 8,
                    "text": "Uye pasi pomusoro wake masunungurwa, hapana mumwe musoro ungakusunungurei. Hapana rimwe zita rakapiwa ringaunze ruponeso; naizvozvo, ndingade kuti mutakure zita raKristu pamuri, imi mose mapinda muchibvumirano naMwari kuti muchateerera kusvika kumagumo kwoupenyu hwenyu."
                },
                {
                    "number": 9,
                    "text": "Uye zvichaitika kuti wose anoita izvi achaonekwa ari kuruoko rworudyi rwaMwari, nokuti achaziva zita iro ari kudaidzwa naro; nokuti achadaidzwa nezita raKristu."
                },
                {
                    "number": 10,
                    "text": "Uye zvichaitika, kuti uyo asingatore zita raKristu anozofanirwa kudaidzwa nerimwe zita; nokudaro, anozozviona ari kuruoko rworuboshwe rwaMwari."
                },
                {
                    "number": 11,
                    "text": "Uye ndinoda kuti murangarire zvakare, kuti iri ndiro zita randakati ndichakupai risingazodzimwa, kunze kwokunge matadza; saka, inzwai musatadze, kuti zita risabviswe mumwoyo yenyu."
                },
                {
                    "number": 12,
                    "text": "Ndinoti kwamuri, ndinoda kuti murangarire kuti iro zita rakafanira kugara rakanyorwa nguva dzose mumwoyo yenyu, kuti musaonekwe muri kuruoko rworuboshwe rwaMwari, asi kuti munzwe nokuziva izwi ramuchazodaidzwa naro, uyezve, zita iro ravachakudaidzai naro."
                },
                {
                    "number": 13,
                    "text": "Nokuti ko munhu angazive sei tenzi waasina kushandira, mweni kwaari, ari kure kwepfungwa dzake nokuita kwemwoyo wake?"
                },
                {
                    "number": 14,
                    "text": "Uye zvakare, munhu anotora mbongoro yomuvakidzani wake, oichengeta here? Ndinoti kwamuri, Kwete; haaibvumire kuti ifure nezvipfuyo zvake, asi anoitinhira kunze, nokuirasira kunze. Ndinoti kwamuri, saizvozvo zvichaitika kwamuri kana musingazive zita ramunoshevedzwa naro."
                },
                {
                    "number": 15,
                    "text": "Naizvozvo, ndinoda muve makasimba uye musingazungunuke, mugare makaputirwa namabasa akanaka, kuti Kristu, Ishe Mwari Samasimba, vazokusunganidzai kwavari, kuti muzounzwa kudenga, kuti muzove neruponeso rwusingaperi neupenyu hwokusingaperi, kuburikidza noruzivo, nesimba, nokururama, netsitsi dzaivo vakasika zvinhu zvose, mudenga nepanyika, vanova Mwari pamusoro pezvose. Ameni."
                }
            ]
        },
        "/study/scriptures/bofm/mosiah/6": {
            "uri": "/study/scriptures/bofm/mosiah/6",
            "title": "Mosaya 6",
            "data_type": "chapter",
            "chapter_name": "Chitsauko 6",
            "chapter_summary": [
                "Mambo Benjamini vanonyora mazita evanhu vachibva vasarudza vapirisita vekuvadzidzisa—Mosaya anotonga samambo vakarurama. Zvingangove makore 124 kusvika ku121 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, mambo Benjamini vakafunga kuti zvakafanira, mushure mekunge vapedza kutaura kuvanhu, kuti vatore mazita evavo vose vakanga vapinda muchibvumirano naMwari chekuchengetedza mirairo yavo."
                },
                {
                    "number": 2,
                    "text": "Uye zvakaitika kuti kwakange kusina kana munhu mumwechete, kunze kwevana vaduku, akange asina kuita chibvumirano uye vatora pavari zita raKristu."
                },
                {
                    "number": 3,
                    "text": "Uye pakare, zvakaitika kuti pakange mambo Benjamini vapedza zvinhu zvose izvi, vakazodza mwanakomana wavo Mosaya kuti ave mutongi namambo wevanhu vavo, uye vamupa masimba ose maererano neumambo, uye vaisa vapirisita vekudzidzisa vanhu, kuti vagonzwa nekuziva mirairo yaMwari, nekuvamutsa kuti varangarire mhiko yavakaita, vakavaregera kuti vaende, vakadzokera, wose munhu, mhuri nemhuri, kudzimba dzavo."
                },
                {
                    "number": 4,
                    "text": "Uye Mosaya akavamba kutonga ari munzvimbo yababa vake. Uye akatanga kutonga mugore rake rechimakumi matatu ekuberekwa, zvinoita pamwechete, zvingangosvika mazana mana emakore ane makore makumi manomwe nematanhatu kubvira panguva yakabva Rihai kuJerusarema."
                },
                {
                    "number": 5,
                    "text": "Uye mambo Benjamini vakagara makore matatu ndokubva vafa."
                },
                {
                    "number": 6,
                    "text": "Uye zvakaitika kuti mambo Mosaya vakafamba nemunzira dzaIshe, vachitevedza kutonga kwavo nemitemo yavo, uye vachichengetedza mirairo yavo muzvinhu zvose zvavaiudzwa."
                },
                {
                    "number": 7,
                    "text": "Uye mambo Mosaya vakaita kuti vanhu vavo varime minda. Uye naivowo, pachavo, vakarima, kuti vasave mutoro kuvanhu vavo, kuti vaite sezvaiita baba vavo muzvinhu zvose. Uye hakuna kumbove nekunetsana mukati mevanhu vavo kwenguva yemakore matatu."
                }
            ]
        },
        "/study/scriptures/bofm/mosiah/7": {
            "uri": "/study/scriptures/bofm/mosiah/7",
            "title": "Mosaya 7",
            "data_type": "chapter",
            "chapter_name": "Chitsauko 7",
            "chapter_summary": [
                "Amoni anowana nyika yaRihai-Nifai, umo Rimuhai aive mambo—Vanhu vaRimuhai inhapwa dzemaRamani—Rimuhai anotaura rungano rwavo—Muporofita (Abhinadhai) akanga apupura kuti Kristu ndiMwari naBaba wezvinhu zvose—Avo vanodyara tsvina vanokohwa chinyamupupuri, uye avo vanoisa ruvimbo rwavo munaIshe vachaponeswa. Zvingangove makore 121 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, zvakaitika kuti mushure mekunge mambo Mosaya vatonga murunyararo kwemakore matatu, vakada kuziva maererano nevanhu vakaenda kunogara munyika yaRihai-Nifai; kana muguta raRihai-Nifai nokuti vanhu vavo havana chavakanga vanzwa kubva kuvanhu ava kubvira panguva yavakabva munyika yeZarahemura; nokudaro, vaivanetsa nekubvunza kwavo."
                },
                {
                    "number": 2,
                    "text": "Uye zvakaitika kuti mambo Mosaya vakabvuma kuti gumi nevatanhatu revarume vavo vakasimba vangaende kunyika yaRihai-Nifai, kuti vanonzwa nezvehama dzavo."
                },
                {
                    "number": 3,
                    "text": "Uye zvakaitika kuti mangwana acho vakatanga kuenda, vaine mumwe ainzi Amoni, iye ari murume akasimba anotyiwa, uye ari wechizvarwa chaZarahemura; uye akange ari mutungamiri wavowo."
                },
                {
                    "number": 4,
                    "text": "Uye zvino, vakange vasingazive gwara ravaifanira kufamba naro murenje kuti vakwire kunyika yaRihai-Nifai; saka vakatumhudzika kwemazuva mazhinji murenje, kana makumi mana emazuva vachingotumhudzika."
                },
                {
                    "number": 5,
                    "text": "Uye zvavakanga vatumhudzika kwemakumi mana emazuva vakasvika pachikomo, chiri kuchamhembe kwenyika yeShiromu, ndokubva vadzika matende avo ipapo."
                },
                {
                    "number": 6,
                    "text": "Uye Amoni akatora vatatu vehama dzake, uye mazita avo aiva Amarekai, Heremi, naHemu, ndokubva vadzika munyika yaNifai."
                },
                {
                    "number": 7,
                    "text": "Uye tarisai, vakasangana namambo vevanhu vaive munyika yaNifai, nemunyika yeShiromu; uye vakabva vakombwa nemapurisa amambo, vakatorwa, vakasungwa, uye vakaiswa mutirongo."
                },
                {
                    "number": 8,
                    "text": "Uye zvakaitika kuti vagara mutirongo kwemazuva maviri vakaunzwa zvakare pamberi pamambo, uye majoto avo akasunungurwa; uye vakamira pamberi pamambo, vakabvumirwa, kana kuti vakaudzwa, kuti vakafanira kupindura mibvunzo yavaizovabvunza."
                },
                {
                    "number": 9,
                    "text": "Uye akati kwavari: Tarisai, ndini Rimuhai, mwanakomana waNoa, akange ari mwana waZenifi, akabva munyika yeZarahemura kuzogara nhaka yenyika ino, yakange iri nyika yemadzibaba avo, ndikaitwa mambo nezwi revanhu."
                },
                {
                    "number": 10,
                    "text": "Uye zvino, ndinoda kuziva chikonzero chaita kuti musatye kusvika pedyo nerusvingo rweguta, zvandange ini pachangu, ndiine mapurisa angu tiri kunze kwesuo?"
                },
                {
                    "number": 11,
                    "text": "Uye zvino, nechikonzero ichocho ndabvumidza kuti muchengetwe, kuti ndigokubvunzai, nokuti ndingadai ndangoti mapurisa angu akuurayei. Munobvumirwa kutaura."
                },
                {
                    "number": 12,
                    "text": "Uye zvino, Amoni paakaona kuti ari kubvumirwa kutaura, akaenda pamberi pamambo akakotamisa musoro wake kukudza mambo; uye achisimudza musoro akati kuna mambo: Imi mambo, ndinotenda kwazvo pamberi paMwari nhasi uno kuti ndichiri mupenyu, uye ndichibvumirwa kutaura; uye ndichaedza kutaura ndisingatye;"
                },
                {
                    "number": 13,
                    "text": "Nokuti ndine chokwadi chekuti dai mange mandiziva mungadai musina kubvumira kuti ndipfekedzwe majoto andiinawo aya. Nokuti ndini Amoni, uye ndiri chizvarwa cheZarahemura, uye tabva kunyika yeZarahemura kuti tizonzwa nezvehama dzedu, avo vakatorwa naZenifi achiuya navo kuno."
                },
                {
                    "number": 14,
                    "text": "Uye zvino, zvakaitika kuti mushure mekunge Rimuhai anzwa mazwi aya aAmoni, akafara zvikuru, akabva ati: Zvino, ndinoziva zvechokwadi kuti hama dzangu dziri munyika yeZarahemura dzichiri mhenyu. Uye zvino, ndichafara; uye mangwana ndichaita kuti nevanhu vangu vafarewo."
                },
                {
                    "number": 15,
                    "text": "Nokuti tarisai, takasungwa namaRamani, uye tiri kutereswa mutero unorema kuutakura. Uye zvino tarisai, hama dzedu dzichatibvisa muusungwa hwedu, kana kutibvisa mumaoko emaRamani, uye tonove nhapwa dzavo; nokuti zviri nani kuti tive nhapwa kumaNifai pane kuti titere kuna mambo vemaRamani."
                },
                {
                    "number": 16,
                    "text": "Uye zvino, Rimuhai akati kumapurisa vake vasunungure Amoni nehama dzake, asi akaita kuti vaende kugomo raive kuchamhembe kweShiromu, vanouya nehama dzavo kuguta, kuti vazodya, nekunwa, nokuti vazorore mukuneta nenzira yerwendo rwavo; nokuti vakange vanetswa nezvinhu zvizhinji; nokuti vakanga vanetswa nenzara, nyota, nekuneta."
                },
                {
                    "number": 17,
                    "text": "Uye zvino, zvakaitika kuti ave mangwana mambo Rimuhai vakatumira shoko kuvanhu vavo vose, vachiti vaungane pamwechete kutemberi, kuti vanzwe mazwi avaida kutaura kwavari."
                },
                {
                    "number": 18,
                    "text": "Uye zvakaitika kuti pavakanga vaunganidzana pamwechete vakataura kwavari netsika iyi, vachiti: Imi vanhu vangu, simudzai misoro yenyu munyaradzwe; nokuti tarisai, nguva yave pedyo, kana kuti haisisiri kure, yekuti tichirega kuve pasi pevavengi vedu, kana dai zvazvo tiri kutambudzika zvizhinji, kutambudzikira pasina; asi ndinovimba kuti pachine kutambudzika kune mano kwatakafanira kuita."
                },
                {
                    "number": 19,
                    "text": "Naizvozvo, simudzai misoro yenyu, uye mufare, uye muise ruvimbo rwenyu munaMwari, munaMwari ivavo vaive Mwari vaAbrahama, naIsaka, naJakobo; uyezve, ivo Mwari vaya vakaburitsa vana vaIsraeri munyika yeEgipita, uye vakaita kuti vayambuke Gungwa Dzvuku nepakaoma pakukutu, uye vakavapa mana kuti vasafe murenje; nezvimwe zvinhu zvizhinji zvavakavaitira."
                },
                {
                    "number": 20,
                    "text": "Uye zvakare, ivo Mwari vamwechetevo vakabvisa madzibaba edu munyika yeJerusarema, uye vakachengeta nokuchengetedza vanhu kana kusvika zvino; uye tarisai, pamusana pekutadza kwedu nokuipa kwedu kwaita kuti vatiise muusungwa."
                },
                {
                    "number": 21,
                    "text": "Uye mose imi muri vapupuri nhasi uno, kuti Zenifi, akaitwa mambo wevanhu vano, iye akanga achishingairira kugara nhaka yenyika yemadzibaba ake, saka nokunyengedzwa neungwaru hwamambo Ramani, avo vakaita chibvumirano namambo Zenifi, uye vachinge vaisa mumaoko avo zvinhu zvaive muchidimbu chenyika, kana neguta raRihai-Nifai, uye guta reShiromu; nematunhu akakomberedza—"
                },
                {
                    "number": 22,
                    "text": "Uye vakaita zvose izvi, kuti vaunze vanhu ava pasi kana kuti muusungwa. Uye tarisai, iye zvino tinotera kuna mambo wemaRamani, zvinoita chikamu chepakati chechibage chedu, nebari yedu, uye kana zvose zvatinokohwa zvemarudzi ose, uye chikamu chepakati cheuwandu hwematanga edu; uye kana chikamu chepakati chezvinhu zvatiinazvo zvedu mambo wemaRamani vanozvida kwatiri, kana upenyu hwedu."
                },
                {
                    "number": 23,
                    "text": "Uye zvino, izvi hazvisuwise here kuzvitakura? Uye uku, kutambudzwa kwedu, hakusi kukuru here? Zvino tarisai, kukura kwakaita chikonzero chedu chekuchema."
                },
                {
                    "number": 24,
                    "text": "Hongu, ndinoti zvikuru zvikonzero zvinoita kuti ticheme; nokuti tarisai vangani vehama dzedu vakauraiwa, uye ropa ravo rikadeurwa pasina, uye zvose izvi zvichikonzerwa nekutadza."
                },
                {
                    "number": 25,
                    "text": "Nokuti dai vanhu ava vasina kuwira mukutadza Ishe vangadai vasina kubvumira kuti kuipa kukuru uku kuuye pavari. Asi tarisai, havana kuda kuteerera kumazwi avo; asi pakamuka kusawirirana pakati pavo, zvekuti vakaurayana vakadeura ropa pakati pavo pachavo."
                },
                {
                    "number": 26,
                    "text": "Uye vakauraya muporofita waIshe; hongu, munhu akasarudzwa naMwari, akavaudza kutadza kwavo nokuipa kwavo, uye akaporofita zvinhu zvizhinji zvakange zvichiuya, hongu, kana nekuuya kwaKristu."
                },
                {
                    "number": 27,
                    "text": "Uye nokuti akati kwavari Kristu ndiye Mwari, Baba vezvinhu zvose, uye akati achatora mufananidzo wemunhu, uye uri mufananidzo uyo wakasikwa nawo munhu pakutanga kana kuti nemamwe mazwi, akati munhu akasikwa nemufananidzo waMwari, nokuti Mwari vachauya pano pasi pakati pevana vevanhu, uye vagove nemuviri wenyama neropa, uye vagofamba pamusoro penyika—"
                },
                {
                    "number": 28,
                    "text": "Uye zvino, nenzira yokuti akataura izvi, vakamuuraya; uye vakaita zvimwe zvizhinji zvakaita kuti Mwari vavaratidze hasha dzavo. Naizvozvo, ndiani anoshamiswa kuti vanhu ava vari muusungwa, nokuti vakarohwa neshamhu yekutambudzika kukuru?"
                },
                {
                    "number": 29,
                    "text": "Nokuti tarisai, Ishe vakati: Handizoyamura vanhu vangu muzuva rekutadza kwavo; asi ndinodziva nzira dzavo kuti vatadze kubudirira; uye kuita kwavo kuchave zvimhingamupinyi pamberi pavo."
                },
                {
                    "number": 30,
                    "text": "Uye, vakati zvakare: Kana vanhu vangu vakadyara tsvina vachakohwa hundi muchamupupuri; uye ipapo pachabuda chepfu."
                },
                {
                    "number": 31,
                    "text": "Uye, vakati zvakare: Kana vanhu vangu vakadyara tsvina vachakohwa mhepo yekumabvazuva, inouya nokuparadza pakarepo."
                },
                {
                    "number": 32,
                    "text": "Uye zvino, tarisai, zvakavimbiswa naIshe zvazadzikiswa, uye marohwa uye matambudzwa."
                },
                {
                    "number": 33,
                    "text": "Asi mukatendeukira kuna Ishe nemwoyo izere, uye mukaisa ruvimbo rwenyu mavari, uye mugomushandira nesimba repfungwa dzenyu dzose, mukaita izvi, maererano nekuda kwavo nokufadzwa kwavo, vanokubvisai muusungwa."
                }
            ]
        },
        "/study/scriptures/bofm/mosiah/8": {
            "uri": "/study/scriptures/bofm/mosiah/8",
            "title": "Mosaya 8",
            "data_type": "chapter",
            "chapter_name": "Chitsauko 8",
            "chapter_summary": [
                "Amoni anodzidzisa vanhu vaRimuhai—Anonzwa nezvemahwendefa makumi maviri ane mahwendefa mana emaJaredhi—Zvinyorwa zvakare zvinogona kududzirwa nevaoni—Hakuna chipo chinokunda cheuoni. Zvingangove makore 121 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mushure mekunge mambo Rimuhai vapedza kutaura kuvanhu vavo, nokuti vakataura zvinhu zvizhinji kwavari, uye zvishoma ndizvo zvandanyora mubhuku rino, vakataurira vanhu vavo zvinhu zvose maererano nehama dzavo dzakange dziri munyika yeZarahemura."
                },
                {
                    "number": 2,
                    "text": "Uye vakaita kuti Amoni asimuke pamberi pemhomho yevanhu, uye agotaura zvose zvakange zvaitika kuhama dzavo kubvira panguva yekubuda kwaZenifi munyika kusvika panguva yaakabvawo iye munyika."
                },
                {
                    "number": 3,
                    "text": "Uye vakavataurirawo mazwi ekupedzisira akataurwa namambo Benjamini vachivadzidzisa, akaatsanangurira vanhu vamambo Rimuhai, kuti vakwanise kunzwisisa ose mazwi aaitaura."
                },
                {
                    "number": 4,
                    "text": "Uye zvakaitika kuti apedza kuita zvose izvi, mambo Rimuhai vakaparadza mhomho yevanhu, uye vakati wose munhu adzokere kumba kwake."
                },
                {
                    "number": 5,
                    "text": "Uye zvakaitika kuti vakaita kuti mahwendefa aive nezvinyorwa zvevanhu vavo kubvira panguva yavakabva muZarahemura, aunzwe kuna Amoni, kuti aaverenge."
                },
                {
                    "number": 6,
                    "text": "Zvino, Amoni achangopedza kuverenga zvinyorwa, mambo vakamubvunza kuti vanzwe kuti anogona kududzira ndimi here, uye Amoni akamutaurira kuti haakwanise."
                },
                {
                    "number": 7,
                    "text": "Uye mambo vakati kwaari: Ndasuwiswa pamusana pedambudziko revanhu vangu, ndakaita kuti makumi mana ane vanhu vatatu vevanhu vangu vaende parwendo murenje, kuti vangawane nyika yeZarahemura, kuti tigokumbira kuhama dzedu kuti dzitibvise muusungwa."
                },
                {
                    "number": 8,
                    "text": "Uye vakarasika murenje kwemazuva mazhinji, asi vakasimba, uye vakaishaya nyika yeZarahemura asi vakadzoka kuno, mushure mekusvika kune imwe nyika yaive nehova dzemvura dzakawanda, vawana nyika yakange izere mapfupa evanhu, neemhuka, uye yakange izerewo matongo edzimba dzemarudzi ose, vawana nyika yairatidza kuti yakambogarwa nevanhu vakange vakawanda sevanhu veIsraeri."
                },
                {
                    "number": 9,
                    "text": "Uye seuchapupu hwekuti zvinhu zvavakataura ndezvechokwadi vakauya nemahwendefa makumi maviri nemana azere nekunyorwa, uye ari egoridhe chairo."
                },
                {
                    "number": 10,
                    "text": "Uye tarisai, zvakare, vauya nezvidzitiro, zvikuru zvepazvipfuva uye zviri zvendarira nezvemhangura, uye zvakasimba chaizvo."
                },
                {
                    "number": 11,
                    "text": "Uye zvakare, vauya neminondo, nhava dzacho dzaora, uye mipeni yacho yakadyiwa nengura; uye hamuna ari munyika muno anogona kududzira mutauro kana zvakanyorwa pamahwendefa. Naizvozvo ndakati kwauri: Unogona kududzira here?"
                },
                {
                    "number": 12,
                    "text": "Uye ndinoti kwauri zvakare: Pane aunoziva here angadudzire? Nokuti ndinoda kuti zvinyorwa izvi zvidudzirwe muchirudzi chedu; nokuti, zvimwe, zvingatipe ruzivo rwevanhu vakasara pavanhu vakaparadzwa, kuti zvinyorwa izvi zvakabva kupi; kana, zvimwe, zvingatipe ruzivo rwevanhu ivava vakaparadzwa; uye ndinoda kuziva chikonzero chekuparadzwa kwavo."
                },
                {
                    "number": 13,
                    "text": "Zvino Amoni akati kwaari: Ndinogona kukutaurirai nechokwadi, imi mambo, nezvemurume anokwanisa kududzira zvinyorwa; nokuti ane pamwe paanotarisa, odudzira zvose zvinyorwa zvemazuva akare; uye chipo chinobva kuna Mwari. Uye zvinhu zvacho zvinonzi zvidudziriso, uye hakuna munhu angazvitarise kunze kwekunge atumwa kuzvitarisa, nokuti angangotarisa zvaasina kufanira kutarisa akafa. Uye anenge anzi atarise mazviri kana ndiani zvake, iyeyo anonzi muoni."
                },
                {
                    "number": 14,
                    "text": "Uye tarisai, mambo wevanhu vari munyika yaZarahemura ndiye munhu akatumwa kuita zvinhu izvi, uye ndiye ane chipo chikuru ichi kubva kuna Mwari."
                },
                {
                    "number": 15,
                    "text": "Uye mambo vakati muoni mukuru kupfuura muporofita."
                },
                {
                    "number": 16,
                    "text": "Uye Amoni akati muoni mududziri uye muporofita zvakare; hakuna chipo chingapfuura ichi chingapiwe munhu, kunze kwekunge aine simba raMwari, zvisingagonekwe nemunhu; asi munhu angagona kuwana simba guru raanopiwa kubva kuna Mwari."
                },
                {
                    "number": 17,
                    "text": "Asi muoni anogona kuziva zvinhu zvakaitika kare, uye kana zvinhu zvichauya, uye naizvozvo zvinhu zvose zvichaiswa pachena, kana, kuti, zvinhu zveruvande zvichaiswa pachena, uye zvakavanda zvichabuda pachena, uye zvinhu zvisingazivikanwe zvichaitwa kuti zvizivikanwe navo, uyezve zvinhu zvichaitwa kuti zvizivikanwe nenzira yazvo zvinhu zvange zvisingazombozivikanwa."
                },
                {
                    "number": 18,
                    "text": "Saizvozvo Mwari vakaisa nzira dzekuti munhu, pamusana perutendo, angakwanise kushanda zvishamiso zvikuru; naizvozvo anobva ave ane ruyamuro rwukuru kuvanhu vamwe vake."
                },
                {
                    "number": 19,
                    "text": "Uye zvino, mushure mekunge Amoni apedza kutaura mazwi aya mambo akafara zvikuru, akatenda kuna Mwari, achiti: Hapana kukahadzika kuti mumahwendefa aya mune zvakavandika zvikuru, uye zvidudziriso izvi zvakagadzirwa pasina kukahadzika kuti zvigoburitsa zvakavandika zvose kuvana vevanhu."
                },
                {
                    "number": 20,
                    "text": "Iwo mabasa aIshe anoshamisa, uye zvichatora nguva yakadii achitambudzika nevanhu vake; hongu, uye hwakadii upofu nokusapindika kwokunzwisisa kwevana vevanhu; nokuti havatsvake ungwaru, naivowo havadi kuti vatongwe neungwaru!"
                },
                {
                    "number": 21,
                    "text": "Hongu, vakafanana nedanga rakapanduka rinotiza mufudzi, ropararira, rotinhwa, uye rodyiwa nezvikara zvemusango."
                }
            ]
        },
        "/study/scriptures/bofm/mosiah/9": {
            "uri": "/study/scriptures/bofm/mosiah/9",
            "title": "Mosaya 9",
            "data_type": "chapter",
            "chapter_name": "Chitsauko 9",
            "chapter_summary": [
                "Zenifi anotungamira chikwata kubva muZarahemura kuti anotora nyika yaRihai-Nifai—Mambo wemaRamani anovabvumira kuitora—Panoita hondo pakati pemaRamani nevanhu vaZenifi. Zvingangove makore 200 kusvika ku187 Kristu asati azvarwa."
            ],
            "book_intro": [
                "Zvinyorwa zvaZenifi—Nhoroondo yevanhu vekwake, kubvira panguva yavakasiya nyika yaZarahemura kusvika panguva yavakabviswa mumaoko emaRamani."
            ],
            "verses": [
                {
                    "number": 1,
                    "text": "Ini Zenifi, semunhu akadzidziswa mumutauro wose wemaNifai, uye ndiine ruzivo rwenyika yaNifai, kana kuti nyika yemadzibaba edu yenhaka yavo yekutanga, uye sezvo ndakanga ndakatumwa kunosora mukati memaRamani kuti ndisore mauto avo, kuti hondo yedu ivarwise ivaparadze—asi zvandakaona zvinhu zvakanaka mavari nemukati mavo ndakada kuti vasaparadzwe."
                },
                {
                    "number": 2,
                    "text": "Naizvozvo, ndakaitirana nharo nehama dzangu tiri murenje, nokuti ndaiti mutongi wedu aite chibvumirano navo; asi iye semunhu vakange akaoma uye aine nyota yeropa akati ndiuraiwe; asi ndakaponeswa nekudeurwa kweropa rakawanda; nokuti baba akarwa nababa, uye mukoma akarwisa munin’ina, kudakara vanhu vazhinji vehondo yedu vauraiwa vaparadzwa murenje; uye tikadzokera, isu takange tapunyuka, kunyika yeZarahemura, kunotaura rungano urwu kuvakadzi vavo nevana vavo."
                },
                {
                    "number": 3,
                    "text": "Uye inika, nokunzwa ndichida zvikuru kutora nyika yenhaka yemadzibaba edu, ndakatora vanhu vakawanda vaida kuti titore nyika, uye ndokutanga zvakare rwendo rwekuenda murenje kuti tiende kunyika iya; asi takarohwa nenzara nematambudziko anorwadza; nokuti takanonoka kuyeuka Ishe Mwari vedu."
                },
                {
                    "number": 4,
                    "text": "Zvisinei, mushure memazuva mazhinji tichingodzengerera tiri musango takadzika tende dzedu panzvimbo yakaurairwa hama dzedu, yakange iri pedyo nekunyika kwemadzibaba edu."
                },
                {
                    "number": 5,
                    "text": "Uye zvakaitika kuti ndakaenda zvakare muguta nevanhu vangu vana, kuna mambo, kuti ndizive nezvemagariro amambo, nokuti ndizive kuti ndingaende here nevanhu vangu ndikatora nyika murunyararo."
                },
                {
                    "number": 6,
                    "text": "Uye ndakaenda kuna mambo, uye akabvumirana neni kuti ndinotora nyika yaRihai-Nifai, nenyika yaShiromu."
                },
                {
                    "number": 7,
                    "text": "Uye akatiwo kuvanhu vake ngavabve munyika iyi, uye ini nevanhu vangu tikaenda munyika iyi kuti tiitore."
                },
                {
                    "number": 8,
                    "text": "Uye takatanga kuvaka dzimba, nekugadzirisa svingo reguta; hongu, kana nesvingo reguta raRihai-Nifai, neguta raShiromu."
                },
                {
                    "number": 9,
                    "text": "Uye takatanga kurima minda, hongu, kana nembeu dzemarudzi akasiyana-siyana, nembeu yechibage, uye yegorosi, neyezviyo, neyeniya, neyeshumu, nembeu dzakasiyana-siyana dzemichero; uye tikatanga kuwanda tikabudirira munyika."
                },
                {
                    "number": 10,
                    "text": "Zvino dzakange dziri njere nokunyengedza kwamambo Ramani, kuti agopinza vanhu vangu muusungwa, zvakaita kuti abvume kutipa nyika kuti ive yedu."
                },
                {
                    "number": 11,
                    "text": "Naizvozvo zvakaitika kuti, mushure mekunge tagara munyika umu kwegumi remakore rine makore maviri mambo Ramani akatanga kusagadzikana, ave kuti zvimwe vanhu vangu vangave nesimba munyika, uye akatya kuti havaizogona kuvakunda nokuvaisa muusungwa."
                },
                {
                    "number": 12,
                    "text": "Zvino vakange vari vanhu vane nungo uye vanhu vanoda zvekunamata zvifananidzo; naizvozvo vakanga voda kutiisa muusungwa, kuti vagogarika nekushandirwa nesu nemaoko edu; hongu, kuti vaite mabiko nezvipfuwo zvemakura edu."
                },
                {
                    "number": 13,
                    "text": "Naizvozvo zvakaitika kuti mambo Ramani akatanga kumutsa vanhu vake kuti vakakavadzane nevanhu vangu; saka kwakatanga kuve nehondo nokukakavadzana munyika."
                },
                {
                    "number": 14,
                    "text": "Nokuti, mugore rekutonga kwangu rechigumi nemakore matatu munyika yaNifai, kure nechekumaodzanyemba kwenyika yaShiromu, vanhu vangu pavakange vachinwisa nokufudza zvipfuyo zvavo, vachirima minda yavo, mhomho yevanhu vemaRamani yakasvika ikatanga kuvauraya, nokutora zvipfuyo zvavo, nechibage cheminda yavo."
                },
                {
                    "number": 15,
                    "text": "Hongu, zvakaitika kuti vakatiza, vose avo vasina kusvikirwa, vakatizira kuguta raNifai, uye vakauya kwandiri kuti ndivadzivirire."
                },
                {
                    "number": 16,
                    "text": "Uye zvakaitika kuti ndakavapa uta, nemiseve, neminondo, nemapanga, nenduni, nerekeni, nezvombo zvemarudzi ose ataikwanisa kuita, uye ini nevanhu vangu takaenda kuhondo kunorwisa maRamani."
                },
                {
                    "number": 17,
                    "text": "Hongu, nesimba raIshe takaenda kuhondo kunorwisa maRamani, nokuti ini nevanhu vangu takachema zvikuru kuna Ishe kuti vatibvise mumaoko evavengi vedu, nokuti takamutswa tikabva tayeuka kuponeswa kwakaitwa madzibaba edu."
                },
                {
                    "number": 18,
                    "text": "Uye Mwari vakanzwa kuchema kwedu vakapindura miteuro yedu; uye tikaenda nesimba rake; hongu, takaenda kunorwisana namaRamani, uye muzuva rimwechete neusiku humwechete takauraya zviuru zvitatu zvine makumi mana ane vanhu vatatu; takavauraya kudakara tavabvisa munyika medu."
                },
                {
                    "number": 19,
                    "text": "Uye ini, pachangu, nemaoko angu, ndakabatsira kuviga vakafa vavo. Uye tarisai, takasuwa tikachema zvikuru, nokuti pakauraiwa mazana maviri ane makumi manomwe ane vanhu vapfumbamwe vehama dzedu."
                }
            ]
        },
        "/study/scriptures/bofm/mosiah/10": {
            "uri": "/study/scriptures/bofm/mosiah/10",
            "title": "Mosaya 10",
            "data_type": "chapter",
            "chapter_name": "Chitsauko 10",
            "chapter_summary": [
                "Mambo Ramani anofa—Vanhu vake vanopenga uye magandanga uye vanotevedza tsika dzemanyepo—Zenifi nevanhu vake vanovakurira. Zvingangove makore 187 kusvika ku160 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti takatanga zvakare kumisa umambo uye tikatanga kutora nyika murunyararo. Uye ndakaita kuti kugadzirwe zvombo zvehondo zvemarudzi ose, kuti ndive nezvombo zvevanhu kuitira nguva ichauya maRamani ave kurwisa vanhu vangu muhondo zvakare."
                },
                {
                    "number": 2,
                    "text": "Uye ndakaisa vachengeti kukomberedza nyika yose, kuti maRamani arege kutinyangira tisingazive agotiparadza; uye ndiko kuchengeta kwandakaita vanhu vangu nezvipfuyo zvangu, uye ndikaita kuti vasawire mumaoko evavengi vedu."
                },
                {
                    "number": 3,
                    "text": "Uye zvakaitika kuti takagara nyika yamadzibaba edu kwemakore mazhinji, hongu, kwenguva inosvika makumi maviri emakore ane makore maviri."
                },
                {
                    "number": 4,
                    "text": "Uye ndakaita kuti varume varime minda, uye vagodyara ose marudzi embeu nemarudzi ose emichero."
                },
                {
                    "number": 5,
                    "text": "Uye ndakaita kuti vakadzi varuke, vashande nesimba, uye vashande, uye vaite marudzi nemarudzi emachira, hongu, nemarudzi ose emicheka, kuti tigopfekedza kusapfeka kwedu; uye ndiko kubudirira kwatakaita munyika—ndiko kuve nerunyararo rwakaramba rwuripo kwemakumi maviri emakore ane makore maviri."
                },
                {
                    "number": 6,
                    "text": "Uye zvakaitika kuti mambo Ramani akafa, uye mwanakomana wake akatanga kutonga munzvimbo make. Uye akatanga kumutsa vanhu vake kuti vamukire vanhu vangu; naizvozvo vakatanga kugadzirira hondo, nokuuya kuzorwisana nevanhu vangu."
                },
                {
                    "number": 7,
                    "text": "Asi ndakange ndiine vasori vangu vandakange ndatuma mumatunhu eShemuroni, kuti ndione kugadzirira kwavo, kuti ndigovagadzirira, kuti vasasvike pavanhu vangu vakavaparadza."
                },
                {
                    "number": 8,
                    "text": "Uye zvakaitika kuti vakauya nekumusoro kuchamhembe kwenyika yeShiromu, nevarwi vakawanda, varume vaive neuta, nemiseve, neminondo, nemipeni, nematombo, nerekeni; uye vakange vakasvuurwa misoro iri pachena; uye vakanga vakasunga bhanhire reganda muchiuno."
                },
                {
                    "number": 9,
                    "text": "Uye zvakaitika kuti ndakaita kuti madzimai nevana vevanhu vangu vanohwandiswa murenje; uye ndikaita kuti dzose harahwa dzangu dzakange dzichikwanisa kutakura zvombo, nemajaya ose akange achikwanisa kutakura zvombo, vakafanira kuungana pamwechete kuti vagonorwisana namaRamani; uye ndakavaisa muzvikwata zvavo, wose murume maererano nezera rake."
                },
                {
                    "number": 10,
                    "text": "Uye zvakaitika kuti takaenda kuhondo kunorwisana namaRamani; uye ini, kunyange ini, nekukwegura kwangu, ndakaenda kuhondo kunorwisana namaRamani. Uye zvakaitika kuti takaenda nesimba raIshe kuhondo."
                },
                {
                    "number": 11,
                    "text": "Zvino, maRamani hapana chavaiziva nezvaIshe, kana simba raIshe, naizvozvo vaivimba nesimba ravo pachavo. Asi vakange vari vanhu vane simba, sesimba remunhu wenyama."
                },
                {
                    "number": 12,
                    "text": "Vakange vari vanhu vanopenga, vaityisa uye vanhu vane nyota yeropa, vachitenda tsika dzakare dzemadzibaba avo, zviri izvi—Vachitenda kuti vakatandaniswa munyika yeJerusarema pamusana pekuipa kwemadzibaba avo, nokutiwo vakatadzirwa nehama dzavo vari murenje, uye vakatadzirwawo vari mukuyambuka gungwa."
                },
                {
                    "number": 13,
                    "text": "Uye zvakare kuti vakatadzirwa zvavakange vari munyika yenhaka yavo yekutanga, mushure mekunge vayambuka gungwa, uye zvose zvichikonzerwa nokuti Nifai akange akavimbika kupinda ivo mukuchengetedza mirairo yaIshe—naizvozvo akange achidiwa naIshe, nokuti Ishe vainzwa minamato yake vachiipindura, uye vakatungamira rwendo rwavo vari murenje."
                },
                {
                    "number": 14,
                    "text": "Uye hama dzake dzakashatiriswa naye nokuti vakanga vasinganzwisise kushanda kwaIshe; vakamushatirirwawo vari mumvura nokuti vakaomesa mwoyo yavo kuna Ishe."
                },
                {
                    "number": 15,
                    "text": "Uye zvakare; vakamushatirirwa pavakange vasvika munyika yechipikirwa, nokuti vakati akatora kutonga kwevanhu kubva mumaoko avo; uye vakatsvaka kumuuraya."
                },
                {
                    "number": 16,
                    "text": "Uye zvakare, vakamushatirirwa nokuti akaenda murenje sekutumwa kwaakanga aitwa naIshe, uye akatora zvinyorwa zvakanga zvakanyorwa pamahwendefa endarira nokuti vaiti akaita zvekuzvipamba."
                },
                {
                    "number": 17,
                    "text": "Uye ndiko kudzidzisa kwavakaita vana vavo kuti vakafanira kuvavenga, nokuti vakafanira kuvaponda, nokuti vakafanira kuvapamba zvinhu nekuvaparadza, nokuita zvose zvavanogona kuti vavaparadze; naizvozvo vane ruvengo rwokusingaperi kuvana vaNifai."
                },
                {
                    "number": 18,
                    "text": "Nechikonzero ichochi mambo Ramani, nekunyengedza kwake, nekunyepa kwenjere, nokuvimbisa zvinenge zvakanaka, akandinyengedza, akaita kuti ndiuye nevanhu vangu munyika muno, kuti vazovaparadza; hongu, uye tatambudzika kwemakore ose aya munyika ino."
                },
                {
                    "number": 19,
                    "text": "Uye zvino ini Zenifi, mushure mekunge ndataurira zvose zvinhu izvi kuvanhu vangu nezvemaRamani, ndakavamutsa kuti vaende kuhondo nesimba ravo rose, vachiisa ruvimbo rwavo munaIshe; naizvozvo, takavarwisa takatarisana navo."
                },
                {
                    "number": 20,
                    "text": "Uye zvakaitika kuti takavabvisa zvakare munyika medu; uye tikavauraya zvikuru, zvekuti vakafa vakawanda zvekuti hatina kukwanisa kuvaverenga."
                },
                {
                    "number": 21,
                    "text": "Uye zvakaitika kuti takadzokera zvekare kunyika yedu, uye vanhu vangu vakatangisa kuchengeta zvipfuyo zvakare, nokurima minda."
                },
                {
                    "number": 22,
                    "text": "Uye zvino ini ndakwegura, ndakagadza umambo pane mumwe wevanakomana vangu; naizvozvo, hapana chandichataura. Uye Ishe vangaropafadze vanhu vangu. Ameni."
                }
            ]
        },
        "/study/scriptures/bofm/mosiah/11": {
            "uri": "/study/scriptures/bofm/mosiah/11",
            "title": "Mosaya 11",
            "data_type": "chapter",
            "chapter_name": "Chitsauko 11",
            "chapter_summary": [
                "Mambo Noa anotonga nokuipa—Anofadzwa neupenyu hwemhere-mhere nevakadzi vake nepfambi dzake—Abhinadhai anoporofita kuti vanhu vachatorwa muusungwa—Upenyu hwake hunotsvakwa namambo Noa. Zvingangove makore 160 kusvika ku150 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti Zenifi akagadza umambo panaNoa, mumwe wevanakomana vake; naizvozvo Noa akatanga kutonga munzvimbo yake; uye akange asingafambe ari munzira yababa vake."
                },
                {
                    "number": 2,
                    "text": "Nokuti tarisai, akange asingachengetedze mirairo yaMwari, asi akanga achitevedza zvinoda mwoyo wake. Uye akange aine vakadzi vakawanda nepfambi zhinji. Uye akakonzera kuti vanhu vake vaite zvitadzo, uye vachiita izvo zvakanga zvakaipa mumaziso maIshe. Hongu, uye vakaita upombwe nezvinhu zvose zvakaipa."
                },
                {
                    "number": 3,
                    "text": "Uye akaisa mutero wekuti chose chinhu chine munhu, chikamu chimwechete muzvishanu chiende kumutero, chikamu chimwechete muzvishanu zvegoridhe ravo nesirivha yavo, uye chidimu chimwechete pazvishanu zvezifi yavo, nemhangura yavo, nendarira nesimbi dzavo; nemhuru dzekukodza chimwechete pazvishanu zvavo, nechidimbu chimwechete pazvishanu zvezvirimwa zvavo."
                },
                {
                    "number": 4,
                    "text": "Uye zvose izvi akazvitora kuti azviriritire, nevakadzi vake nepfambi dzake; nevafundisi vake, nevakadzi vavo nepfambi dzavo; ndiko kupindura kwaakange aita zvinhu zveumambo."
                },
                {
                    "number": 5,
                    "text": "Nokuti akabvisa vose vafundisi vakange vakagadzwa nababa vake, achigadza vatsva munzvimbo dzavo, vari vanhu vakanga vachizvikudza vaive nerudado mumwoyo yavo."
                },
                {
                    "number": 6,
                    "text": "Hongu, uye ndiko kuriritirwa nekutsigirwa kwavaitwa munungo dzavo, nemukunamata kwavo mifananidzo, nemuupombwe hwavo, nemitero yakange yaiswa namambo Noa kuvanhu vake; ndiko kushanda kwaiita vanhu zvakanyanya kutsigira zvitadzo."
                },
                {
                    "number": 7,
                    "text": "Hongu, uye vakave vanhu vanonamata zvifananidzo, nokuti vainyengedzwa nekutaura mazwi ekubata kumeso kwaiitwa namambo nevapirisita; nokuti vaitaura mazwi ekuvabata kumeso."
                },
                {
                    "number": 8,
                    "text": "Uye zvakaitika kuti mambo Noa akavaka dzimba dzakanaka dzakakura, uye akadzishongedza nezvivezwa zvakaitwa nemhizha, nezvinhu zvinoyevedza zvemarudzi akasiyana-siyana, zvegoridhe, nezvesirivha, nezvesimbi, nezvendarira, nezvezifi, nezvemhangura;"
                },
                {
                    "number": 9,
                    "text": "Uye akazvivakirawo zimba ramambo rakakura, uye ndokuisa chigaro chokutonga mariri, uye zvose zvakashongedzwa negoridhe nesirivha nezvimwewo zvakakosha."
                },
                {
                    "number": 10,
                    "text": "Uye akaitawo kuti vanhu vake vashandise miti yakanaka mukati metemberi kumadziro, uye kuiswe mhangura, nendarira."
                },
                {
                    "number": 11,
                    "text": "Uye zvigaro zvakanga zvakaisirwa vapirisita vepamusoro, izvo zvaive pamusoro pezvimwe zvigaro zvose, akazvishongedza negoridhe chaiyo; uye akaita kuti pavakwe chokuzorodzera maoko, kuti vaise maoko nemiviri yavo ivo vachirevera vanhu nhema nekutaura zvisipo kuvanhu vake."
                },
                {
                    "number": 12,
                    "text": "Uye zvakaitika kuti akavaka shongwe pedyo netemberi; hongu, shongwe refu kwazvo, yakareba zvekuti aiti kana amire pamusoro payo aiona nyika yeShiromu, nenyikawo yaShemuroni, yakange iri yamaRamani; uye aikwanisa kuona nematunhu ose akakomberedza."
                },
                {
                    "number": 13,
                    "text": "Uye zvakaitika kuti akaita kuti kuvakwe dzimba dzakawanda kwazvo munyika yeShiromu; uye akaita kuti kuvakwe shongwe huru kwazvo pachikomo chiri kuchamhembe kwenyika yaShiromu, yakange iri nzvimbo yakambohwanda vana vaNifai panguva yavakatiza munyika umu; ndizvo zvaakaita neupfumi hwaakawana nemutero waaiteresa vanhu vake."
                },
                {
                    "number": 14,
                    "text": "Uye zvakaitika kuti akaisa mwoyo wake paupfumi hwake, uye akapedza nguva yake achiita mhere nevakadzi vake nepfambi dzake; nemapirisita vake vaipedzawo nguva yavo yose nenzenza dzevakadzi."
                },
                {
                    "number": 15,
                    "text": "Uye zvakaitika kuti akarima minda yemizambiringa mumatunhu ose enyika; uye akavaka nzvimbo dzekusvina waini, akaita waini yakawanda; uye naizvozvo akave chidhakwa chewaini, nevanhu vakewo."
                },
                {
                    "number": 16,
                    "text": "Uye zvakaitika kuti maRamani vakatanga kuuya kuvanhu vake, kuvanhu vashoma, uye vachivauraya vari muminda yavo, nekunge vachifudza zvipfuyo zvavo."
                },
                {
                    "number": 17,
                    "text": "Uye mambo Noa akatumira mapurisa ake kuti anovatandanisa, asi haana kutumira vakakwana, uye maRamani akavavinga akavauraya, uye vakatinha zvipfuyo zvavo vachizvibvisa munyika mavo vachienda nazvo; ndiko kutanga kwakaita maRamani kuvaparadza, nokuratidza ruvengo rwavo kwavari."
                },
                {
                    "number": 18,
                    "text": "Uye zvakaitika kuti mambo Noa akatumira mauto ake kunovarwisa, uye vakakurirwa, kana kuti pamwe vaivasaidzira shure kwechinguva; naizvozvo, vaidzoka vachifara kwazvo nekukunda kwavo."
                },
                {
                    "number": 19,
                    "text": "Uye zvino, nenzira yekukurira kwavo uku vakanzwa manyemwe nokudada mukati memwoyo yavo; vakazvirumbidza nesimba ravo, vachiti vavo makumi mashanu anogona kurwa nezviuru nezviuru zvemaRamani; uye ndiko kuzvirumbidza kwavaiita, uye vakafadzwa neropa, nokudeura ropa rehama dzavo, uye vaiita izvi nenzira yekuipa kwamambo wavo nevafundisi."
                },
                {
                    "number": 20,
                    "text": "Uye zvakaitika kuti kwaive nemurume mukati mavo ainzi Abhinadhai; uye akafamba mukati mavo, akatanga kuporofita achiti: Tarisai, zviri kutaurwa naIshe, uye ndizvo zvaandituma achiti, Enda unoti kuvanhu ava, Ishe vari kutaura vachiti—Nhamo kuvanhu ava, nokuti ndaona ruvengo rwavo, nekuipa kwavo, neupombwe hwavo; uye kunze kwekunge vatendeuka ndichavashanyira ndiine hasha."
                },
                {
                    "number": 21,
                    "text": "Uye kunze kwekunge vatendeuka vakatarisa kuna Ishe Mwari vavo, tarisai, ndichavaisa mumaoko evavengi vavo; hongu, uye vachaiswa muusungwa; uye vachatambudzwa neruoko rwevavengi vavo."
                },
                {
                    "number": 22,
                    "text": "Uye zvichaitika kuti vachaziva kuti ndini Ishe Mwari vavo, uye ndiri Mwari ane shanje, ndiri kuranga vanhu vangu pamusana pezvitadzo zvavo."
                },
                {
                    "number": 23,
                    "text": "Uye zvichaitika kuti kunze kwekunge vanhu ava vatendeuka uye vakadzokera kuna Ishe Mwari vavo, vachaiswa muusungwa; hakuna anozovabvisa, kunze kwaIshe Samasimba Mwari."
                },
                {
                    "number": 24,
                    "text": "Hongu, uye zvichaitika kuti kana vave kuchema kwandiri ndichanonoka kunzwa kuchema kwavo; hongu, uye ndichabvumira kuti varohwe nevavengi vavo."
                },
                {
                    "number": 25,
                    "text": "Uye kunze kwekunge vatendeuka vakapfeka masaka nekuzviisa dota, uye vachichema kuna Ishe Mwari vavo zvikuru, handizonzwa minamato yavo, kana kuvabvisa mumatambudziko avo; uye ndiko kutaura kwaIshe, uye ndizvo zvavandituma."
                },
                {
                    "number": 26,
                    "text": "Zvino zvakaitika kuti Abhinadhai zvaakataura mazwi aya kwavari vakamushatirirwa, vakatsvaka kumuuraya; asi Ishe vakamubvisa mumaoko avo."
                },
                {
                    "number": 27,
                    "text": "Zvino mambo Noa paakanzwa mazwi akange ataurwa kuvanhu naAbhinadhai, naiye akamushatirirwa; uye akati: Ndiani Abhinadhai, anotonga ini nevanhu vangu, kana ivo Ishe ndiani, vachaunza vanhu vangu kumatambudziko makuru?"
                },
                {
                    "number": 28,
                    "text": "Ndinokutumai kuti muunze Abhinadhai pano, kuti ndimuuraye, nokuti ataura zvinhu izvi kuti vanhu vangu vashatirisane, nokuti pave nekukakavadzana pakati pavanhu vangu; naizvozvo ndichamuuraya."
                },
                {
                    "number": 29,
                    "text": "Zvino maziso evanhu akapofomadzwa; naizvozvo vakaomesa mwoyo yavo vakasada mazwi aAbhinadhai, uye kubvira panguva iyoyo vakatsvaka kumutora. Uye mambo Noa akaomesa mwoyo wake kumazwi aIshe, uye haana kutendeuka mukuita kwake kwakaipa."
                }
            ]
        },
        "/study/scriptures/bofm/mosiah/12": {
            "uri": "/study/scriptures/bofm/mosiah/12",
            "title": "Mosaya 12",
            "data_type": "chapter",
            "chapter_name": "Chitsauko 12",
            "chapter_summary": [
                "Abhinadhai anoiswa mutirongo pamusoro pekuporofita kwake kuparadzwa kwevanhu nerufu rwamambo Noa—Vapirisita vemanyepo vanotaura magwaro matsvene uye vachinyepera kutevedza mutemo waMosesi—Abhinadhai anotangisa kuvadzidzisa Mirairo Ine Gumi. Zvingangove makore 148 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mushure memakore maviri Abhinadhai akauya mukatï mavo akazvishandura, zvekuti havana kumuziva, uye ndokubva atangisa kuporofita ari mavari, achiti: Ndiko kutumwa kwandaitwa naIshe, vachiti—Abhinadhai, enda unoporofita kuvanhu vangu ava, nokuti vaomesa mwoyo yavo kumazwi angu; havana kutendeuka kubva mumabasa avo akaipa; naizvozvo, ndichavashanyira muhasha dzangu, hongu, muhasha dzangu dzinotyisa ndinovashanyira mukuipa nezvitadzo zvavo."
                },
                {
                    "number": 2,
                    "text": "Hongu, nhamo ngaive kuchizvarwa chino! Uye Ishe vakati kwandiri: Tambanudza ruoko rwako uporofite, uchiti: Ishe vanotaura vachiti; zvichaitika kuti chizvarwa chino, pamusana pezvitadzo zvavo, vachaiswa muusungwa, uye vacharohwa padama; hongu, uye vachatinhwa nevanhu, vagouraiwa; magora emumhepo, nembwa, hongu, nezvikara, zvichadya nyama yavo."
                },
                {
                    "number": 3,
                    "text": "Uye zvichaitika kuti upenyu hwamambo Noa huchatorwa kunyangwe sejira riri muchoto munopisa; nokuti achaziva kuti ndini Ishe."
                },
                {
                    "number": 4,
                    "text": "Uye zvichaitika kuti ndicharova vanhu vangu ava nedambudziko rinorwadza, hongu, nenzara nezvirwere; uye ndichaita kuti vawuwure muswere wose wezuva."
                },
                {
                    "number": 5,
                    "text": "Hongu, uye ndichaita kuti vatakudzwe mitoro pamisana yavo; uye vagotyairwa sedhongwi rïsingataure."
                },
                {
                    "number": 6,
                    "text": "Uye zvichaitika kuti ndichatumira chivhuramahwe pakati pavo, uye chichavarova; uye vacharohwawo nemhepo yekumabvazuva; uye twumbuyu twuchanetsa munyika mavo zvakare, twuchidya nokuparadza mbeu dzavo."
                },
                {
                    "number": 7,
                    "text": "Uye vacharohwa nechirwere chikuru—izvi zvose ndichazviita pamusana pekuipa kwavo neruvengo rwavo."
                },
                {
                    "number": 8,
                    "text": "Uye zvichaitika kuti kunze kwekunge vatendeuka ndichavaparadza zvachose kuti vabva vabva pachiso chenyika; asi vachasiya zvinyorwa zvavo shure, uye ndichazvichengetera mamwe marudzi achatora nyika ino; hongu, ndichaita izvi kuti ndizivise ruvengo rwevanhu ava kune mamwe marudzi. Uye Abhinadhai akaporofita zvinhu zvakawanda kwazvo kuvanhu ava."
                },
                {
                    "number": 9,
                    "text": "Uye zvakaitika kuti vakamushatirirwa; uye ndokubva vamutora ndokumutakura vakamusunga ndokuenda naye kuna mambo, ndokuti kuna mambo: Tarisai, tauya nemurume uyu kwamuri akaporofita zvinhu zvakaipa maererano nevanhu venyu, uye achiti Mwari vachavaparadza."
                },
                {
                    "number": 10,
                    "text": "Uye anoporofitawo zvakaipa neupenyu hwenyu, uye anoti upenyu hwenyu huchaita sejira riri muchoto chemoto."
                },
                {
                    "number": 11,
                    "text": "Uye zvakare, anoti imi muchaita seshanga, kana seshanga rakaoma riri mumunda, uye rinotyorwa nemhuka uye richitsikirirwa netsoka."
                },
                {
                    "number": 12,
                    "text": "Uye zvakare; anoti imi muchaita seruva remuti wemunzwa, rinoti, kana ranyatsosvika, kana mhepo ikavhuvhuta, rinobva ratorwa richibva rabva pamusoro penyika. Uye anoita sezviri kutaurwa naIshe. Uye anoti zvose izvi zvichaitika kwamuri kunze kwekunge matotendeuka, uye zvose zvichikonzerwa nezvitadzo zvenyu."
                },
                {
                    "number": 13,
                    "text": "Uye zvino nhai mambo, chitadzo chikuru chamakaita ndechei, kana zvitema zvei zvikuru zvakaitwa nevanhu venyu, zvekuti Mwari vangatirase kana zvingaite kuti titongwe nemurume uyu?"
                },
                {
                    "number": 14,
                    "text": "Uye zvino nhai mambo, tarisai, hatina mhosva, uye imi nhai mambo, hamuna chitadzo chamakaita; saka, murume uyu anyepa maererano nemi, uye aporofita zvisina maturo."
                },
                {
                    "number": 15,
                    "text": "Uye tarisai, tine simba, hatiiswe muusungwa, kana kutorwa senhapwa nevavengi vedu; hongu, uye imi makabudirira munyika, uye muchabudirira."
                },
                {
                    "number": 16,
                    "text": "Tarisai, houno murume wacho, tinomuisa mumaoko enyu: munogona kuita zvamunoona zvakanaka kwamuri."
                },
                {
                    "number": 17,
                    "text": "Uye zvakaitika kuti mambo Noa akaita kuti Abhinadhai aiswe mutirongo; uye akataura kuti mapirisita vaungane pamwechete kuti agoita musangano navo kuti aone kuti angaitei naye."
                },
                {
                    "number": 18,
                    "text": "Uye zvakaitika kuti vakati kuna mambo: Muunzei kuno kuti tigomubvunza; uye mambo akataura kuti ngaaunzwe pamberi pavo."
                },
                {
                    "number": 19,
                    "text": "Uye vakatanga kumubvunza, kuti vamukanganise, kuti zvimwe vangawane chekumupomera mhosva nacho; asi akavapindura asingatye, uye akapindura yose mibvunzo yavo zvakavakona, hongu, zvakavashamisa; nokuti akavakona pakupindura mibvunzo yavo yose, uye akavanyadzisa mumazwi avo ose."
                },
                {
                    "number": 20,
                    "text": "Uye zvakaitika kuti mumwe wavo akati kwaari: Ko anorevei mazwi akanyorwa, uye ari akadzidziswa nemadzibaba edu, vachiti:"
                },
                {
                    "number": 21,
                    "text": "Dzakanaka sei pagomo tsoka dzeuyo anouya nemashoko akanaka; uyo anoshevedzera runyararo; uyu anouya nemashoko akanaka ekunaka; anoshambadzira ruponeso; uyo anoti kuZioni, Mwari Vako vanotonga;"
                },
                {
                    "number": 22,
                    "text": "Vagariri vachasimudza mazwi; nezwi pamwechete vachaimba; nokuti vachawirirana kana Ishe vave kuunza zvakare Zioni;"
                },
                {
                    "number": 23,
                    "text": "Pinda mukufara iye zvino; imbai pamwechete imi nzvimbo dzisina chinhu dzeJerusarema; nokuti Ishe vanyaradza vanhu vavo, vanunura Jerusarema;"
                },
                {
                    "number": 24,
                    "text": "Ishe vaisa ruoko rwavo rwutsvene pachena pamberi pemaziso emarudzi ose, uye ose mativi enyika achaona ruponeso rwaMwari vedu?"
                },
                {
                    "number": 25,
                    "text": "Uye zvino Abhinadhai akati kwavari: Muri vapirisita here, uye muchinyepera kudzidzisa vanhu ava, nokunzwisisa mweya wekuporofita, uye mugoda kuziva kwandiri kuti zvinhu izvi zvinorevei?"
                },
                {
                    "number": 26,
                    "text": "Ndinoti kwamuri, nhamo kwamuri nokuti makasandurudza nzira dzaIshe! Nokuti dai mainzwisisa zvinhu izvi hamuna kuzvidzidzisa; naizvozvo, makasandurudza nzira dzaIshe."
                },
                {
                    "number": 27,
                    "text": "Hamuna kuisa mwoyo yenyu mukunzwisisa; naizvozvo, hamuna kunge makaita zvakangwara. Naizvozvo, muri kudzidzisa chii vanhu ava?"
                },
                {
                    "number": 28,
                    "text": "Uye vakati: Tinodzidzïsa mutemo waMosesi"
                },
                {
                    "number": 29,
                    "text": "Uye akati kwavari zvakare: Kana muchidzidzisa mutemo waMosesi sei musingauchengete? Sei muchiisa mwoyo yenyu kuupfumi? Sei muchiita upombwe uye muchipedza simba renyu nepfambi, hongu, uye muchiita kuti vanhu ava vaite zvitadzo, zvaita kuti Ishe vawane chikonzero chekunditumira kuti ndizoporofita pamusoro pevanhu ava, hongu, kana zvakaipa zvikuru kuvanhu ava?"
                },
                {
                    "number": 30,
                    "text": "Hamuzive here kuti ndiri kutaura chokwadi? Hongu, munoziva kuti ndiri kutaura chokwadi; uye makafanira kudedera pamberi paMwari."
                },
                {
                    "number": 31,
                    "text": "Uye zvichaitika kuti mucharohwa pamusana pezvitema zvenyu, nokuti makati munodzidzisa mutemo waMosesi. Uye chii chamunoziva maererano nemutemo waMosesi? Ko ruponeso rwunouya nemutemo waMosesi here? Munotii?"
                },
                {
                    "number": 32,
                    "text": "Uye vakapindura vakati ruponeso rwunouya nemutemo waMosesi."
                },
                {
                    "number": 33,
                    "text": "Asi zvino Abhinadhai akati kwavari: Ndinoziva kuti kana mukachengeta mirairo yaMwari muchaponeswa; hongu, kana mukachengeta mirairo yakapiwa kuna Mosesi naIshe mugomo reSinai, vachiti:"
                },
                {
                    "number": 34,
                    "text": "Ndini Ishe Mwari wenyu, uyo akakubvisai munyika yeEgipita, kubva mumba yeusungwa."
                },
                {
                    "number": 35,
                    "text": "Hamuzove nemumwe Mwari kunze kwangu."
                },
                {
                    "number": 36,
                    "text": "Hamuzozviitira mifananidzo yezvivezwa, kana chimwe chinhu chakafanana nechiri kudenga kumusoro, kana zvinhu zviri pasi pevhu."
                },
                {
                    "number": 37,
                    "text": "Zvino Abhinadhai akati kwavari, Makaita zvose izvi here? Ndinoti kwamuri, Kwete, hamuna kuzviita. Uye makadzidzisa vanhu ava here kuti vanofanira kuita zvose zvinhu izvi? Ndinoti kwamuri, Kwete, hamuna kuzviita."
                }
            ]
        },
        "/study/scriptures/bofm/mosiah/13": {
            "uri": "/study/scriptures/bofm/mosiah/13",
            "title": "Mosaya 13",
            "data_type": "chapter",
            "chapter_name": "Chitsauko 13",
            "chapter_summary": [
                "Abhinadhai anodzivirirwa nesimba dzvene—Anodzidzisa Mirairo Ine Gumi—Ruponeso harwuuye nemutemo waMosesi wega—Mwari pachavo vachaita rudzikinuro uye vonunura vanhu vavo. Zvingangove makore 148 Kristu asati azvarwa."
            ],
            "verses": [
                {
                    "number": 1,
                    "text": "Uye zvino mambo paakange anzwa mazwi aya, akati kuvafundisi vake: Mutorei munhu uyu, uye mumuuraye, nokuti ndingaitei naye, nokuti anopenga."
                },
                {
                    "number": 2,
                    "text": "Uye vakamira vakaedza kuisa maoko avo paari; asi akavatakanura, akati kwavari:"
                },
                {
                    "number": 3,
                    "text": "Musandibate, nokuti Mwari vachakurovai kana mukaisa maoko enyu pandiri, nokuti handisati ndasvitsa shoko randakatumwa naro naIshe; zve handisati ndakutaurirai zvamakandikumbira kuti ndikutaurirei; naizvozvo, Mwari havabvumire kuti ndiparadzwe pane nguva ino."
                },
                {
                    "number": 4,
                    "text": "Asi ndakafanira kuzadzikisa mirairo iyo yandakatumwa naMwari, uye nepamusana pekuti ndakutaurirai chokwadi mandishatirirwa. Uye zvakare, nenzira yekuti ndataura shoko raMwari matonditonga kuti ndinopenga."
                },
                {
                    "number": 5,
                    "text": "Zvino zvakaitika kuti mushure mekunge Abhinadhai ataura mazwi aya vanhu vamambo Noa vakatya kumubata, nokuti Mweya waIshe wakange wave paari; uye kumeso kwake kukapenya nokupenya kukuru, kunyangwe sekupenya kwakaita Mosesi paakange ari mugomo reSinai, achitaura naIshe."
                },
                {
                    "number": 6,
                    "text": "Uye akataura nesimba nemvumo kubva kuna Mwari; uye akaenda mberi mukutaura kwake, achiti:"
                },
                {
                    "number": 7,
                    "text": "Muri kuona kuti hamuna simba rekundiuraya, saka ndinopedza shoko rangu. Hongu, uye ndinoona kuti zviri kukubayai pamwoyo nokuti ndinokuudzai chokwadi maererano nezvitadzo zvenyu."
                },
                {
                    "number": 8,
                    "text": "Hongu, uye mazwi angu anokuzadzai nokukushamisai nokukatyamara, nokushatirwa."
                },
                {
                    "number": 9,
                    "text": "Asi ndinopedzisa shoko rangu; uye mushure hazvizove nemhosva kwandinoenda, kana zvikaita kuti ndiponeswe."
                },
                {
                    "number": 10,
                    "text": "Asi izvi ndizvo zvandinokutaurirai, zvamuchaita neni, mushure mezvizvi, zvichave chiratidzo nemufananidzo wezvinhu zvichauya."
                },
                {
                    "number": 11,
                    "text": "Uye zvino ndinokuverengerai zvakasara pamirairo yaMwari, nokuti ndiri kuona kuti hazvina kunyorwa mumwoyo yenyu; ndiri kuona kuti makadzidza uye mukadzidzisa zvitema nguva huru muupenyu hwenyu."
                },
                {
                    "number": 12,
                    "text": "Uye zvino, munorangarira kuti ndakati kwamuri: Hamuzviitire zvimufanidzo zvekuveza, kana zvimwe zvinhu zvakafanana nezvinhu zviri kumusoro kudenga, kana zviri pano pasi, kana zviri mumvura pasi pevhu."
                },
                {
                    "number": 13,
                    "text": "Uye zvakare: Hamuzozvinamata, kana kuzvishandira; nokuti ini Ishe Mwari venyu ndiri Mwari vane shanje, ndinoisa mhosva dzemadzibaba kuvana, kusvika kuchizvarwa chechitatu nechechina cheavo vanondivenga;"
                },
                {
                    "number": 14,
                    "text": "Uye ndichiratidza tsitsi kune zviuru nezviuru zvevanondida uye vanochengeta mirairo yangu."
                },
                {
                    "number": 15,
                    "text": "Musashandise zita raIshe Mwari venyu pasina zviripo; nokuti Ishe havazoti haana mhosva uyo waanowana achitamba nezita rake."
                },
                {
                    "number": 16,
                    "text": "Rangarirai zuva resabata, kuti murichengete riri dzvene."
                },
                {
                    "number": 17,
                    "text": "Muchaita mabasa enyu kwemazuva matanhatu, uye muchiita basa renyu rose;"
                },
                {
                    "number": 18,
                    "text": "Asi muzuva rechinomwe, zuva resabata raIshe Mwari venyu, hamuna basa ramunoita imi, kana mwanakomana wenyu, kana mwanasikana wenyu, kana murandarume wenyu, kana murandakadzi wenyu, kana mombe dzenyu, kana mweni ari mukati memasuo enyu;"
                },
                {
                    "number": 19,
                    "text": "Nokuti nemazuva matanhatu Ishe vakaita denga nenyika, negungwa, nezvose zviri mazviri; nokudaro Ishe vakaropafadza zuva resabata, vakarikudza."
                },
                {
                    "number": 20,
                    "text": "Kudza baba namai vako, kuti mazuva ako arebe panyika awakapiwa naIshe Mwari vako."
                },
                {
                    "number": 21,
                    "text": "Musauraye."
                },
                {
                    "number": 22,
                    "text": "Musapombe. Musabe."
                },
                {
                    "number": 23,
                    "text": "Musapupure nhema pamusoro pemuvakidzani wenyu."
                },
                {
                    "number": 24,
                    "text": "Musaite ruchiva nemba yemuvakidzani wenyu, musaite ruchiva nemukadzi wemuvakidzani wenyu, kana murandarume wake, kana murandakadzi wake, kana gwaimani rake, kana mbongoro yake, kana chii zvacho chemuvakidzani wenyu."
                },
                {
                    "number": 25,
                    "text": "Uye zvakaitika kuti mushure mekunge Abhinadhai apedza kutaura uku akati kwavari: Makadzidzisa here vanhu ava kuti vacherechedze zvose zvinhu izvi kuti vachengetedze mirairo iyi?"
                },
                {
                    "number": 26,
                    "text": "Ndinoti kwamuri, Kwete; nokuti dai makazviita, Ishe angadai asina kuita kuti ndiuye ndichiporofita maererano nokuipa kwevanhu ava."
                },
                {
                    "number": 27,
                    "text": "Uye zvino mati ruponeso rwunounzwa nemutemo waMosesi. Ndinoti kwamuri zvakanaka kuti mumbochengetedza mutemo waMosesi; asi ndinoti kwamuri, kuti nguva ichauya yokuti hamuzofanira kuchengetedza mutemo waMosesi."
                },
                {
                    "number": 28,
                    "text": "Uye zvakare, ndinoti kwamuri, ruponeso harwuuye nemutemo chete; uye dai pakanga pasina rudzikinuro, rwuchaitwa naMwari pamusana pezvitadzo nezvinyangadzo zvevanhu vavo, vaitofanira kufa pasina chingavadzivirire, kana dai uri mutemo waMosesi."
                },
                {
                    "number": 29,
                    "text": "Uye zvino ndinoti kwamuri zvaifanira kuti kuve nemutemo unopiwa kuvana vaIsraeri, hongu, kana mutemo wakaoma chaizvo; nokuti vakange vari vanhu vakaoma mitsipa, vanokurumidza kuita zvakaipa, uye vachinonoka kurangarira Ishe Mwari vavo."
                },
                {
                    "number": 30,
                    "text": "Naizvozvo kwaive nemutemo wakapiwa kwavari, hongu, mutemo wekuita nezvisungo, mutemo wavaifanira kutevedza chaizvo zuva nezuva, kuti vagare vachirangarira Mwari nebasa ravo kwavari."
                },
                {
                    "number": 31,
                    "text": "Asi tarisai, ndinoti kwamuri, zvose zvinhu izvi zvaive zviratidzo zvezvinhu zvichauya."
                },
                {
                    "number": 32,
                    "text": "Uye zvino, vakanzwisisa mutemo here? Ndinoti kwamuri, Kwete, havana vose kunzwisisa mutemo; uye zvichikonzerwa neukukutu hwemwoyo yavo; nokuti havana kunzwisisa kuti hakuna munhu anoponeswa kunze kwekunge awana rununuro rwaMwari."
                },
                {
                    "number": 33,
                    "text": "Nokuti tarisai, ko Mosesi haana kuporofita kwavari here pamusoro pekuuya kwaMesia, nokutiwo Mwari vachanunura vanhu vavo? Hongu, uye kana vose vaporofita vakaporofita kubvira pakutanga kwenyika—havana kunge vachitaura zvinhu zvakangofanana nezvizvi here?"
                },
                {
                    "number": 34,
                    "text": "Havana kuti here Mwari pachavo achadzika mukati mevana vevanhu, uye vagove vanotora chimiro chemunhu, uye vagoenda nesimba guru pamusoro penyika?"
                },
                {
                    "number": 35,
                    "text": "Hongu, uye havana kutiwo here achaita kuti kuve nekumuka kwevakafa, uye nokuti iye, pachake, achadzvinyirirwa agotambudzwa?"
                }
            ]
        },
        "/study/scriptures/bofm/mosiah/14": {
            "uri": "/study/scriptures/bofm/mosiah/14",
            "title": "Mosaya 14",
            "data_type": "chapter",
            "chapter_name": "Chitsauko 14",
            "chapter_summary": [
                "Isaya anotaura saMesia—Kunyadziswa nokutambudzwa kwaMesia zvinoratidzwa—Anoita mweya wake mupiro wechitema nokureverera vatadzi—Enzanisai naIsaya 53. Zvingangove makore 148 Kristu asati azvarwa."
            ],
            "verses": [
                {
                    "number": 1,
                    "text": "Hongu, kana Isaya haati here: Ndiani akabvuma zvatakataura, uye ndiani akaratidzwa ruoko rwaIshe?"
                },
                {
                    "number": 2,
                    "text": "Nokuti achakura ari pamberi pake sebukwa, uye semudzi wabuda muvhu rakaoma; uye haana chimiro kana kutsiga; uye patichamuona panenge pasina runako rungaite kuti timude."
                },
                {
                    "number": 3,
                    "text": "Anoshorwa uye agorambwa nevanhu; murume wekusuwa, ajairana nekuchema; uye takavanza zviso zvedu kwaari; akashorwa, uye isu hatina kumukudza."
                },
                {
                    "number": 4,
                    "text": "Chokwadi akatakura kuchema kwedu, nekusuwa kwedu; asi takati akanetswa, akarohwa naMwari, nokutambudzwa."
                },
                {
                    "number": 5,
                    "text": "Asi akakuvadzirwa kutadza kwedu, akakusvuukira kuipa kwedu; akarangwa achirangwa kuti tive nerunyararo; nemavanga ekurohwa kwake takarapwa."
                },
                {
                    "number": 6,
                    "text": "Tose isu, sehwai, takarasika; tose tatendeukira umwe neumwe kwake; uye Ishe akatakura pamusoro pake kutadza kwedu tose."
                },
                {
                    "number": 7,
                    "text": "Akadzvinyirirwa, uye akatambudzwa, asi iye haana kumbozarura muromo wake; anouyiswa kundobaiwa sehwayana, uye sehwai pamberi pevageri vayo yakanyarara saka haana kuzarura muromo wake."
                },
                {
                    "number": 8,
                    "text": "Akabviswa mutirongo nepakutongwa; uye ndiani achataura chizvarwa chake? Nokuti akabviswa munyika yevapenyu; nenzira yekutadza kwevanhu vangu akarohwa?"
                },
                {
                    "number": 9,
                    "text": "Uye akavigwa pamwechete nevatadzi, nevapfumi pakufa kwake; nokuti hakuna chakaipa chaakange aita, zve mumuromo make makange musina unyengedzi."
                },
                {
                    "number": 10,
                    "text": "Asi zvaifadza Ishe kuti akuzvurwe; akamuchemedza; kana mukaita mweya wake mupiro wechitema achaona mbeu yake, achapamhidzira mazuva ake, uye kuda kwaIshe kuchabudirira muruoko rwake."
                },
                {
                    "number": 11,
                    "text": "Achaona zvakatambudzirwa mweya wake, uye zvichamugutsa; neruzivo rwake muranda wangu wakarurama achanatsa vazhinji; nokuti achatakura kuipa kwavo."
                },
                {
                    "number": 12,
                    "text": "Saka tichamugovera chikamu nevane mbiri, uye achagovana nevane masimba; nokuti akadururira mweya wake mukufa; uye akaverengerwa kuvatadzi; uye akatakura zvitema zvevazhinji, uye akareverera vatadzi."
                }
            ]
        },
        "/study/scriptures/bofm/mosiah/15": {
            "uri": "/study/scriptures/bofm/mosiah/15",
            "title": "Mosaya 15",
            "data_type": "chapter",
            "chapter_name": "Chitsauko 15",
            "chapter_summary": [
                "Kuti Kristu ndiBaba neMwanakomana sei—Achapindira uye agotakura kutadza kwevanhu vake—Ivo nevaporofita vatsvene vose imbeu yake—Anoita kuti kuve neKumuka kwevakafa—Vana vaduku vane upenyu hwokusingaperi. Zvingangove makore 148 Kristu asati azvarwa."
            ],
            "verses": [
                {
                    "number": 1,
                    "text": "Uye zvino Abhinadhai akati kwavari: Ndinoda kuti muzive kuti Mwari pachavo vachadzika mukati mevana vevanhu, uye vachanunura vanhu vavo."
                },
                {
                    "number": 2,
                    "text": "Uye nokuti anogara ari munyama achadaidzwa kuti Mwanakomana waMwari, aisa nyama yake pasi pekuda kwaBaba, ari iye Baba neMwanakomana—"
                },
                {
                    "number": 3,
                    "text": "Baba, nokuti akaberekwa nesimba raMwari; uye Mwanakomana, nenzira yenyama; ndokuve Baba neMwanakomana—"
                },
                {
                    "number": 4,
                    "text": "Uye vari Mwari mumwechete, hongu, chaivo Baba Wokusingaperi wedenga nenyika."
                },
                {
                    "number": 5,
                    "text": "Uye ndipo nyama painozviisa pasi peMweya, kana Mwanakomana azviisa pasi paBaba, vari Mwari mumwechete, vanopinda pakuedzwa, uye havaiswe pasi nokuedzwa ikoko, asi vanobvumira kuti vasekwe, nokurohwa, nokurasirwa kunze, nokurambwa nevanhu vavo."
                },
                {
                    "number": 6,
                    "text": "Uye mushure mazvo zvose izvi, mushure mekuita zvishamiso zvakawanda mukati mevana vevanhu, achatorwa, hongu, kunyangwe sezvakataurwa naIsaya, sehwai iri kuenda pamberi pevanoigera yakanyarara, naiye haazarure muromo wake."
                },
                {
                    "number": 7,
                    "text": "Hongu, saizvozvo achatorwa, oroverwa, ouraiwa, nyama ichive inozviisa pasi kana perufu, kuda kweMwanakomana kwamedzwa nekuda kwaBaba."
                },
                {
                    "number": 8,
                    "text": "Uye ndiko kudimbura kunoita Mwari majoto erufu, vawana kukunda rufu; vachipa Mwanakomana masimba ekureverera vana vevanhu—"
                },
                {
                    "number": 9,
                    "text": "Akwira kudenga, ane hura huzere tsitsi; uye azere netsitsi kuvana vevanhu; amire pakati pavo nekutonga; akadimbura majoto erufu, akatakura paari kuipa kwavo nokutadza kwavo, avanunura, uye akaita zvaidiwa nokutonga kune ruenzaniso."
                },
                {
                    "number": 10,
                    "text": "Uye zvino ndinoti kwamuri, ndiani achataura chizvarwa chake? Tarisai, ndinoti kwamuri, kana mweya wake waitwa mupiro wechitema achaona mbeu yake. Uye zvino imi munotii? Uye mbeu yake anenge ari ani?"
                },
                {
                    "number": 11,
                    "text": "Tarisai ndinoti kwamuri, ani nani zvake akanzwa mazwi evaporofita, hongu, vose vaporofita vatsvene vakaporofita nezvekuuya kwaIshe—ndinoti kwamuri, avo vose vakateerera kumazwi avo, vakatenda kuti Ishe achanunura vanhu vake, uye vakatarisira kuzuva iroro kuti vagoregererwa zvitema zvavo, ndinoti kwamuri, ivava ndivo mbeu yake, kana kuti ndivo vagari veumambo hwaMwari."
                },
                {
                    "number": 12,
                    "text": "Nokuti ivava ndivo vane zvitema iye zvaakatakura; ivava ndivo vaakafira, kuti avanunure mukutadza kwavo. Uye zvino, havasi mbeu yake here?"
                },
                {
                    "number": 13,
                    "text": "Hongu, uye ko vaporofita, mumwe nomumwe akazurura muromo wake kuporofita, asina kuwira mukutadza, ndinoreva vose vaporofita vatsvene kubvira pakutanga kwenyika? Ndinoti kwamuri ivavo imbeu yake."
                },
                {
                    "number": 14,
                    "text": "Uye ivava ndivo vakashambadza runyararo, vakauya nenhau dzakanaka dzekunaka, vakashambadza ruponeso; uye vakati kuna Zioni: Mwari vako ari kutonga!"
                },
                {
                    "number": 15,
                    "text": "Uye tsoka dzavo dzakange dzakanaka sei pamusoro pemakomo!"
                },
                {
                    "number": 16,
                    "text": "Uye zvakare, dzakanaka sei pamusoro pemakomo tsoka dzeavo vachiri kushambadza runyararo."
                },
                {
                    "number": 17,
                    "text": "Uye zvakare,dzakanaka sei pamusoro pemakomo tsoka dzeavo mushure mezvizvi vacharamba vachishambadza runyararo, hongu, kubvira nguva ino kudakara kwokusingaperi."
                },
                {
                    "number": 18,
                    "text": "Uye tarisai, ndinoti kwamuri, hazvizizvo zvose. Nokuti dzakanaka sei pamusoro pemakomo tsoka dzeuyo anouya nenhau dzakanaka, anova akatanga runyararo, hongu, kana Ishe, akanunura vanhu vake; hongu, iye akapa ruponeso kuvanhu vake;"
                },
                {
                    "number": 19,
                    "text": "Nokuti dai pasina rununuro rwaakaitira vanhu vake, rwakagadzirirwa kubvira kutanga kwenyika, ndinoti kwamuri, dai pasina izvi, rwose rudzi rwevanhu rwungadai rwakaparara."
                },
                {
                    "number": 20,
                    "text": "Asi tarisai, majoto erufu achadimurwa, uye Mwanakomana otonga, uye ane simba kune vakafa, naizvozvo, anoita kuti kuve nekumuka kune vakafa."
                },
                {
                    "number": 21,
                    "text": "Uye kunouya kumuka kwevakafa, kana kumuka kwevakafa kwekutanga; hongu, kana kumuka kwevakafa kweavo vakanga varipo, neavo varipo, neavo vachazovepo, kana kudakara kusvika mukumuka kuvakafa kwaKristu—nokuti ndizvo zvaachadaidzwa achiita."
                },
                {
                    "number": 22,
                    "text": "Uye zvino, kumuka kune vakafa kwevaporofita vose, neavo vose vaitenda mazwi avo, kana avo vose vaiteerera murairo waMwari, vachauya mukumuka kwevakafa kwekutanga; naizvozvo, ndivo vekumuka kuvakafa kwekutanga."
                },
                {
                    "number": 23,
                    "text": "Vanomutswa kuti vagare naMwari avo vakavanunura; naizvozvo vane upenyu hwokusingaperi munaKristu, uyo akadimbura majoto erufu."
                },
                {
                    "number": 24,
                    "text": "Uye ava ndivo vachange vari mukumuka kwevakafa kwekutanga; uye ava ndivo vakafa Kristu asati auya, mukusaziva kwavo, vasina kumbotaurirwa nezveruponeso. Uye Ishe anokonzera kudzorerwa pakare kwaivava; uye vanove mukumuka kwevakafa kwekutanga, kana kuwana upenyu hwokusingaperi, vari vakanunurwa naIshe."
                },
                {
                    "number": 25,
                    "text": "Uye vana vaduku naivowo vane upenyu hwokusingaperi."
                },
                {
                    "number": 26,
                    "text": "Asi tarisai, mutye, mubvunde pamberi paMwari, nokuti makafanira kubvunda; nokuti Ishe havanunure avo vanomupandukira uye vachifira muzvitema zvavo; hongu, kana avo vose vakafira muzvitema zvavo kubvira kutanga kwakaita nyika, vakapandukira Mwari vachida, vaiziva mirairo yaMwari, vasingaichengete; ivava ndivo vasingazove mukumuka kuvakafa kwekutanga."
                },
                {
                    "number": 27,
                    "text": "Naizvozvo hamufanire kubvunda here? Nokuti ruponeso haruuye kune vakadaro; nokuti Ishe havana kununura vakadaro; hongu, zve Ishe havanunure vakadaro; nokuti havangazvipikise pachavo; nokuti havangarambe ruenzaniso parunenge ruchifanirwa."
                },
                {
                    "number": 28,
                    "text": "Uye zvino ndinoti kwamuri nguva ichasvika iyo ichadaidzirwa ruponeso rwaIshe kumarudzi ose, hama, ndimi, nevanhu."
                },
                {
                    "number": 29,
                    "text": "Hongu, Ishe, varindi venyu vachasimudza mazwi avo; nezwi pamwechete vachaimba; nokuti vachawirirana, kana Ishe vaunza zvakare Zioni."
                },
                {
                    "number": 30,
                    "text": "Pindai mukufara, imbai pamwechete, imi matongo eJerusarema; nokuti Ishe vanyaradza vanhu vavo, vanunura Jerusarema."
                },
                {
                    "number": 31,
                    "text": "Ishe vaisa pachena ruoko rwavo rwutsvene mumaziso emarudzi ose; uye ose mativi enyika achaona ruponeso rwaMwari vedu."
                }
            ]
        },
        "/study/scriptures/bofm/mosiah/16": {
            "uri": "/study/scriptures/bofm/mosiah/16",
            "title": "Mosaya 16",
            "data_type": "chapter",
            "chapter_name": "Chitsauko 16",
            "chapter_summary": [
                "Mwari vanoponesa vanhu kubva mukurasika nokupunzika kwavo—Avo vanoita zvenyika vanogara sekunge pasina rununuro—Kristu anoita kuti kuve nokumuka kuvakafa neupenyu husingaperi kana kuti kuraswa kusingaperi. Zvingangove makore 148 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, zvakaitika kuti mushure mekunge Abhinadhai ataura mazwi aya akatambanudza ruoko rwake akati: Nguva ichasvika yekuti vose vachaona ruponeso rwaIshe; apo rwose rwudzi, hama, ndimi, uye nevanhu vachawirirana vagoreurura pamberi paMwari kuti kutonga kwavo kwakanaka."
                },
                {
                    "number": 2,
                    "text": "Uye ndipo pacharaswa vakaipa, uye vachave nechikonzero chekuwuwura, nokuchema, nokurungaira, nokugedageda mazino avo, zvose izvi zvichikonzerwa nokuti havana kuda kuteerera izwi raIshe; naizvozvo Ishe havana kuvanunura."
                },
                {
                    "number": 3,
                    "text": "Nokuti vanoita zvenyama ndivana dhiabhorosi, uye dhiabhorosi ane simba pavari; hongu, kana nyoka iya yakanyengedza vabereki vedu vekutanga, chakave ndicho chikonzero chokupunzika kwavo; chakave ndicho chikonzero chakaita kuti vanhu vaite zvenyama, unhubu, udhiabhorosi, vachiziva zvakaipa nezvakanaka, vachiteerera kune zvinodiwa nadhiabhorosi."
                },
                {
                    "number": 4,
                    "text": "Ndiko kurasika kwakaita vanhu vose; uye tarisai, vangadai vakarasika zvachose dai pasina kuti Mwari vakanunura vanhu vavo mukupunzika nekurasika kwavo."
                },
                {
                    "number": 5,
                    "text": "Asi rangarirai kuti uyo anoramba ari muzvinhu zvenyama, achitevedza nzira dzezvitadzo nekupandukira Mwari, anogara akapunzika uye dhiabhorosi ane simba rose pamusoro pake. Saka achaita sekusina kumbove nerununuro rwakaitwa, ari muvengi waMwari; uye ariwo dhiabhorosi muvengi waMwari."
                },
                {
                    "number": 6,
                    "text": "Uye zvino dai Kristu akanga asina kuuya munyika, achitaura nezvinhu zvichauya sekunge zvakatouya kare, kungadai kusina rununuro."
                },
                {
                    "number": 7,
                    "text": "Uye dai Kristu akanga asina kumuka kuvakafa, kana dai asina kudimbura majoto erufu kuti guva rishaye kukunda, kuti rufu rwusave chironda, kungadai kusina kumuka kwevakafa."
                },
                {
                    "number": 8,
                    "text": "Asi kune kumuka kwevakafa, naizvozvo guva harina kukunda, uye chironda cherufu chikamedzwa munaKristu."
                },
                {
                    "number": 9,
                    "text": "Ndiye chiedza neupenyu hwenyika; hongu, chiedza chisingapere, chisingasvibiswe; hongu, neupenyuwo husingapere, kuti hakuchazova nerufu."
                },
                {
                    "number": 10,
                    "text": "Kana muviri unofa uyu uchapfekedzwa kusafa, uye kuora uku kuchapfekedzwa kusaora, uye vachaitwa kuti vamire pamberi pechigaro chekutonga chaMwari, kuti vagotongwa maererano nemabasa avo kuti akanaka here kana kuti akaipa—"
                },
                {
                    "number": 11,
                    "text": "Kana vakanaka, kusvika pakumutswa kuvakafa muupenyu husingaperi nerufaro; uye kana akaipa, kusvika mukumutswa kuvakafa mukuraswa kusingaperi, vachitumirwa kuna dhiabhorosi, akavaita varanda, kuri kuraswa—"
                },
                {
                    "number": 12,
                    "text": "Vafamba maererano nokuda kwenyama dzavo nezvido zvavo; vasina kumbodaidza Ishe apo maoko etsitsi akange akatambanudzirwa kwavari; nokuti maoko etsitsi akanga akatambanudzirwa kwavari, asi vakaaramba; vakayambirwa nokuipa kwavo asi havana kubva kwazviri; vakaudzwa kuti vatendeuke asi havana kuda kutendeuka."
                },
                {
                    "number": 13,
                    "text": "Uye zvino, hamufanire kubvunda here nokutendeuka kubva muzvitema zvenyu, uye murangarire kuti munoponeswa chete kana muri munaKristu?"
                },
                {
                    "number": 14,
                    "text": "Naizvozvo, kana muchidzidzisa mutemo waMosesi, makafanira kudzidzisawo kuti mufananidzo wezvinhu zvichauya—"
                },
                {
                    "number": 15,
                    "text": "Vadzidzisei kuti rununuro rwunouya nekuna Kristu Ishe, vanove ndivo Baba Vokusingaperi. Ameni."
                }
            ]
        },
        "/study/scriptures/bofm/mosiah/17": {
            "uri": "/study/scriptures/bofm/mosiah/17",
            "title": "Mosaya 17",
            "data_type": "chapter",
            "chapter_name": "Chitsauko 17",
            "chapter_summary": [
                "Aruma anotenda onyora mazwi aAbhinadhai—Abhinadhai anotambudzika murufu rwomoto—Anoporofita pamusana pezvirwere norufu rwomoto kune vakamuuraya. Zvingangove makore 148 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti apo Abhinadhai akanga apedza kutaura uku, mambo akaraira vapirisita kuti vamutore vaite kuti auraiwe."
                },
                {
                    "number": 2,
                    "text": "Asi pakati pavo pakange pane mumwe ainzi Aruma, akange ari wechizvarwa chaNifai. Uye akanga ari murume achiri muduku, uye akatenda mazwi ayo Abhinadhai akanga ataura, nokuti aiziva kuipa uko kwakanga Abhinadhai ataura pamusana pavo; naizvozvo akatanga kukumbira kuna mambo kuti asashatirirwe Abhinadhai, asi kuti amubvumire kuenda murunyararo."
                },
                {
                    "number": 3,
                    "text": "Asi mambo akashatirwa zvikuru, akaita kuti Aruma abviswe pakati pavo, akatumira varanda vake kuti vanomuuraya."
                },
                {
                    "number": 4,
                    "text": "Asi akatiza kubva kwavari akanohwanda zvokuti havana kumuona. Ari pakuhwanda kudaro kwamazuva akawanda akanyora mazwi ose akataurwa naAbhinadhai."
                },
                {
                    "number": 5,
                    "text": "Uye zvakaitika kuti mambo akaita kuti vachengeti vake vakomberedze Abhinadhai vamubate; vakamusunga vakamuisa mutorongo."
                },
                {
                    "number": 6,
                    "text": "Uye kwapera mazuva matatu, shure kwokunge varangana navapirisita vake, akaita kuti aunzwe zvakare kwaari."
                },
                {
                    "number": 7,
                    "text": "Uye akati kwaari: Abhinadhai, taona mhosva pauri, saka wakafanira kufa."
                },
                {
                    "number": 8,
                    "text": "Nokuti wakati izvo Mwari pachavo vachauya pano pasi pakati pavana vavanhu; uye zvino, pamusana pemhosva iyoyi uchauraiwa kunze kwokunge wati mazwi akaipa ose awakataura pamusoro pangu navanhu vangu inhema."
                },
                {
                    "number": 9,
                    "text": "Zvino Abhinadhai akati kwaari: Ndinoti kwauri, handidzore mazwi andakataura kwauri maererano navanhu ava, nokuti ndeechokwadi; kuti muzive kuti ndeechokwadi ndabvuma kuwira mumaoko enyu."
                },
                {
                    "number": 10,
                    "text": "Hongu, uye ndichatambudzika kusvikira kufa, uye handizodzora mazwi angu, achazova uchapupu achikupa mhosva. Uye mukandiuraya muri kudeura ropa risina mhosva, uye izvi zvichapupura pazuva rokupedzisira."
                },
                {
                    "number": 11,
                    "text": "Uye zvino mambo Noa akanga ava kuda kumusunungura, nokuti akanga otya shoko rake; nokuti akatya kuti kutonga kwaMwari kwaizova paari."
                },
                {
                    "number": 12,
                    "text": "Asi vafundisi vakasimudza mazwi avo kwaari, vakatangisa kumupomera mhosva, vachiti: Atuka mambo. Naizvozvo mambo akasimuka nokushatirwa kwaari, akamuisa mumaoko avo kuti vamuuraye."
                },
                {
                    "number": 13,
                    "text": "Uye zvakaitika kuti vakamutora vakamusunga, vakarova ganda rake nehuni dziri kubvira, hongu, kana kusvikira afa."
                },
                {
                    "number": 14,
                    "text": "Uye zvino marimi emoto paakatanga kumupisa, akachema kwavari, achiti:"
                },
                {
                    "number": 15,
                    "text": "Tarisai, kana sezvamaita kwandiri, zvichaitika kuti mbeu yenyu ichakonzera kuti vazhinji vatambudzike kurwadza kwandatambudzika, kana kurwadza korufu rwomoto; uye izvi nenzira yokuti vanotenda muruponeso rwaIshe Mwari vavo."
                },
                {
                    "number": 16,
                    "text": "Uye zvichaitika kuti muchatambudzwa nemhando dzose dzezvirwere nokuda kwokutadza kwenyu."
                },
                {
                    "number": 17,
                    "text": "Hongu, uye mucharohwa kubva kumativi ose, uye muchatinhwa mugopararira uko nekoko, kana sekuparadzwa kunoitwa danga resango nezvikara zvinotyisa."
                },
                {
                    "number": 18,
                    "text": "Uye pazuva iroro muchavhimwa, uye muchatorwa noruoko rwemhandu dzenyu, muchazotambudzika, sekutambudzika kwandaita, marwadzo erufu rwomoto."
                },
                {
                    "number": 19,
                    "text": "Mwari vanodzorera saizvozvo avo vanoparadza vanhu vavo. Mwari, gamuchirai mweya wangu."
                },
                {
                    "number": 20,
                    "text": "Uye zvino, apo Abhinadhai akataura mazwi aya, akapunzika, atambudzika nerufu rwomoto; hongu, akauraiwa nokuti akaramba kuramba mirairo yaMwari, somunhu akanamata chokwadi chamazwi ake norufu rwake."
                }
            ]
        },
        "/study/scriptures/bofm/mosiah/18": {
            "uri": "/study/scriptures/bofm/mosiah/18",
            "title": "Mosaya 18",
            "data_type": "chapter",
            "chapter_name": "Chitsauko 18",
            "chapter_summary": [
                "Aruma anoparidza muchivande—Anoratidza zvibvumirano zvokubhabhatidza achibhabhatidza pamvura dzaMormoni—Anotangisa Chechi yaKristu nokugadza vapirisita—Vanozviriritira pachavo nokudzidzisa vanhu—Aruma navanhu vake vanotiza Mambo Noa kuenda murenje. Zvingangove makore 147 kusvika ku145 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti Aruma, uyo akange atiza kubva kuvaranda vamambo Noa, akatendeuka kubva pazvivi zvake nokuipa kwake, akaenda muchivande pakati pavanhu, akatangisa kudzidzisa mazwi aAbhinadhai—"
                },
                {
                    "number": 2,
                    "text": "Hongu, maererano neizvo zvaizouya, uye nemaererano nokuzomutswa kwavakafa, norununuro rwavanhu, izvo zvaizounzwa kuti zviitike nenzira yesimba, nokutambudzika, norufu rwaKristu, nokumutswa kuvafi nokukwira kwake kudenga."
                },
                {
                    "number": 3,
                    "text": "Uye kune vazhinji avo vakanzwa mazwi ake vakadzidzisa. Uye akavadzidzisa muchivande, kuti zvisazivikanwe namambo. Uye vazhinji vakatenda mazwi ake."
                },
                {
                    "number": 4,
                    "text": "Uye zvakaitika kuti vakawanda vakamutenda vakaenda kunzvimbo inonzi Mormoni, yakanga yapiwa zita iri namambo, iri kumuganhu nenyika yairura, nenguva kana mwaka, nemhuka dzesango."
                },
                {
                    "number": 5,
                    "text": "Zvino, muMormoni makanga muine chidziva chemvura yakachena, zvino Aruma akaenda ikoko, pedyo nemvura iyi paive nekarugwezhwa kaive nemiti miduku, maaivanda panguva dzamasikati achihwanda kutsvagwa namambo."
                },
                {
                    "number": 6,
                    "text": "Uye zvakaitika kuti vazhinji vakanga vatenda vaienda kunzvimbo iyi kuti vanonzwa mazwi ake."
                },
                {
                    "number": 7,
                    "text": "Uye zvakaitika kuti kwapera mazuva akawanda pakava nechitsama chakanga chaungana panzvimbo yeMormoni, kuti vanzwe mazwi aAruma. Hongu, vose vakaungana pamwechete avo vakatenda mazwi ake, kuti vamunzwe. Uye akavadzidzisa, akaparidzira kutendeuka, noronunuro, nokutenda kuna Ishe."
                },
                {
                    "number": 8,
                    "text": "Uye zvakaitika kuti akati kwavari; Tarisai, hedzino mvura dzaMormoni (nokuti ndiko kudaidzwa kwadzaiitwa) zvino, zvamunoda kuuya mudanga raMwari, nokudaidzwa savanhu vavo, uye muine chido chokutakurirana mitoro, kuti ive inoreruka;"
                },
                {
                    "number": 9,
                    "text": "Hongu, uye kuti munoda kuchema neavo vanochema; hongu, nokunyaradza avo vanenge vachida kunyaradzwa, nokumira sevapupuri vaMwari panguva dzose muzvinhu zvose, nomunzvimbo dzose dzamunenge muri, kana kusvikira pakufa, kuti muzonunurwa naMwari, nokuzoverengerwa neavo vachamutswa pakumuka kwokutanga, kuti muve noupenyu hwokusingaperi—"
                },
                {
                    "number": 10,
                    "text": "Zvino ndinoti kwamuri, kana izvi zviri zvido zvemwoyo yenyu, chii chamusingade kuti mubhabhatidzwe muzita raIshe, seuchapupu pamberi pavo kuti mapinda muchibvumirano navo, kuti muchamushandira nokuchengeta mirairo yavo, kuti vazova vanodurura Mweya wavo pamuri zvakanyanya?"
                },
                {
                    "number": 11,
                    "text": "Zvino apo vanhu vakanga vanzwa mazwi aya, vakarova maoko avo nomufaro vakati: Izvi ndizvo zvido zvemwoyo yedu."
                },
                {
                    "number": 12,
                    "text": "Uye zvino zvakaitika kuti Aruma akatora Herami, somumwe wevokutanga, akaenda akandomira mumvura, akachema achiti: Ishe dururirai Mweya wenyu pamuranda wenyu, kuti aite basa renyu nomwoyo mutsvene."
                },
                {
                    "number": 13,
                    "text": "Uye apo akanga ataura mazwi aya, Mweya waIshe wakanga wava paari, akati: Herami, ndinokubhabhatidza, nemvumo kubva kuna Mwari Unamasimba ose, seuchapupu hwokuti wapinda muchibvumirano chokuti uchamushandira kusvikira wafa kufa kwomuviri; uye Mweya waIshe udururwe pauri; vave vanokupa upenyu hwokusingaperi, kuburikidza norununuro rwaKristu, uyo waakagadzirira kubva pakutanga kwenyika."
                },
                {
                    "number": 14,
                    "text": "Uye shure kwokunge Aruma ataura mazwi aya, vose Aruma naHerami vakanyudzwa mumvura; vakasimuka vakabuda mumvura vachifara, vazadzwa noMweya."
                },
                {
                    "number": 15,
                    "text": "Uyezve, Aruma akatora mumwe, akaenda rwepiri mumvura, akamubhabhatidza sowokutanga, asi iye haana kuzonyurawo mumvura."
                },
                {
                    "number": 16,
                    "text": "Uye netsika iyoyi akabhabhatidza mumwe nomumwe aienda kunzvimbo yaMormoni; mukuverengwa vakakwana mazana maviri navana; hongu, ivava vakabhabhatidzwa mumvura dzaMormoni, uye vakazadzwa nenyasha dzaMwari."
                },
                {
                    "number": 17,
                    "text": "Uye vakadaidzwa kuti chechi yaMwari, kana kuti chechi yaKristu, kubvira panguva iyoyo zvichienda mberi. Uye zvakaitika kuti avo vose vakange vabhabhatidzwa nesimba nemvumo yaMwari vakapamhidzirwa kuchechi yavo."
                },
                {
                    "number": 18,
                    "text": "Uye zvakaitika kuti Aruma aine mvumo kubva kuna Mwari, akagadza vafundisi; kana mufundisi mumwechete pavanhu makumi mashanu kuti avaparidzire, nokuvadzidzisa maererano nezvinhu zveumambo hwaMwari."
                },
                {
                    "number": 19,
                    "text": "Uye akavaraira kuti vasadzidzise zvimwe kunze kwezvaakanga avadzidzisa, uye zvakataurwa nemiromo yavaporofita vatsvene."
                },
                {
                    "number": 20,
                    "text": "Hongu, akavarairawo zvakare kuti vasaparidze zvimwe kunze kwokutendeuka nokutenda munaIshe, uyo akanunura vanhu vake."
                },
                {
                    "number": 21,
                    "text": "Uye akavaraira kuti pasave nokukakavadzana pakati pavo, asi kuti vanofanira kuva netariro imwechete, vane kutenda kumwechete nebhabhatidzo imwechete, nokuva nemwoyo yakarukwa pamwechete mukubatana nokudanana."
                },
                {
                    "number": 22,
                    "text": "Uye izvi ndizvo zvaakavaraira kuti vaparidze. Uye vakazova vana vaMwari."
                },
                {
                    "number": 23,
                    "text": "Uye akavaraira kuti vachengetedze zuva reSabata, nokurichengeta riri dzvene, uye mazuva ose vanofanirwa kupa kutenda kuna Ishe Mwari vavo."
                },
                {
                    "number": 24,
                    "text": "Uyezve akaraira kuti vapirisita avo vaakanga agadza vashande namaoko avo kuti vazviriritire."
                },
                {
                    "number": 25,
                    "text": "Uye pakanga pane zuva rimwechete pasvondo rakanga ramiswa kuti vaungane pamwechete kuti vadzidzise vanhu, nokunamata Ishe Mwari vavo, uyezve, nguva zhinji nesimba ravaive naro, kuti vaungane pamwechete pachavo."
                },
                {
                    "number": 26,
                    "text": "Uye vafundisi havaifanira kutarisira ruyamuro kubva kuvanhu; asi nokushanda kwavo vaizogamuchira nyasha dzaMwari, kuti vafambe vakasimba muMweya, nokuva noruzivo rwaMwari, kuti vadzidzise nesimba nemvumo kubva kuna Mwari."
                },
                {
                    "number": 27,
                    "text": "Uye zvakare Aruma akaraira vanhu vechechi kuti vape zvinhu zvavo, mumwe nomumwe maererano nezvaanazvo; kana aine zvakawanda anofanirwawo kupa zvakawanda; uyo ane zvishoma, zvishoma zvinodiwawo; kune uyo asina anofanirwa kupihwa."
                },
                {
                    "number": 28,
                    "text": "Uye saizvozvo vanofanirwa kupa zvinhu zvavo vakasununguka nechido kuna Mwari, nekuvafundisi avo vaishaya, hongu, uye nokumweya yose yaida rubatsiro."
                },
                {
                    "number": 29,
                    "text": "Uye izvi akataura kwavari, sokurairwa kwaakaitwa naMwari; vakafamba zvakarurama pamberi paMwari, vachipana munyama nomumweya maererano nekuwana kwavo nezvido zvavo."
                },
                {
                    "number": 30,
                    "text": "Uye zvakaitika kuti izvi zvose zvakaitwa muMormoni, hongu, pedyo nemvura dzaMormoni, musango rakanga riri pedyo nemvura dzaMormoni; hongu, panzvimbo yaMormoni, mvura dzaMormoni, sango raMormoni, zvakanga zvakanaka zvakadii kumaziso avo ikoko vakauya muruzivo rwoMununuri wavo; hongu, vakakomborerwa zvakadii, nokuti vachaimba mukumurumbidza nokusingaperi."
                },
                {
                    "number": 31,
                    "text": "Uye izvi zvakaitwa kumuganhu wenyika, kuti zvisasvike pakuzivikanwa namambo."
                },
                {
                    "number": 32,
                    "text": "Asi tarisai, zvakaitika kuti mambo, nokuona kufamba-famba pakati pavanhu, akatuma varanda vake kuti vavatarise. Naizvozvo nemumwe musi wavakaungana pamwechete kuti vanzwe shoko raIshe vakaonekwa namambo."
                },
                {
                    "number": 33,
                    "text": "Uye zvino mambo akati Aruma akanga achikuchidzira vanhu kuti vamupandukire; naizvozvo akatuma mauto ake kuti avaparadze."
                },
                {
                    "number": 34,
                    "text": "Uye zvakaitika kuti Aruma nevanhu vaIshe vakayambirwa nokuuya kwaiita mauto amambo; naizvozvo vakatora matende avo nemhuri dzavo vakaenda murenje."
                },
                {
                    "number": 35,
                    "text": "Uye mukuverengwa vaikwana mweya mazana mana namakumi mashanu."
                }
            ]
        },
        "/study/scriptures/bofm/mosiah/19": {
            "uri": "/study/scriptures/bofm/mosiah/19",
            "title": "Mosaya 19",
            "data_type": "chapter",
            "chapter_name": "Chitsauko 19",
            "chapter_summary": [
                "Gideoni anotsvaka kuuraya Mambo Noa—MaRamani vanopinda kurwisa nyika—Mambo Noa anouraiwa nokupiswa—Rimuhai anotonga ari pasi pemumwe mambo. Zvingangove makore 145 kusvika ku121 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti hondo yamambo yakadzoka, vakatsvaka vakashaya vanhu vaMwari."
                },
                {
                    "number": 2,
                    "text": "Uye zvino tarisai, mauto amambo akanga ari mashoma, akange atapudzwa, uye pakatanga kuve nekutsaurana pakati peavo vakange vasara."
                },
                {
                    "number": 3,
                    "text": "Uye avo vakange vari vashoma vakatanga kutyisidzira mambo, uye kukatanga kuve nekukakavadzana pakati pavo."
                },
                {
                    "number": 4,
                    "text": "Uye zvino pakati pavo paive nemurume ainzi Gideoni, uye aive munhu ane simba ari muvengi wamambo, naizvozvo akatora munondo wake, akapika mukushatirwa kwake kuti achauraya mambo."
                },
                {
                    "number": 5,
                    "text": "Uye zvakaitika kuti akarwa namambo; uye mambo paakaona kuti ave kuda kukurirwa, akatiza akakwira pashongwe yaive pedyo netemberi."
                },
                {
                    "number": 6,
                    "text": "Uye Gideoni akamutevera uye akange ave pekuti achikwira pashongwe kuti auraye mambo, uye mambo akatarisa-tarisa kunyika yeShemuroni, uye tarisai, hondo yemaRamani yakange yatopinda munyika."
                },
                {
                    "number": 7,
                    "text": "Uye zvino mambo akadaidzira nokusuwa kukuru kwemweya wake, achiti: Gideoni, usandiuraye, nokuti maRamani atove pamusoro pedu, uye vachatiparadza; hongu, vachaparadza vanhu vangu."
                },
                {
                    "number": 8,
                    "text": "Uye zvino mambo akange asina hany’a nevanhu vake asi kuti upenyu hwake; zvisinei, Gideoni haana kumuuraya."
                },
                {
                    "number": 9,
                    "text": "Uye mambo akati kuvanhu vake vatize maRamani, iye pachake akatungamira, uye vakatizira murenje, nemadzimai avo nevana vavo."
                },
                {
                    "number": 10,
                    "text": "Uye zvakaitika kuti maRamani akavatandanisa, akavabata, vakatanga kuvauraya."
                },
                {
                    "number": 11,
                    "text": "Zvino zvakaitika kuti mambo akavaudza kuti vose varume vasiye vakadzi vavo nevana vavo, uye vatize maRamani."
                },
                {
                    "number": 12,
                    "text": "Zvino kwaive nevazhinji vakaramba kuvasiya, asi vaida kugara vagofa pamwechete navo. Uye vamwe vose vakasiya vakadzi vavo nevana vavo vakatiza."
                },
                {
                    "number": 13,
                    "text": "Uye zvakaitika kuti avo vakasara nevakadzi vavo nevana vavo vakaita kuti vanasikana vavo vakanaka vamire vachichema kumaRamani kuti vasavauraye."
                },
                {
                    "number": 14,
                    "text": "Uye zvakaitika kuti maRamani akavanzwira tsitsi, nokuti vakange vatorwa nerunako rwevakadzi vavo."
                },
                {
                    "number": 15,
                    "text": "Saka maRamani haana kuzovauraya, uye ndokuvatora sevasungwa ndokuvatakura vachienda navo kunyika yaNifai, ndokuvabvumira kuti vawane nyika yokugara, kana vachinge vabvuma kunoisa mambo Noa mumaoko emaRamani, nokuvapa pfuma yavo, kana chikamu chepakati nepakati chezvose zvavainazvo, chikamu chepakati chegoridhe ravo, nesirivha yavo, nezvose zvinokosha zvavo, uye ndiko kuterera kwavaizoita kuna mambo wamaRamani gore negore."
                },
                {
                    "number": 16,
                    "text": "Uye zvino pavanhu vakange vatorwa muusungwa, paive nemumwe wevanakomana vamambo ainzi Rimuhai."
                },
                {
                    "number": 17,
                    "text": "Uye zvino Rimuhai akange asingade kuti baba vake vaparadzwe; zvakadaro, Rimuhai aiziva kutadza kwababa vake, iye pachake akange ari munhu akarurama."
                },
                {
                    "number": 18,
                    "text": "Uye zvakaitika kuti Gideoni akatuma vanhu kuti vaende murenje pasina anoziva, kuti vanotsvaka mambo neavo vakange vainaye. Uye zvakaitika kuti vakasangana nevanhu ava murenje, vose kunze kwamambo nevafundisi vake."
                },
                {
                    "number": 19,
                    "text": "Zvino vakanga vapika mumwoyo yavo kuti vanodzokera kunyika yaNifai, uye kana vakadzi vavo nevana vavo vakauraiwa, neavo vakange vasara navo, kuti vachazotsvaka kutsividza, nekufa navo."
                },
                {
                    "number": 20,
                    "text": "Uye mambo akavarambidza kudzokera; uye vakashatirirwa mambo, uye vakaita kuti atambudzike, kana kusvika pakufa nemoto."
                },
                {
                    "number": 21,
                    "text": "Uye vakange vave kuda kutorawo vapirisita kuti vavauraye, ndokubva vatiza."
                },
                {
                    "number": 22,
                    "text": "Uye zvakaitika kuti vakange vave kuda kudzokera kunyika yaNifai, uye ndokubva vasangana nevarume vaGideoni. Uye varume vaGideoni vakavataurira zvose zvakaitika kuvakadzi vavo nevana vavo; nokuti maRamani akavapa nyika yekugara nokutera kumaRamani chikamu chepakati nepakati chezvinhu zvose zvavainazvo."
                },
                {
                    "number": 23,
                    "text": "Uye vanhu vakataurira varume vaGideoni kuti vakanga vauraya mambo, uye vapirisita vake vakanga vatizira murenje mukati-kati maro."
                },
                {
                    "number": 24,
                    "text": "Uye zvakaitika kuti mushure mekupedza musangano; vakadzokera kunyika yaNifai, vachifara, nokuti vakadzi vavo nevana vavo havana kunge vauraiwa; uye vakataurira Gideoni zvavakange vaita mambo."
                },
                {
                    "number": 25,
                    "text": "Uye zvakaitika kuti mambo wamaRamani akaita mhiko kwavari, kuti vanhu vake havazovauraya."
                },
                {
                    "number": 26,
                    "text": "Uye naiyewo Rimuhai, semwanakomana wamambo, akapiwa umambo nevanhu, akapikawo kuna mambo wamaRamani kuti vanhu vake vachatera kwaari, kana chikamu chepakati chezvinhu zvose zvavainazvo."
                },
                {
                    "number": 27,
                    "text": "Uye zvakaitika kuti Rimuhai akatangisa kumisa umambo nokudzika runyararo pakati pevanhu vake."
                },
                {
                    "number": 28,
                    "text": "Uye mambo wamaRamani akaisa varindi kumatunhu ose enyika, kuti vachengetedze vanhu vaRimuhai vari munyika, kuti vasatizire murenje; uye airiritira varindi vake nemutero waaiwana kuvanhu vemaNifai."
                },
                {
                    "number": 29,
                    "text": "Uye zvino mambo Rimuhai akave nerunyararo muumambo hwake kwenguva yemakore maviri, maRamani havana kuvanetsa kana kutsvaka kuvaparadza."
                }
            ]
        },
        "/study/scriptures/bofm/mosiah/20": {
            "uri": "/study/scriptures/bofm/mosiah/20",
            "title": "Mosaya 20",
            "data_type": "chapter",
            "chapter_name": "Chitsauko 20",
            "chapter_summary": [
                "Vamwe vevanasikana vemaRamani vanopambwa nevapirisita vaNoa—MaRamani vanorwisa Rimuhai nevanhu vake—Vehondo dzemaRamani vanodzorwa nekudzikamiswa mumashure nokukatyanadzwa. Zvingangove makore 145 kusvika ku123 Kristu asati azvarwa."
            ],
            "verses": [
                {
                    "number": 1,
                    "text": "Zvino muShemuroni maive nenzvimbo yaiungana vanasikana vemaRamani kuti vaimbe, nekutamba, nekuzvifadza."
                },
                {
                    "number": 2,
                    "text": "Uye zvakaitika kuti nerimwe zuva pakaungana vashoma vavo kuti vaimbe nekutamba."
                },
                {
                    "number": 3,
                    "text": "Uye zvino vapirisita vamambo Noa, nokunyara kudzokera kuguta raNifai, hongu, uye vachityawo kuti vanhu vangavauraye, naizvozvo havana kutomboedza kudzokera kuvakadzi vavo nevana vavo."
                },
                {
                    "number": 4,
                    "text": "Uye vagara murenje, uye nokunge vawana vanasikana vemaRamani, vakahwanda vachivatarisa;"
                },
                {
                    "number": 5,
                    "text": "Uye apo vashoma vavo vakaungana pamwechete kuti vatambe, vakabva vabuda munzvimbo dzavo mavainge vakavanda uye ndokuvatora uye vakavatakura vakaenda navo murenje; hongu, vakatakura makumi maviri ane vana evanasikana vemaRamani vakaenda navo murenje."
                },
                {
                    "number": 6,
                    "text": "Uye zvakaitika kuti maRamani pavakaona kuti vanasikana vavo vari kushaikwa, vakashatirirwa vanhu vaRimuhai, nokuti vakafunga kuti vanhu vaRimuhai."
                },
                {
                    "number": 7,
                    "text": "Naizvozvo vakatumira hondo dzavo; hongu, kana mambo pachake akatungamira vanhu vake; uye vakaenda kunyika yaNifai kunoparadza vanhu vaRimuhai."
                },
                {
                    "number": 8,
                    "text": "Uye zvino Rimuhai akange azviona kare ari panharire, kana kwose kugadzirira kwavo hondo akakuona; saka akaunganidza vanhu vake pamwechete, ndokuvandira mumakura nemumasango."
                },
                {
                    "number": 9,
                    "text": "Uye zvakaitika kuti apo maRamani akauya, vanhu vaRimuhai vakatanga kuvawira, vachibva munzvimbo dzavakange vakavavandira vakatanga kuvauraya."
                },
                {
                    "number": 10,
                    "text": "Uye zvakaitika kuti hondo iyi yakapisa zvikuru ikarwadza, nokuti vakarwa seshumba dziri kurwira nyama yadzo."
                },
                {
                    "number": 11,
                    "text": "Uye zvakaitika kuti vanhu vaRimuhai vakakurira maRamani vakavatinha; nyangwe vakange vasina kunge vakawanda kana chikamu chepakati nepakati semaRamani. Asi, vakarwira upenyu hwavo nevakadzi vavo, nevana vavo; naizvozvo vakazviwisira vakarwa sezvikara."
                },
                {
                    "number": 12,
                    "text": "Uye zvakaitika kuti vakawana mambo wemaRamani ari mukati meavo vakange vafa, asi akange asina kufa, akange akuvadzwa akasiiwa pasi, nokuti vanhu vake vakamhanya zvisingaitike mukutiza kwavo."
                },
                {
                    "number": 13,
                    "text": "Uye vakamutora vakasunga maronda ake, vakaenda naye kuna Rimuhai, uye vakati: Tarisai, houno mambo wemaRamani; iye nokunge akuvara awira muvanhu vavo vafa, uye vamusiya; uye tarisai, tauya naye kwamuri; uye zvino ngatimuurayei."
                },
                {
                    "number": 14,
                    "text": "Asi Rimuhai akati kwavari: Hamumuuraye, asi muuisei pano kuti ndimuone. Uye vakamuuisa. Uye Rimuhai akati kwaari: Chikonzero chako chekuita hondo nevanhu vangu chii? Tarisai, vanhu vangu havana kutyora chitsidzo chandakaita kwauri; naizvozvo, sei iwe watyora chitsidzo chawakaita kuvanhu vangu?"
                },
                {
                    "number": 15,
                    "text": "Uye zvino mambo akati: Ndakatyora chitsidzo chacho nokuti vanhu vako vakatiza nevanasikana vevanhu vangu; naizvozvo, mukushatirwa kwangu ndakaita kuti vanhu vangu vaite hondo nevanhu vako."
                },
                {
                    "number": 16,
                    "text": "Uye zvino Rimuhai hapana chaakanga anzwa maererano nenyaya iyi; naizvozvo akati: Ndichatsvaga mukati mevanhu vangu akaita izvi uye kana ndiani zvake akaita chinhu ichi achafa. Naizvozvo akaita kuti kutsvagwe pakati pevanhu vake."
                },
                {
                    "number": 17,
                    "text": "Zvino Gideoni paakanzwa zvinhu izvi, iye ari mutungamiri wemauto amambo, akaenda akanoti kuna mambo: Ndinokumbira kuti mumbomira, uye musanotsvaka munhu akaita izvi, uye musavape mhosva iyi."
                },
                {
                    "number": 18,
                    "text": "Nokuti hamuchayeuka here vapirisita vababa venyu, avo vaida kuparadzwa nevanhu ava? Uye handiti vari murenje? Uye ko havazivo here vakapamba vanasikana vamaRamani?"
                },
                {
                    "number": 19,
                    "text": "Uye zvino, tarisai, taurirai mambo zvinhu izvi, kuti agotaurira vanhu vake kuti varege kutirwisa; nokuti tarisai vari kutogadzirira kuzotirwisa zvakare; uye tarisai kuti isu tangosara vashoma."
                },
                {
                    "number": 20,
                    "text": "Uye tarisai, vanouya nevanhu vavo vakawanda; uye kunze kwekunge mambo avanyaradza kuti vasatirwise tichapera."
                },
                {
                    "number": 21,
                    "text": "Nokuti mazwi aAbhinadhai haana kuzadzikiswa here, aakaporofita pamusoro pedu—uye zvose izvi zvichiitika nenzira yekuti takaramba kuteerera mazwi aIshe, uye kuti tibve muzvitadzo zvedu?"
                },
                {
                    "number": 22,
                    "text": "Uye zvino ngatichinyaradzai mambo, uye tizadzikise chitsidzo chatakaita kwaari; nokuti zviri nani kuti tive muusungwa pane kuti tirasikirwe neupenyu hwedu; naizvozvo, ngatichimisai zvekudeura ropa rakawanda kudai."
                },
                {
                    "number": 23,
                    "text": "Uye zvino Rimuhai akataurira mambo zvose zvakaitwa nababa vake, nezvevapirisita vakanga vatizira murenje, uye akati ivava ndivo vakange vapamba vanasikana vavo."
                },
                {
                    "number": 24,
                    "text": "Uye zvakaitika kuti mambo akanyaradzwa akavaitira tsitsi; uye akati kwavari: Handei tinosangana nevanhu vangu, musina zvombo; uye ndinokupikirai nechitsidzo kuti vanhu vangu havazouraya vanhu venyu."
                },
                {
                    "number": 25,
                    "text": "Uye zvakaitika kuti vakatevera mambo, vakaenda naye kunosangana namaRamani. Uye zvakaitika kuti vakasangana nemaRamani; uye mambo wamaRamani akazvirereka pamberi pevanhu vake, uye akareverera nokukumbirira vanhu vaRimuhai."
                },
                {
                    "number": 26,
                    "text": "Uye maRamani zvavakaona vanhu vaRimuhai, kuti vakanga vasina zvombo, vakavanzwira tsitsi vakanyaradzwa, uye vakadzokera nerunyararo kunyika kwavo namambo wavo."
                }
            ]
        },
        "/study/scriptures/bofm/mosiah/21": {
            "uri": "/study/scriptures/bofm/mosiah/21",
            "title": "Mosaya 21",
            "data_type": "chapter",
            "chapter_name": "Chitsauko 21",
            "chapter_summary": [
                "Vanhu vaRimuhai vanorangwa nokukurirwa namaRamani—Vanhu vaRimuhai vanosangana naAmoni vachibva vatendeutswa—Vanotaurira Amoni nezvemakumi maviri anemana emahwendefa emaJaredhi. Zvingangove makore 122 kusvika ku121 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti Rimuhai nevanhu vake vakadzokera kuguta reNifai, uye vakatanga kugara munyika umu zvakare murunyararo."
                },
                {
                    "number": 2,
                    "text": "Uye zvakaitika kuti mushure memazuva akati kuti maRamani akatanga zvakare kutsvaga kudenha maNifai, vakatanga kuuya kumuganhu wenyika nematunhu akakomberedza."
                },
                {
                    "number": 3,
                    "text": "Zvino havaikwanisa kuvauraya, nenzira yechitsidzo chakange chaitwa kuna Rimuhai namambo wavo; asi vaivarova pamatama, nekuratidza simba rekuvatonga; uye vakatanga kuvatakudza mitoro inorema pamisana yavo, nokuvatinha sevari kutinha mbongoro isingataure—"
                },
                {
                    "number": 4,
                    "text": "Hongu, zvose izvi zvakaitwa kuti mashoko aIshe azadzikiswe."
                },
                {
                    "number": 5,
                    "text": "Uye zvino kutambudzika kwemaNifai kwakakura, uye pakanga pasina nzira yekuti vangazvibvise mumaoko avo, nokuti maRamani akange avakomberedza kumativi ose."
                },
                {
                    "number": 6,
                    "text": "Uye zvakaitika kuti vanhu vakatanga kunyunyuta namambo nenzira yekutambudzika kwavo; uye vakatanga kuda kuti vaende kuhondo vanovarwisa. Uye vakanetsa mambo zvinorwadza nekutaura kwavo; naizvozvo akavabvumira kuti vaite maererano nekuda kwavo."
                },
                {
                    "number": 7,
                    "text": "Uye vakaunganidzana pamwechete zvakare, vakashonga nhumbi dzavo dzehondo, uye vakanorwisa maRamani kuti vavabvise munyika mavo."
                },
                {
                    "number": 8,
                    "text": "Uye zvakaitika kuti maRamani akavakunda, vakavatinhira shure, vakauraya vazhinji vavo."
                },
                {
                    "number": 9,
                    "text": "Uye zvino kwakave nekuchema kukuru nokuzvichema pakati pevanhu vaRimuhai, shirikadzi ichichemera murume wayo, mwanakomana nemwanasikana vachichema baba vavo, vanin’ina vachichema vakoma vavo."
                },
                {
                    "number": 10,
                    "text": "Zvino kwakave neshirikadzi dzakawanda munyika umu, uye vaichema zvikuru zuva nezuva; nokuti vakange vabatwa nokutya maRamani zvikuru."
                },
                {
                    "number": 11,
                    "text": "Uye zvakaitika kuti kuramba kwavo vachichema kwakamutsa vanhu vaRimuhai vakange vasara kuti vashatirwe vade kurwisa maRamani; uye vakaenda kunorwa zvakare, asi vakatinhirwa shure zvakare, vakarasikirwa zvikuru."
                },
                {
                    "number": 12,
                    "text": "Hongu, vakaenda zvakare kana kechitatu, vakakundwa sezvavakamboitwa; uye avo vakanga vasina kuuraiwa vakadzokera zvakare kuguta reNifai."
                },
                {
                    "number": 13,
                    "text": "Uye vakazvirereka kusvika muvhu, vakazviisa pasi pejoki reusungwa, vachibvuma kurohwa, nokutinhirwa uko kana apo, nokuremedzwa, maererano nokuda kwevavengi vavo."
                },
                {
                    "number": 14,
                    "text": "Uye vakazvirereka kana kusvika pakadzama pekupfava; uye vakachema zvikuru kuna Mwari; hongu, kana muswere wose vaichema kuna Mwari vavo kuti vavabvise mumatambudziko avo."
                },
                {
                    "number": 15,
                    "text": "Uye zvino Ishe vakanonoka kunzwa kuchema kwavo pamusoro pezvitema zvavo; zvakadaro Ishe vakanzwa kuchema kwavo, uye vakatanga kupfavisa mwoyo yemaRamani zvekuti vakatangisa kurerutsa mitoro yavo; asi Ishe havana kuona zvakafanira kuti vavabvise muusungwa."
                },
                {
                    "number": 16,
                    "text": "Uye zvakaitika kuti vakatanga kubudirira zvishoma nezvishoma munyika umu, vakatanga kukudza mbeu dzakawanda, nematanga, zvekuti havana kutambudzwa nenzara."
                },
                {
                    "number": 17,
                    "text": "Zvino vakadzi vakange vakawanda kupfuura varume; naizvozvo mambo Rimuhai akataura kuti wose murume akafanira kupa kuti kuriritirwe shirikadzi nevana vadzo, kuti vasafe nenzara; uye vakaita izvi pamusana pekukura kwehuwandu hwevanhu vavo vakanga vauraiwa."
                },
                {
                    "number": 18,
                    "text": "Zvino vanhu vaRimuhai vaigara vari pamwechete vakabatana nepose pavaikwanisa, uye vakachengetedza mbeu dzavo nezvipfuyo zvavo."
                },
                {
                    "number": 19,
                    "text": "Uye mambo pachake haaizviinzva pasina rusvingo rweguta, kunze kwekunge atoenda nevarindi vake, achitya kuti angangoerekana awira mumaoko emaRamani."
                },
                {
                    "number": 20,
                    "text": "Uye akaita kuti vanhu vake vagare vakatarisa munzvimbo dzose dzakakomberedza, kuti nedzimwe nzira vangabate vapirisita vaye vakatizira murenje, vakange vapamba vanasikana vemaRamani, uye vari vakaita kuti vaparadzwe zvakaipa kudai."
                },
                {
                    "number": 21,
                    "text": "Nokuti vaida kuti vavabate vagovaranga; nokuti vakange vapinda munyika yemaNifai neusiku, uye vakaba mbeu dzavo nezvizhinji zvezvinhu zvavo zvinokosha; naizvozvo vakavavandira."
                },
                {
                    "number": 22,
                    "text": "Uye zvakaitika kuti pakange pasisina kukanganisana pakati pemaRamani nevanhu vaRimuhai, kana kudakara kusvika nguva yakauya Amoni nehama dzake munyika umu."
                },
                {
                    "number": 23,
                    "text": "Uye mambo zvaakanga ari kunze kweguta nemurindi wake, akaona Amoni nehama dzake; uye akavafungira kuti vapirisita vaNoa saka akaita kuti vabatwe uye vatorwe, vasungwe, uye vakandwe mutirongo. Uye dai vakange vari vapirisita vaNoa angadai akaita kuti vauraiwe."
                },
                {
                    "number": 24,
                    "text": "Asi paakaona kuti havazivo, asi kuti ihama dzake, uye vakanga vabva kunyika yeZarahemura, akazadzwa nerufaro rwukuru kwazvo."
                },
                {
                    "number": 25,
                    "text": "Zvino mambo Rimuhai akange ambotumira Amoni asati auya, vanhu vashoma kuti vanotsvaka nyika yeZarahemura; asi havana kuiwana, uye vakarasika murenje."
                },
                {
                    "number": 26,
                    "text": "Zvisinei, vakawana nyika yakambenge iine vanhu; hongu, nyika yakange izere nemapfupa akaoma; hongu, nyika yakambenge iine vanhu uye ikaparadzwa; uye ivo, vachifunga kuti inyika yeZarahemura, vakadzokera kunyika yaNifai, vakasvika mazuva mashoma Amoni asati auya."
                },
                {
                    "number": 27,
                    "text": "Uye vakauya nezvinyorwa, kana zvinyorwa zvevanhu vane mapfupa avakawana; uye zvakanyorwa pamahwendefa esimbi."
                },
                {
                    "number": 28,
                    "text": "Uye zvino mambo Rimuhai akazadzwa zvakare nemufaro paakanzwa Amoni achitaura nemuromo wake kuti mambo Mosaya aiva nechipo chakabva kuna Mwari, icho chaiita kuti akwanise kududzira zvinyorwa zvakadai; hongu, naAmoni akafarawo."
                },
                {
                    "number": 29,
                    "text": "Asi Amoni nehama dzake vakazadzwa nokusuwa nokuti hama dzavo dzakawanda dzakange dzauraiwa."
                },
                {
                    "number": 30,
                    "text": "Uye nokutiwo mambo Noa nevapirisita vake vakange vaita kuti vanhu vaite zvitema nezvakaipa zvakawanda kudaro pamberi paMwari; uye vakachemawo kufa kwaAbhinadhai; nekuendawo kwaAruma nevanhu vakaenda naye, vakanga vavamba chechi yaMwari nesimba raMwari, norutendo mumazwi akataurwa naAbhinadhai."
                },
                {
                    "number": 31,
                    "text": "Hongu, vakachema kuenda kwavo, nokuti havana kuziva kwavakanga vatizira. Zvino vakange vofara kuti vabatane navo, nokuti ivo pachavo vakanga vapinda muchibvumirano naMwari chokumushandira nokuchengetedza mirairo yavo."
                },
                {
                    "number": 32,
                    "text": "Uye zvino kubvira kuuya kwakaita Amoni, mambo Rimuhai akapindawo muchibvumirano naMwari, nevazhinjiwo vevanhu vake, kumushandira nekuchengetedza mirairo yavo."
                },
                {
                    "number": 33,
                    "text": "Uye zvakaitika kuti mambo Rimuhai nevazhinji vevanhu vake vakadisa kuti vabhabhatidzwe; asi hamuna munhu munyika umu aive nemvumo kubva kuna Mwari yokuzviita. Uye Amoni akaramba kuzviita, achizviona semuranda asina kukodzera."
                },
                {
                    "number": 34,
                    "text": "Naizvozvo panguva iyoyo havana kuzviita kuti vave chechi, vachimirira Mweya waIshe. Zvino vakada kuita kana saAruma nehama dzake, avo vakatizira murenje."
                },
                {
                    "number": 35,
                    "text": "Vakange vachida kubhabhatidzwa sokupupura kuti vanoda kushandira Mwari nemwoyo yavo yose; zvisinei vakatora nguva refu; uye kubhabhatidzwa kwavo kuchataurwa mushure mezvizvi."
                },
                {
                    "number": 36,
                    "text": "Uye zvino zvose zvekudzidza kwaAmoni nevanhu vake, uye mambo Rimuhai nevanhu vake, kwaive kuti vazvibvise ivo pachavo mumaoko emaRamani nemuusungwa."
                }
            ]
        },
        "/study/scriptures/bofm/mosiah/22": {
            "uri": "/study/scriptures/bofm/mosiah/22",
            "title": "Mosaya 22",
            "data_type": "chapter",
            "chapter_name": "Chitsauko 22",
            "chapter_summary": [
                "Kunorongwa kuti vanhu vatize muusungwa hwemaRamani—MaRamani vanoitwa kuti vararadze—Vanhu vanotiza, vodzokera kuZarahemura, uye vobva vave pasi pamambo Mosaya. Zvingangove makore 121 kusvika ku120 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti Amoni namambo Rimuhai vakatangisa kubvunza vanhu kuti vangaitei kuti vazvibvise muusungwa; uye vakaita kuti vanhu vaungane pamwechete; uye vakaita izvi kuti vanzwe kuti vanhu vanotii nezvenyaya iyi."
                },
                {
                    "number": 2,
                    "text": "Uye zvakaitika kuti vakashaya nzira yekuti vangazvisunungure nayo kubva muusungwa, kunze kwekuti vakatora vakadzi vavo nevana, nematanga avo, nematende avo, uye voenda murenje; nokuti nekuwanda kwakaita maRamani, hazvaiita kuti vanhu vaRimuhai vavarwise, vachifunga zvekuzvinunura muusungwa neminondo."
                },
                {
                    "number": 3,
                    "text": "Zvino zvakaitika kuti Gideoni akaenda akanomira pamberi pamambo, akati kwaari: Zvino imi mambo, kusvika zvino mange muchiteerera kumazwi angu kazhinji patange tichinetsana nehama dzedu, maRamani."
                },
                {
                    "number": 4,
                    "text": "Uye zvino imi mambo, kana makandiwana ndiri muranda asingayamure, kana kuti kusvika zvino makanditeerera pane zvandaitaura zvishomazvo, uye zviri zvinhu zvakakuyamurai, kana zvakadaro ndinoda kuti dai mateerera mazwi angu nguva ino, uye ndichave muranda wenyu uye ndigobvisa vanhu ava muusungwa."
                },
                {
                    "number": 5,
                    "text": "Uye mambo akamubvumira kuti ataure. Uye Gideoni akati kwaari:"
                },
                {
                    "number": 6,
                    "text": "Tarisai kumupata weseri, unopinda nemusvingo yeseri, seri kweguta. MaRamani, kana virindi vemaRamani, usiku vanenge vakararadza; naizvozvo ngatitumirei shoko kuvanhu ava vose kuti vaunganidze matanga avo, kuti vagoatinhira murenje usiku."
                },
                {
                    "number": 7,
                    "text": "Uye ini ndichaenda sekundituma kwenyu ndonopa maRamani waini yekupedzisira, uye vararadza; isu tobva tapfuura nepamupata wakavanzika nechekuruboshwe kwemusasa wavo varere vakararadza."
                },
                {
                    "number": 8,
                    "text": "Ndiko kubva kwatinoita nevakadzi vedu nevana vedu, matanga edu toenda murenje; totora nzira inotenderera nekunyika yeShiromu."
                },
                {
                    "number": 9,
                    "text": "Uye zvakaitika kuti mambo akateerera kumazwi aGideoni."
                },
                {
                    "number": 10,
                    "text": "Uye mambo Rimuhai akaita kuti vanhu vake vaunganidze zvipfuyo zvavo pamwechete; ndokutumira mutero wewaini kumaRamani; uye akatumirazve imwe waini, sechipo kwavari; uye vakanwa vakasununguka waini yavakanga vatumirwa namambo Rimuhai."
                },
                {
                    "number": 11,
                    "text": "Uye zvakaitika kuti vanhu vamambo Rimuhai vakabva usiku vakaenda murenje nematanga avo, uye vakaenda nenzira yaitenderera nekuShiromu nemurenje, uye vakananga nzira yavo vachienda kunyika yeZarahemura, vachitungamirwa naAmoni nehama dzake."
                },
                {
                    "number": 12,
                    "text": "Uye vakange vatora rose ghoridhe ravo, nesirivha, nezvinhu zvavo zvinokosha, zvavaikwanisa kutakura, nezvembuva yavowo, vachienda murenje; uye vakateedza rwendo rwavo."
                },
                {
                    "number": 13,
                    "text": "Uye mushure memazuva mazhinji vari murenje vakasvika munyika yaZarahemura, vakabva vabatana nevanhu vaMosaya, vakave pasi pake."
                },
                {
                    "number": 14,
                    "text": "Uye zvakaitika kuti Mosaya akavagashira nekufara; uye akatambirawo zvinyorwa zvavo, nezvinyorwawo zvakawanikwa nevanhu vaRimuhai."
                },
                {
                    "number": 15,
                    "text": "Uye zvino zvakaitika kuti maRamani pavakaona kuti vanhu vaRimuhai vatiza usiku kubva munyika iyi, vakatumira hondo murenje kuti ivatevere;"
                },
                {
                    "number": 16,
                    "text": "Uye mushure mekuvatevera kwemazuva maviri, vakashaya tsoka dzavo; naizvozvo vakarasika murenje."
                }
            ]
        },
        "/study/scriptures/bofm/mosiah/23": {
            "uri": "/study/scriptures/bofm/mosiah/23",
            "title": "Mosaya 23",
            "data_type": "chapter",
            "chapter_name": "Chitsauko 23",
            "chapter_summary": [
                "Aruma anoramba kuve mambo—Anoshanda semupirisita wepamusoro—Ishe anoranga vanhu vake, uye maRamani anokunda nyika yeHerami—Amuroni, mutungamiri wevapirisita vakaipa vaNoa, anotonga ari pasi pamambo wamaRamani. Zvingangove makore 145 kusvika ku121 Kristu asati azvarwa."
            ],
            "book_intro": [
                "Nyaya yaAruma nevanhu vaIshe, vakatandanisirwa murenje nevanhu vamambo Noa."
            ],
            "verses": [
                {
                    "number": 1,
                    "text": "Zvino Aruma, ayambirwa naIshe kuti hondo dzamambo Noa dzichauya kuzovarwisa, uye audza vanhu vake, naizvozvo vakaunganidzana pamwechete nezvipfuyo zvavo, ndokutora kudya kwavo, ndokubva vatizira murenje vachitiza hondo dzamambo Noa."
                },
                {
                    "number": 2,
                    "text": "Uye Ishe akavasimbisa, zvekuti vanhu vamambo Noa vakatadza kuvabata kuti vavaparadze."
                },
                {
                    "number": 3,
                    "text": "Uye vakatiza vakafamba rwendo rwemazuva masere vari murenje."
                },
                {
                    "number": 4,
                    "text": "Uye vakasvika mune nyika, hongu, nyika inofadza yakanaka zvikuru, uye nyika yemvura yakachena."
                },
                {
                    "number": 5,
                    "text": "Uye vakadzika matende avo, ndokubva vatanga kurima, uye vakatanga kuvaka dzimba; hongu, vaive vabati, uye vaishanda zvikuru."
                },
                {
                    "number": 6,
                    "text": "Uye vanhu vakada kuti Aruma ave mambo wavo, nokuti aive munhu aidiwa nevanhu vake."
                },
                {
                    "number": 7,
                    "text": "Asi akati kwavari: Tarisai, hazvina kufanira kuti tive namambo; nokuti ndiko kutaura kwaIshe: Musazove nemumwe munhu anonzi mukuru pane mumwe, kana hapana achafunga kuti ari pamusoro panhingi; naizvozvo ndinoti kwamuri hazvifanire kuti muve namambo."
                },
                {
                    "number": 8,
                    "text": "Zvisinei, dai zvaiitika kuti muwane vanhu vakarurama nguva dzose kuti vave madzimambo enyu zvainge zvakanaka kuti muite mambo."
                },
                {
                    "number": 9,
                    "text": "Asi rangarirai kuipa kwamambo Noa nevapirisita vake; uye ini pachangu ndakabatwa mumusungo wacho, ndikaita zvinhu zvakange zvakaipa pamberi paIshe, zvinhu izvozvo zvikandirwadzisa mukutendeuka kwangu."
                },
                {
                    "number": 10,
                    "text": "Zvisinei, mushure mekunetseka kukuru, Ishe vakanzwa kuchema kwangu, uye akapindura minamato yangu, uye vakandiita mudziyo uri mumaoko avo wekuunza vakawanda venyu muruzivo rwechokwadi chake."
                },
                {
                    "number": 11,
                    "text": "Zvisinei, mune izvi handina kubwinya, nokuti handina kukodzera kuti ndizvirumbidze ini pachangu."
                },
                {
                    "number": 12,
                    "text": "Uye zvino ndinoti kwamuri, mange makadzvinyirirwa namambo Noa, uye mange muri muusungwa kwaari nokuvapirisita vake, uye mukapinzwa mukuipa navo; naizvozvo manga makasungwa nemajoto echitadzo."
                },
                {
                    "number": 13,
                    "text": "Uye zvino zvamakaburitswa mumajoto aya nesimba raMwari; hongu, kana nemumaoko amambo Noa nevanhu vake, nemajoto ekuipa, kana izvozvi ndinodisa kuti mumire makagwinya mukusunungurwa uku, nokutiwo musambovimba nemunhu kuti ave mambo wenyu."
                },
                {
                    "number": 14,
                    "text": "Uye musavimbe nemunhu kuti ave mudzidzisi wenyu kana muparidzi, kunze kwekunge ari munhu waMwari, anofamba munzira dzavo achichengetedza mirairo yake."
                },
                {
                    "number": 15,
                    "text": "Zvino ndiko kudzidzisa kwakaita Aruma vanhu vake, kuti wose munhu akafanira kuda muvakidzani wake sekuda kwaanozviita iye pachake, kuti pakati pavo hapafanire kuve nekupesana."
                },
                {
                    "number": 16,
                    "text": "Uye zvino Aruma akange ari mupirisita wavo wepamusoro, iye ariye akatanga chechi yavo."
                },
                {
                    "number": 17,
                    "text": "Uye zvakaitika kuti hapana akatambira mvumo yekuparidza kana kudzidzisa kunze kwekunge atozvipiwa naiye zvichibva kuna Mwari. Naizvozvo akagadza vose vapirisita vavo nevose vadzidzisi vavo; uye hakuna vaigadzwa kunze kwekunge vari vanhu vakarurama."
                },
                {
                    "number": 18,
                    "text": "Naizvozvo vakatarisa vanhu vavo, uye vakavariritira mukururama kwavo."
                },
                {
                    "number": 19,
                    "text": "Uye zvakaitika kuti vakatanga kubudirira zvikuru mukati menyika; uye vakadaidza nyika iyi kuti Herami."
                },
                {
                    "number": 20,
                    "text": "Uye zvakaitika kuti vakatanga kuwanda nokubudirira zvikuru munyika yeHerami; uye vakavaka guta, ravakadaidza kuti guta reHerami."
                },
                {
                    "number": 21,
                    "text": "Zvisinei Ishe vakaona zvakafanira kuti varange vanhu vavo; hongu, vanoedza mwoyo murefu wavo norutendo rwavo."
                },
                {
                    "number": 22,
                    "text": "Zvisinei—ani nani zvake achaisa ruvimbo rwake mavari iyeyo achasimudzwa muzuva rekupedzisira. Hongu, ndizvo zvazvakange zvakaita nevanhu ava."
                },
                {
                    "number": 23,
                    "text": "Nokuti tarisai, ndichakuratidzai kuti vakauiswa muusungwa, uye hakuna aikwanisa kuvanunura asi Ishe Mwari vavo, hongu, kana ivo Mwari vaAbrahama naIsaka naJakobo."
                },
                {
                    "number": 24,
                    "text": "Uye zvakaitika kuti vakavapunyutsa, uye vakaratidza simba ravo guru kwavari, uye vakafara zvikuru."
                },
                {
                    "number": 25,
                    "text": "Nokuti tarisai, zvakaitika kuti zvavakange vari munyika yeHerami, hongu, muguta reHerami, vachirima minda mumatunhu, tarisai hondo yemaRamani yakange ichimira-mira kumiganhu yenyika."
                },
                {
                    "number": 26,
                    "text": "Zvino zvakaitika kuti hama dzaAruma dzakatiza kubva kuminda yavo, uye vakaungana pamwechete muguta reHerami; uye vakange vachitya zvikuru nenzira yekuona maRamani."
                },
                {
                    "number": 27,
                    "text": "Asi Aruma akaenda akanomira pakati pavo, akavakurudzira kuti vasatye, asi kuti vakafanira kurangarira Ishe Mwari vavo uye vanovasunungura."
                },
                {
                    "number": 28,
                    "text": "Naizvozvo vakatsigisa hana dzavo vakasatya, vakatanga kuchema kuna Ishe kuti aite kuti mwoyo yemaRamani ipfave, kuti vasavauraye, nevakadzi vavo, nevana vavo."
                },
                {
                    "number": 29,
                    "text": "Uye zvakaitika kuti Ishe vakaita kuti mwoyo yemaRamani ipfave. Uye Aruma nehama dzake vakaenda vakagonozviisa pachavo mumaoko avo; uye maRamani akabva atora nyika yeHerami."
                },
                {
                    "number": 30,
                    "text": "Zvino hondo dzemaRamani, dzakange dzatevera vanhu vamambo Rimuhai, vakange varasika murenje kwemazuva mazhinji."
                },
                {
                    "number": 31,
                    "text": "Uye tarisai, vakange vawana vapirisita vaya vamambo Noa, vari munzvimbo yavaidaidza kuti Amuroni; vakanga vatanga kutora nyika yeAmuroni uye vatangisawo kurima minda."
                },
                {
                    "number": 32,
                    "text": "Zvino zita remutungamiri wevapirisita ava rainzi Amuroni."
                },
                {
                    "number": 33,
                    "text": "Uye zvakaitika kuti Amuroni akanyengetedza maRamani; uye akatumira vakadzi vavo, avo vakanga vari vanasikana vemaRamani, kuti vanyengetedze hanzvadzi dzavo kuti dzisaparadze varume vavo."
                },
                {
                    "number": 34,
                    "text": "Uye maRamani akanzwira tsitsi Amuroni nehama dzake, vakasavaparadza, pamusana pevakadzi vavo."
                },
                {
                    "number": 35,
                    "text": "Uye Amuroni nehama dzake vakabatana nemaRamani, uye vaifamba murenje vachitsvaka nyika yaNifai pavakawana nyika yeHerami, yakange iri yaAruma nehama dzake."
                },
                {
                    "number": 36,
                    "text": "Uye zvakaitika kuti maRamani akavimbisa Aruma nehama dzake, kuti kana vakavaratidza nzira inoenda kunyika yaNifai vanobva vavapa upenyu hwavo nerusununguko rwavo."
                },
                {
                    "number": 37,
                    "text": "Asi mushure mekunge Aruma avaratidza nzira yaienda kunyika yaNifai maRamani haana kuchengeta chivimbiso chavo; asi vakaisa varindi avo kuti vatarise nyika yeHerami, zvose naAruma nehama dzake."
                },
                {
                    "number": 38,
                    "text": "Uye vamwe vavo vakange vasara vakaenda kunyika yaNifai; uye chimwe chikamu chikadzokera kunyika yeHerami, vakaunzawo vakadzi nevana vevarindi vakange vasiiwa."
                },
                {
                    "number": 39,
                    "text": "Uye mambo wemaRamani akange abvumira kuti Amuroni ave mambo nemutongi wevanhu vekwake, vakange vari munyika yeHerami; zvakadaro akange asina simba rekuita zvisingadiwe namambo wemaRamani."
                }
            ]
        },
        "/study/scriptures/bofm/mosiah/24": {
            "uri": "/study/scriptures/bofm/mosiah/24",
            "title": "Mosaya 24",
            "data_type": "chapter",
            "chapter_name": "Chitsauko 24",
            "chapter_summary": [
                "Amuroni anotambudza Aruma nevanhu vake—Vanozouraiwa kana vakanamata—Ishe anoita kuti mitoro yavo inge yakareruka—Anovabvisa muusungwa,uye ndokubva vadzokera kuZarahemura. Zvingangove makore 145 kusvika ku120 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti Amuroni akawana mufaro pamberi pamambo wemaRamani; naizvozvo, akati iye nevanhu vake vave vadzidzisi vemaRamani, hongu, kana vevanhu vaiva munyika yeShemuroni, nemunyika yeShiromu, nemunyika yaAmuroni."
                },
                {
                    "number": 2,
                    "text": "Nokuti maRamani akanga atora nyika dzose idzi; naizvozvo, mambo wemaRamani akange agadza madzimambo munyika dzose idzi."
                },
                {
                    "number": 3,
                    "text": "Uye zvino zita ramambo wemaRamani ainzi Ramani, achidaidzwa nezita rababa wake; naizvozvo aidaidzwa kuti mambo Ramani. Uye akange ari mambo wevanhu vakawanda."
                },
                {
                    "number": 4,
                    "text": "Uye akagadza hama dzaAmuroni kuti vave vadzidzisi munyika dzose dzine vanhu vake; uye ndiko kudzidziswa kwakaitwa mutauro waNifai mukati mevanhu vose vemaRamani."
                },
                {
                    "number": 5,
                    "text": "Uye vaive vanhu vakanga vachinzwana; zvisinei vakanga vasingazive Mwari; kana hama dzaAmuroni hadzina chadzakavadzidzisa maererano nezvaIshe Mwari vavo, kana mutemo waMosesi, kana kuvadzidzisa mazwi aAbhinadhai;"
                },
                {
                    "number": 6,
                    "text": "Asi vakavadzidzisa kuti vachengete zvinyorwa zvavo, nokuti vapote vachinyorerana."
                },
                {
                    "number": 7,
                    "text": "Uye ndiko kutanga kuwanda kweupfumi hwemaRamani, uye vakatanga kutengeserana nokutengerana uye vakasimba, uye vakatanga kuve vanhu vakachenjera nokunyengedza, muungwaru hwenyika, hongu, vanhu vainyengedza zvikuru, netsika dzose dzetsvina nokupamba, kunze kwekunge zviri pakati pavo nehama dzavo."
                },
                {
                    "number": 8,
                    "text": "Uye zvino zvakaitika kuti Amuroni akatanga kuratidza simba rake kuna Aruma nehama dzake, akatanga kuvatambudza, uye akaita kuti vana vake vanetse vana vavo."
                },
                {
                    "number": 9,
                    "text": "Nokuti Amuroni aiziva Aruma, kuti aimbenge ari mumwe wevapirisita vamambo, nokutiwo ndiye akanga ari uye akatandaniswa namambo nepamusana pekutenda mazwi akataurwa naAbhinadhai, nokudaro akanga akamushatirirwa; nokuti akanga ari pasi pamambo Ramani, asi aive nesimba kwavari, uye achivapa mabasa ekuita, nekuvaisira vanovatarisa kana vachiita basa."
                },
                {
                    "number": 10,
                    "text": "Uye zvakaitika kuti dambudziko ravo rakakura zvekuti vakatanga kuchema zvikuru kuna Mwari."
                },
                {
                    "number": 11,
                    "text": "Uye Amuroni akavati vakafanira kuti varege kuchema kwavo; uye ndokuisa varindi vake kuti vavatarise, kuti ani zvake anenge awanikwa achidaidza Mwari anouraiwa."
                },
                {
                    "number": 12,
                    "text": "Uye Aruma nevanhu vake havana kusimudzira mazwi avo kuna Ishe Mwari vavo, asi vakadira mwoyo yavo kwavari; uye iye vakaziva pfungwa dzemwoyo yavo."
                },
                {
                    "number": 13,
                    "text": "Uye zvakaitika kuti izwi raIshe rakauya kwavari mumatambudziko avo, richiti: Simudzai misoro yenyu uye munzwe kunyaradzwa, nokuti ndinoziva chibvumirano chamakaita kwandiri; uye ndichabvumirana nevanhu vangu ndigovabvisa muusungwa."
                },
                {
                    "number": 14,
                    "text": "Uye ndicharerutsa mitoro inoiswa pamapfudzi enyu, zvekuti imi hamuzoinzwa kurema kana dai iri kumisana yenyu, kana dai muri muusungwa; uye izvi ndinozviita kuti mugove vapupuriri vangu ndabva pano, uye kuti mugoziva nechokwadi kuti ini Ishe Mwari, ndinoshanyira vanhu vangu mumatambudziko avo."
                },
                {
                    "number": 15,
                    "text": "Uye zvino zvakaitika kuti mitoro yakaiswa pana Aruma nehama dzake yakarerutswa, hongu, Ishe vakavasimbisa kuti vatakure mitoro yavo nyore-nyore, uye vagozviisa pasi pavo norufaro nemwoyo murefu kune zvose zvaida Ishe."
                },
                {
                    "number": 16,
                    "text": "Uye zvakaitika kuti rutendo rwavo nokugadzikana kwavo zvakakura zvekuti izwi raIshe rakauya kwavari zvakare, richiti: Ivai norufaro rwakanaka, nokuti mangwana ndichakubvisai muusungwa."
                },
                {
                    "number": 17,
                    "text": "Uye vakati kuna Aruma: Uchaenda mberi kwevanhu ava, uye ndichaenda newe uye ndigonunura vanhu ava muusungwa."
                },
                {
                    "number": 18,
                    "text": "Zvino zvakaitika kuti Aruma nevanhu vake neusiku vakaunganidza zvipfuyo zvavo zvose, nezvirimwa zvavo; hongu, kana neusiku hwose vakanga vachiunganidza zvipfuyo zvavo."
                },
                {
                    "number": 19,
                    "text": "Uye rungwanani Ishe vakaita kuti maRamani akotsire hope dzekufa chaidzo, hongu, uye vose vaivatarisa pakuita mabasa avo vakakotsira kukotsira kwakadzama chaizvo."
                },
                {
                    "number": 20,
                    "text": "Uye Aruma nevanhu vake vakaenda murenje; uye mushure mekufamba muswere wose vakadzika matende avo munhika, uye vakadaidza nhika iyi kuti Aruma, nokuti ndiye akavatungamirira nzira yavo murenje."
                },
                {
                    "number": 21,
                    "text": "Hongu, uye munhika yaAruma vakatenda Mwari nokutenda kukuru nenzira yekuti vakanga vavanzwira tsitsi, vakarerutsa mitoro yavo, uye vakange vavabvisa muusungwa; nokuti vakange vari muusungwa, uye hapana aigona kuvabvisa kunze kwekunge vari Ishe Mwari vavo."
                },
                {
                    "number": 22,
                    "text": "Uye vakapa kutenda kuna Mwari, hongu, vose varume, nevakadzi vose nevana vose vaikwanisa kutaura vakasimudza mazwi avo mukukudza Mwari vavo."
                },
                {
                    "number": 23,
                    "text": "Uye zvino Ishe vakati kuna Aruma: Kurumidza iwe utore iwe nevanhu ava mubve munyika muno, nokuti maRamani amuka uye ave kukuteverai; saka ibvai munyika muno, uye ndichamisa maRamani munhika muno kuti vasapfuure pano mukutevera kwavo vanhu ava."
                },
                {
                    "number": 24,
                    "text": "Uye zvakaitika kuti vakabva munhika umu, vakatora rwendo rwavo vakananga murenje."
                },
                {
                    "number": 25,
                    "text": "Uye mushure memazuva gumi nemaviri vave murenje vakasvika munyika yaZarahemura; uye mambo Mosaya akavagashira nomufaro."
                }
            ]
        },
        "/study/scriptures/bofm/mosiah/25": {
            "uri": "/study/scriptures/bofm/mosiah/25",
            "title": "Mosaya 25",
            "data_type": "chapter",
            "chapter_name": "Chitsauko 25",
            "chapter_summary": [
                "Zvizvarwa zvaMureki kuZarahemura vanove maNifai—Vanonzwa nezvevanhu vekwaAruma neveZenifi—Aruma anobhabhatidza Rimuhai nevanhu vake vose—Mosaya anopa simba Aruma kuti aronge Chechi yaMwari. Zvingangove makore 120 Kristu asati azvarwa."
            ],
            "verses": [
                {
                    "number": 1,
                    "text": "Uye zvino mambo Mosaya akaita kuti vanhu vose vaungane pamwechete."
                },
                {
                    "number": 2,
                    "text": "Zvino vana vaNifai vakange vasiri vazhinji, kana avo vakange vari zvizukuru zvaNifai, vakanga vasina kuwanda zvakaita vanhu vaZarahemura, akange ari wechizukuru chaMureki, neavo vakange vaenda naye murenje."
                },
                {
                    "number": 3,
                    "text": "Uye vanhu vaNifai vakasangana nevanhu vaZarahemura vakanga vasina kuwanda zvakanga zvakaita maRamani; hongu, havaisvika kana chikamu chepakati chavo mukuwanda."
                },
                {
                    "number": 4,
                    "text": "Uye zvino vose vanhu vaNifai vakaungana pamwechete, nevosewo vanhu vaZarahemura, uye vakange vakaungana vari muzvikwata zviviri."
                },
                {
                    "number": 5,
                    "text": "Uye zvakaitika kuti Mosaya akaverenga, uye akaita kuti kuverengwe, zvinyorwa zvaZenifi kuvanhu vake; hongu, akaverenga zvinyorwa zvevanhu vaZenifi, kubvira panguva yavakabva munyika yeZarahemura kusvika panguva yavakadzoka zvakare."
                },
                {
                    "number": 6,
                    "text": "Uye akaverengawo rungano rwaAruma nehama dzake, nematambudziko avo ose, kubvira panguva yavakabva munyika yeZarahemura kusvika panguva yavakadzoka zvakare."
                },
                {
                    "number": 7,
                    "text": "Uye zvino, apo Mosaya akapedza kuverenga zvinyorwa, vanhu vake vaigara munyika iyi vakashamiswa zvikuru nokukatyamara."
                },
                {
                    "number": 8,
                    "text": "Nokuti havana kuziva kuti vofungei; nokuti pavakaona avo vakange vabviswa muusungwa vakazadzwa nomufaro mukuru."
                },
                {
                    "number": 9,
                    "text": "Uye zvakare, pavakafunga nezvehama dzavo dzakauraiwa nemaRamani vakazadzwa nokusuwa, uye vakachema misodzi yekusuwa."
                },
                {
                    "number": 10,
                    "text": "Uye zvakare, pavakafunga nekunaka kwaMwari kwavakanga vachiona, nesimba ravo mukubvisa Aruma nehama dzake mumaoko emaRamani nemuusungwa, vakasimudza mazwi avo vakatenda kuna Mwari."
                },
                {
                    "number": 11,
                    "text": "Uye zvakare, pavakafunga nezvemaRamani, vakange vari hama dzavo, kuipa kwavo neupenyu hwakasviba, vakazadzwa nekurwadzwa uye nekushushikana pamusoro pezvemagariro akanaka emweya yavo."
                },
                {
                    "number": 12,
                    "text": "Uye zvakaitika kuti avo vakange vari vana vaAmuroni nehama dzake, vakange varoora vanasikana vemaRamani, havana kufadzwa nekuita kwemadzibaba avo, uye vakati havachadaidzwa nemazita emadzibaba avo, naizvozvo vakatora zita raNifai, kuti vagodaidzwa kuti vana vaNifai uye vagoverengerwa kune avo vanonzi maNifai."
                },
                {
                    "number": 13,
                    "text": "Uye zvino vanhu vose veZarahemura vakaverengerwa kumaNifai, uye izvi zvakonzerwa nokuti umambo hwakange hwakapiwa kune avo chete vaive zvizukuru zvaNifai."
                },
                {
                    "number": 14,
                    "text": "Uye zvino zvakaitika kuti Mosaya apedza kutaura nekuverengera vanhu, akada kuti Aruma ataurewo kuvanhu."
                },
                {
                    "number": 15,
                    "text": "Uye Aruma akataura kwavari, vakaungana pamwechete mumapoka makuru, uye akaenda paboka neboka, achiparidzira vanhu kutendeuka norutendo munaIshe."
                },
                {
                    "number": 16,
                    "text": "Uye akakuridzira vanhu vaRimuhai nehama dzake, vose avo vakanga vabviswa muusungwa, kuti vakafanira kuyeuka kuti ndiIshe akavanunura."
                },
                {
                    "number": 17,
                    "text": "Uye zvakaitika kuti mushure mekunge Aruma adzidzisa vanhu zvinhu zvakawanda, uye apedza kutaura kwavari, mambo Rimuhai akada kuti abhabhatidzwe; uye vose vanhu vake vakadawo kuti vabhabhatidzwewo."
                },
                {
                    "number": 18,
                    "text": "Naizvozvo, Aruma akaenda akapinda mumvura akavabhabhatidza; hongu, akavabhabhatidza netsika yaakabhabhatidza nayo hama dzake mumvura dzaMormoni; hongu, uye vose vaakabhabhatidza vakave nhengo dzechechi yaMwari; uye zvose vachizviita pamusana pekutenda kwavo kumazwi aAruma."
                },
                {
                    "number": 19,
                    "text": "Uye zvakaitika kuti mambo Mosaya akabvumira Aruma kuti aite chechi munyika yose yeZarahemura; uye akamupa simba rekugadza vapirisita nevadzidzisi muchechi yega-yega."
                },
                {
                    "number": 20,
                    "text": "Izvi zvakakonzerwa nokuti vanhu vakange vakawanda zvekuti hazvaiita kuti vadzidziswe nemudzidzisi mumwechete; uye havaikwanisa kunzwa shoko raMwari mugungano rimwechete."
                },
                {
                    "number": 21,
                    "text": "Naizvozvo vakaunganidzana pamwechete munzvimbo nemapoka akasiyana-siyana, aidaidzwa kunzi machechi; chechi yega-yega iine vapirisita vayo nevadzidzisi vayo, uye wose mupirisita achiparidza shoko maererano nokuripiwa kwaakange aitwa naAruma."
                },
                {
                    "number": 22,
                    "text": "Uye zvisinei kana dai chechi dzakange dzakawanda dzaive chechi imwechete, hongu, chechi yaMwari; nokuti hapana chimwe chaiparidzwa muchechi umu kunze kwekutendeuka nerutendo munaMwari."
                },
                {
                    "number": 23,
                    "text": "Uye zvino makanga muine chechi nomwe munyika yeZarahemura. Uye zvikaitika kuti ani nani zvake aida kutora zita raKristu, kana raMwari, akapinda chechi dzaMwari."
                },
                {
                    "number": 24,
                    "text": "Uye vaidaidzwa kunzi vanhu vaMwari. Uye Mwari vakadira Mweya wavo mavari, uye vakaropafadzwa, uye vakave nokubudirira munyika."
                }
            ]
        },
        "/study/scriptures/bofm/mosiah/26": {
            "uri": "/study/scriptures/bofm/mosiah/26",
            "title": "Mosaya 26",
            "data_type": "chapter",
            "chapter_name": "Chitsauko 26",
            "chapter_summary": [
                "Nhengo zhinji dzeChechi dzinotungamirwa muchitema nevasingatende—Aruma anovimbiswa upenyu hwokusingaperi—Avo vanotendeuka vagobhabhatidzwa vanowana ruregerero—Nhengo dzeChechi dziri muzvitema dzinotendeuka nokureurura kunaAruma nekunaIshe dzicharegererwa; tadzezvo, havazoverengerwa kunhengo dzeChechi. Zvingangove makore 120 kusvika ku100 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika kuti kwakange kuine vazhinji vechizvarwa vaikura vakange vasinganzwisise mazwi amambo Benjamini, nguva dzakataurwa mazwi aya vakanga vari vana vaduku; uye vakange vasingatende tsika dzemadzibaba avo."
                },
                {
                    "number": 2,
                    "text": "Havana kutenda zvaitaurwa maererano nekumuka kuvakafa, havanawo kubvuma kuti kuna Kristu achauya."
                },
                {
                    "number": 3,
                    "text": "Uye zvino nenzira yekusatenda kwavo havana kukwanisa kunzwisisa shoko raMwari; uye mwoyo yavo yakange yatooma."
                },
                {
                    "number": 4,
                    "text": "Uye havana kuda kubhabhatidzwa; kana kupinda chechi. Uye vakange vari vanhu vakasiyana nevamwe murutendo rwavo, uye vakaramba vakadaro, kana muupenyu hwavo hwenyama nemuzvitema zvavo; nokuti vakanga vasingade kudaidzira kuna Ishe Mwari vavo."
                },
                {
                    "number": 5,
                    "text": "Uye zvino munguva yekutonga kwaMosaya vakange vasina kuwanda zvingasvika chikamu chepakati chevanhu vaMwari; asi nenzira yekuhedhuka kwevanhu vakazowandawo."
                },
                {
                    "number": 6,
                    "text": "Nokuti zvakaitika kuti vakanyengedza vazhinji nemazwi avo ekunyengedza, vakanga vari muchechi, vakaita kuti vaite zvitema zvizhinji; naizvozvo zvakaita kuti avo vaiita zvitema, vari muchechi, vaifanira kutsiurwa nechechi."
                },
                {
                    "number": 7,
                    "text": "Uye zvakaitika kuti vakaunzwa kune vapirisita, uye vakaunzwa kuvapirisita nevadzidzisi; uye vapirisita vakaenda navo kuna Aruma, akange ari mupirisita wepamusoro."
                },
                {
                    "number": 8,
                    "text": "Zvino mambo Mosaya akange apa Aruma mvumo pamusoro pechechi."
                },
                {
                    "number": 9,
                    "text": "Uye zvakaitika kuti Aruma haana chaaiziva maererano nezvavo; asi kwaive nevazhinji vaipupura kuipa kwavo; hongu, vanhu vakasimuka vakataura nezvekuipa kwavo vakawanda."
                },
                {
                    "number": 10,
                    "text": "Zvino hapana kunge kwakamboitika chinhu chakadaro muchechi; naizvozvo Aruma akanetseka mumweya, akaita kuti vaunzwe pamberi pamambo."
                },
                {
                    "number": 11,
                    "text": "Uye akati kuna mambo: Tarisai, havano vazhinji vatauisa mberi kwenyu, vari kupomerwa mhosva nehama dzavo; hongu, uye vakatorwa muzvitema zvakasiyana-siyana. Uye havatendeuke muzvitema zvavo; naizvozvo ndauya navo kwamuri, kuti imi muvatonge maererano nemhosva dzavo."
                },
                {
                    "number": 12,
                    "text": "Asi mambo Mosaya akati kuna Aruma: Tarisai, ini handivatonge; naizvozvo ndava kuvaisa mumaoko ako kuti vatongwe."
                },
                {
                    "number": 13,
                    "text": "Uye zvino mweya waAruma wakange wotambudzika zvakare; uye akaenda akanobvunza Ishe kuti angaitei nenyaya iyi, nokuti aitya kuti angazokanganisa pamberi paMwari."
                },
                {
                    "number": 14,
                    "text": "Uye zvino zvakaitika kuti mushure mekunamata nemwoyo wake wose kuna Mwari, izwi raIshe rakauya kwaari, richiti."
                },
                {
                    "number": 15,
                    "text": "Wakaropafadzwa iwe, Aruma, uye vakaropafadzwa avo vakabhabhatidzwa mumvura dzaMormoni. Unoropafadzwa nokuti une rutendo rwukuru mumazwi ega emuranda wangu Abhinadhai."
                },
                {
                    "number": 16,
                    "text": "Uye vakaropafadzwa nenzira yerutendo rwavo rwukuru mumazwi ega awakavataurira."
                },
                {
                    "number": 17,
                    "text": "Uye iwe wakaropafadzwa nokuti wakaisa chechi pakati pevanhu ava; uye vachamiswa, uye vachave vanhu vangu."
                },
                {
                    "number": 18,
                    "text": "Hongu, vakaropafadzwa ava vanhu vanoda kutakura zita rangu; nokuti vachadaidzwa nezita rangu; uye ndevangu."
                },
                {
                    "number": 19,
                    "text": "Uye nokuti wandibvunza maererano nemutadzi, waropafadzwa."
                },
                {
                    "number": 20,
                    "text": "Uri muranda wangu; uye ndinoita chibvumirano newe kuti uchave neupenyu hwokusingaperi; uye iwe uchandishandira ugofamba muzita rangu, uye ugounganidza hwai dzangu pamwechete."
                },
                {
                    "number": 21,
                    "text": "Uye uyo achanzwa shoko rangu ndiye achave hwai yangu, iyeyo muchamugamuchira muchechi, uye iyeyo neniwo ndichamugamuchira."
                },
                {
                    "number": 22,
                    "text": "Nokuti tarisai, iyi ichechi yangu; wose anobhabhatidzwa achabhabhatidzwa nokutendeuka. Uye wose amuchatambira achatenda muzita rangu; iyeyo ndichamuregerera ndakasununguka."
                },
                {
                    "number": 23,
                    "text": "Nokuti ndini ini ndinotakura zvitadzo zvenyika; nokuti ndini ini ndakavasika; uye ndini ini ndinopa kune uyo anotenda kusvika kumagumo nzvimbo kurudyi rwangu."
                },
                {
                    "number": 24,
                    "text": "Nokuti tarisai, vanodaidzwa muzita rangu; uye kana vachindiziva vachauya, uye vachawana nzvimbo yokusingaperi kurudyi kwangu."
                },
                {
                    "number": 25,
                    "text": "Uye zvichaitika kuti kana hwamanda yepiri yarira zvino avo vasina kumbondiziva vachauya uye vozomira pamberi pangu."
                },
                {
                    "number": 26,
                    "text": "Uye ipapo vachaziva kuti ndini Ishe Mwari vavo, kuti ndini Mununuri wavo; asi havazonunurwa."
                },
                {
                    "number": 27,
                    "text": "Uye ndichareurura kwavari kuti handina kumbovaziva; uye vachaenda mumoto usingaperi wakagadzirirwa dhiabhorosi nengirozi dzake."
                },
                {
                    "number": 28,
                    "text": "Naizvozvo ndinoti kwamuri, kuti uyo asingade kunzwa shoko rangu, iyeyo musamugamuchire muchechi yangu, nokuti iyeyo handimugamuchire muzuva rekupedzisira."
                },
                {
                    "number": 29,
                    "text": "Naizvozvo ndinoti kwamuri, Endai; uye uyo wose achanditadzira, iyeyo muchamutonga maererano nezvitadzo zvaanenge aita; uye akareurura zvitema zvake kwamuri nekwandiri, uye akatendeuka nemwoyo wake wose, iyeyo muchamuregerera, neni ndichamuregererawo."
                },
                {
                    "number": 30,
                    "text": "Hongu, uye munguva dzose vanhu vangu vachatendeuka ini ndichavaregerera zvavanonditadzira."
                },
                {
                    "number": 31,
                    "text": "Uye imi mucharegererana zvamunotadzirana; nokuti zvirokwazvo ndinoti kwamuri, uyo asingaregerere muvakidzani wake iye achiti akatendeuka, iyeyo anozvikonzera kuraswa."
                },
                {
                    "number": 32,
                    "text": "Zvino ndinoti kwamuri, Endai; uye uyo wose asingatendeuke muzvivi zvake iyeyo haazoverengerwa muvanhu vangu; uye izvi zvichagara zvakadaro kubvira zvino zvichienda mberi."
                },
                {
                    "number": 33,
                    "text": "Uye zvakaitika kuti Aruma paakanzwa mazwi aya akaanyora kuti agogara nawo, nekuti agotonga vanhu vechechi iyoyo maererano nemirau yaMwari."
                },
                {
                    "number": 34,
                    "text": "Uye zvakaitika kuti Aruma akaenda akanotonga avo vakanga vari muzvitadzo, maererano neshoko raIshe."
                },
                {
                    "number": 35,
                    "text": "Uye vose vakatendeuka muzvitema zvavo vakazvireurura, ivavo akavaverengera mukati mevanhu vechechi;"
                },
                {
                    "number": 36,
                    "text": "Uye avo vakanga vasingade kureurura zvitema zvavo nekutendeuka kubva mukutadza kwavo, ivavo havana kuverengerwa kuvanhu vechechi, uye mazita avo akadzimwa."
                },
                {
                    "number": 37,
                    "text": "Uye zvakaitika kuti Aruma ndiye akabata dzose nyaya dzechechi; uye vakatanga zvakare kuve nerunyararo nokubudirira zvikuru munyaya dzechechi, vachifamba vakachenjera pamberi paMwari, vakagashira vazhinji, nokubhabhatidza vazhinji."
                },
                {
                    "number": 38,
                    "text": "Uye zvino zvose zvinhu izvi zvakaitwa naAruma nevamwe vaaishanda navo mubasa rechechi, vachifamba nesimba rose, vachidzidzisa shoko raMwari muzvinhu zvose, vachitambura muzvinhu zvakasiyana-siyana, vachinetswa neavo vose vakanga vasiri vechechi yaMwari."
                },
                {
                    "number": 39,
                    "text": "Uye vakatsiura hama dzavo; ivowo vakatsiurwa, wose wose neshoko raMwari, maererano nezvitema zvavo, kana kuzvitadzo zvaainge aita, vachitumwa naMwari kuti vasamire kunamata, nekupa kutenda muzvinhu zvose."
                }
            ]
        },
        "/study/scriptures/bofm/mosiah/27": {
            "uri": "/study/scriptures/bofm/mosiah/27",
            "title": "Mosaya 27",
            "data_type": "chapter",
            "chapter_name": "Chitsauko 27",
            "chapter_summary": [
                "Mosaya anorambidza kutambudzana uye anokurudzira kuti vanhu vabatwe zvakafanana—Aruma mudiki nevana vana vaMosaya vanotsvaka kuparadza Chechi—Ngirozi inouya uye yovataurira kuti vasiye nzira yavo yakaipa—Aruma anoitwa chimumumu—Rudzi rwose rwevanhu rwakafanira kuzvarwa zvakare kuti rwuwane ruponeso—Aruma nevana vaMosaya vanodaidzira mazwi anofadza. Zvingangove makore 100 kusvika ku92 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti kutambudzwa kwakange kuchiitwa chechi neavo vakange vasingatende kwakakura zvekuti chechi yakatanga kutsutsumwa, uye vakanyunyuta kuvatungamiri vavo pamusoro penhau iyi; uye vakanyunyuta kuna Aruma. Uye Aruma akaisa nyaya iyi kuna mambo wavo, Mosaya. Uye Mosaya akabvunza vapirisita vake."
                },
                {
                    "number": 2,
                    "text": "Uye zvakaitika kuti mambo Mosaya akatumira chiziviso munyika yose achiti hakuna munhu asingapinde sangano akafanira kutambudza avo vanhu vechechi yaMwari."
                },
                {
                    "number": 3,
                    "text": "Uye pakaiswa murau wakaoma kuchechi dzose kuti hakuna kufanira kuti kuve nekutambudzana pakati pavo, kuti pakafanira kuve nekuenzana kuvanhu vose;"
                },
                {
                    "number": 4,
                    "text": "Kuti havafanire kuregera kuzvida nekuzvikudza kuchikanganisa runyararo rwavo; kuti wose munhu akafanira kukudza muvakidzani wake sekuzvikudza kwaanozviita iye, vachizvishandira nemaoko avo pachavo kuti vazviriritire."
                },
                {
                    "number": 5,
                    "text": "Hongu, uye vose vapirisita vavo nevadzidzisi vavo vakafanira kushanda nemaoko avo kuti vazviriritire, muzvinhu zvose kunze kwemuurwere, kana mukushaya kwakanyanya; uye mukuita zvinhu izvi, vakakura munyasha dzaMwari."
                },
                {
                    "number": 6,
                    "text": "Uye munyika makatanga kuve nerunyararo zvakare; uye vanhu vakatanga kuwanda chaizvo, uye vakatanga kupararira nenyika yose, hongu, kuchamhembe nekumaodzanyemba, kumabvazuva nekumadokero, vachivaka maguta makuru nemisha mumativi ose enyika."
                },
                {
                    "number": 7,
                    "text": "Uye Ishe akavashanyira akavapa kubudirira, uye vakave vanhu vazhinji vakapfuma."
                },
                {
                    "number": 8,
                    "text": "Zvino vanakomana vana vaMosaya vaiverengerwa kuvanhu vasingatende; nemumwe wevanakomana vaAruma akange achiverengerwa kwavari, iye achidaidzwa kuti Aruma, zita rababa vake; zvisinei, akave munhu ane uipi anonamata zvifananidzo. Uye akange ari munhu anotaurisa, uye achitaura manyepo mazhinji kuvanhu; naizvozvo akaita kuti vanhu vazhinji vaite sekuita kwake mukutadza."
                },
                {
                    "number": 9,
                    "text": "Uye akadzorera chechi yaMwari shure zvakanyanya; achiba mwoyo yevanhu; achikonzera kukakavadzana mukati mevanhu; achipa mukana kumuvengi waMwari kuti aratidze simba rake muvanhu."
                },
                {
                    "number": 10,
                    "text": "Uye zvino zvakaitika kuti paakanga achifamba achiparadza chechi yaMwari, nokuti aifamba nevana vaMosaya muruvande achitsvaka kuparadza chechi, nokurasa vanhu vaIshe, zvisirizvo zviri mumirairo yaMwari, kana kunyange yamambo—"
                },
                {
                    "number": 11,
                    "text": "Uye sekutaura kwandaita kwamuri, kufamba kwavaiita vachipandukira Mwari, tarisai, ngirozi yaIshe yakazviratidza kwavari; uye yakaburuka seiri mugore; uye yakataura nezwi rainge mabhanan’ana, rakakonzera kuti pasi pazunguzike apo pavakange vamire;"
                },
                {
                    "number": 12,
                    "text": "Uye kushamiswa kwavo kwakave kukuru, zvekuti vakapunzikira pasi, uye vakatadza kunzwisisa mazwi aakange achitaura kwavari."
                },
                {
                    "number": 13,
                    "text": "Zvisinei akachema zvakare, achiti: Aruma muka umire pano, ko unotambudzirei chechi yaMwari? Nokuti Ishe akati: Iyi ichechi yangu, uye ndichaimisa; hakuna chichaibvisa panzvimbo, kunze kwekutadza kwevanhu vangu."
                },
                {
                    "number": 14,
                    "text": "Uye zvakare, ngirozi yakati: Tarisai, Ishe vakanzwa minamato yevanhu vavo, neminamato yemuranda wavo, Aruma, anova baba vako; nokuti akanamata nerutendo rukuru maererano nemi kuti dai masvitswa pakuziva chokwadi; naizvozvo, nechikonzero ichochi ndauya kuti ndizokupwisai nezvesimba nemvumo yaMwari, kuti minamato yevaranda vavo ingapindurwe maererano nerutendo rwavo."
                },
                {
                    "number": 15,
                    "text": "Uye zvino tarisai, mungapikisana here nesimba raMwari? Nokuti tarisai, izwi rangu harizunguze nyika here? Uye hamugone kundionawo here pamberi penyu? Uye ndakatumwa kubva kuna Mwari."
                },
                {
                    "number": 16,
                    "text": "Zvino ndinoti kwamuri: Endai, uye mugorangarira uranda hwemadzibaba enyu munyika yeHerami, nemunyika yaNifai; nekurangarirawo kukura kwezvinhu zvaakavaitira; nokuti vakanga vari muusungwa uye akavasunungura. Uye zvino ndinoti kwamuri, Aruma, enda munzira yako, uye urege kutsvaka kuparadza chechi zvakare, kuti minamato yavo igopindurwa, uye izvi zviri zvinoitika kana dai iwe pachako uchida kuraswa."
                },
                {
                    "number": 17,
                    "text": "Uye zvino zvakaitika kuti aya ndiwo mazwi akave ekupedzisira kutaurwa kuna Aruma nengirozi, ndokubva yaenda."
                },
                {
                    "number": 18,
                    "text": "Uye zvino Aruma neavo vakanga vainaye vakawira pasi zvakare, nokuti vakange vashamiswa zvikuru; nokuti nemaziso avo vakanga vaona ngirozi yaIshe; uye izwi rake rainge mabanan’ana, rakazunguza nyika; uye vaiziva kuti hakuna chimwe kunze kwesimba raMwari chaigona kuzunguza nyika nekuita kuti idedere sekunge ichatsemuka nepakati."
                },
                {
                    "number": 19,
                    "text": "Uye zvino kushamiswa kwaAruma kwakave kukuru zvekuti akabva ave chimumumu, zvekuti akatadza kuzurura muromo wake; hongu, uye akapera simba, zvekuti akatadza kusimudza kana maoko ake; naizvozvo akatorwa neavo vakanga vainaye, uye akatakurwa asisakwanise, kudakara asvikoiswa pameso pababa wake."
                },
                {
                    "number": 20,
                    "text": "Uye vakataurira baba vake zvose zvakanga zvaitika kwavari; uye baba vake vakafara, nokuti vakaziva kuti rakange riri simba raMwari."
                },
                {
                    "number": 21,
                    "text": "Uye akaita kuti vanhu vazhinji vaungane pamwechete kuti vagoona zvakanga zvaitwa kumwanakomana wake naIshe, nekune avo vakanga vainaye."
                },
                {
                    "number": 22,
                    "text": "Uye akaita kuti vapirisita vaungane pamwechete; uye vakatanga kutsanya, nekunamata kuna Ishe Mwari vavo kuti azarure muromo waAruma, kuti agotaura, nokutiwo nhengo dzemuviri wake nemaoko ake zviwane simba radzo—kuti maziso evanhu azururwe kuti aone nokuziva kunaka nokubwinya kwaMwari."
                },
                {
                    "number": 23,
                    "text": "Uye zvakaitika kuti mushure mekutsanya nokunamata kwemazuva maviri neusiku huviri, maoko nemakumbo aAruma akawana kusimba kwawo, uye akabva asimuka akatanga kutaura kwavari, achivati ngavave nekunyaradzwa kwakanaka:"
                },
                {
                    "number": 24,
                    "text": "Nokuti, akati iye, ndatendeuka muzvitema zvangu, uye ndikanunurwa naIshe; tarisai ndaberekwa neMweya."
                },
                {
                    "number": 25,
                    "text": "Uye Ishe vakati kwandiri: Usashamiswe kuti vose vanhu, hongu, varume nevakadzi, nyika dzose, marudzi, ndimi navanhu, vakafanira kuberekwa zvakare; hongu, kuberekwa naMwari, vapindurwa kubva muzvinhu zvavo zvenyama nemukupunzika kwavo, vachienda mukururama, vanunurwa naMwari, vachive vanakomana vake nevanasikana vake;"
                },
                {
                    "number": 26,
                    "text": "Uye ndiko kuve zvisikwa zvitsva kwavanobva vaita; uye kunze kwekunge vaita izvi, havana nzira yavangagare nhaka yeumambo hwaMwari nayo."
                },
                {
                    "number": 27,
                    "text": "Ndinoti kwamuri, kana zvikasaita sezvizvi, vanoraswa; uye izvi ndinozviziva, nokuti ini ndakange ndoda kuraswa."
                },
                {
                    "number": 28,
                    "text": "Zvisinei, mushure mekupinda mumatambudziko akanyanya, kutendeuka wave pedyo nerufu, Ishe netsitsi vakaona zvakafanira kuti vandibvute mukati mekutsva kusingaperi, uye ndazvarwa naMwari."
                },
                {
                    "number": 29,
                    "text": "Mweya wangu wakanunurwa kubva munduru yekuvava nemumajoto ezvitadzo. Ndakange ndiri mugomba mune rima rakati ndo; asi zvino ndave kuona chiedza chinoshamisa chaMwari. Mweya wangu wakashungurudzwa nekutambudzwa kwokusingaperi; asi ndakabvutwa, mweya wangu haucharwadza nariini."
                },
                {
                    "number": 30,
                    "text": "Ndakaramba Mununuri wangu, uye ndikaramba zvakanga zvataurwa nemadzibaba edu; asi zvino kuti vaone kuti achauya, nokuti anoyeuka chose chisikwa chaakasika, achazviisa pachena kune vose."
                },
                {
                    "number": 31,
                    "text": "Hongu, rose ibvi richapfugama, uye dzose ndimi dzichareurura pamberi pavo. Hongu, kana muzuva rekupedzisira, apo vose vanhu vachamirira kutongwa navo, ndipo pavachabvuma kuti ndiMwari; vachabvuma, avo vanogara vasina Mwari munyika, kuti kutongwa kwavo kuve kurangwa kusingaperi kwakakodzera pavari; uye vachadedera, nokubvunda, uye vagosvava kana vatariswa neziso ravo rinotsvaka."
                },
                {
                    "number": 32,
                    "text": "Uye zvino zvakaitika kuti Aruma kubvira panguva iyoyi akatangisa kudzidzisa vanhu, neavo vakanga vaina Aruma panguva yakazviratidza ngirozi kwavari, vachifamba nenyika yose, vachishambadza kuvanhu vose zvinhu zvavakanga vanzwa vakaona, vachiparidza shoko raMwari mukutambudzwa kwakanyanya, vachinetswa zvikuru neavo vakange vasiri vatendi; vachirohwa nevakawanda vavo."
                },
                {
                    "number": 33,
                    "text": "Asi zvakadaro zvose izvi, vakapa kunyaradza kwakawanda kuchechi, vachisimbisa rutendo rwavo, nekukurudzira nokushivirira nokushingirira kuchengetedza mirairo yaMwari."
                },
                {
                    "number": 34,
                    "text": "Uye vana vavo vaive vanakomana vaMosaya; uye mazita avo aive Amoni, naAroni, naOmuna, naHimunai; aya ndiwo aive mazita evanakomana vaMosaya."
                },
                {
                    "number": 35,
                    "text": "Uye vakafamba nenyika yose yeZarahemura, nemuvanhu vose vaitongwa vari pasi pamambo Mosaya, vachishingaira kuedza kugadziridza zvose zvavakange vakuvadza muchechi, vachireurura zvitadzo zvavo zvose, nokutaura zvose zvinhu zvavakanga vaona, uye vachitsanangura zviporofita nemagwaro matsvene kune avo vose vaida kuzvinzwa."
                },
                {
                    "number": 36,
                    "text": "Uye ndiko kuve midziyo kwavakaita mumaoko aMwari mukuunza vazhinji muruzivo rwechokwadi, hongu, kuruzivo rweMununuri wavo."
                },
                {
                    "number": 37,
                    "text": "Uye vakaropafadzwa sei! Nokuti vakashambadza runyararo; vakashambadza nhau dzezvinhu zvakanaka; uye vakaudza vanhu kuti Ishe vanotonga."
                }
            ]
        },
        "/study/scriptures/bofm/mosiah/28": {
            "uri": "/study/scriptures/bofm/mosiah/28",
            "title": "Mosaya 28",
            "data_type": "chapter",
            "chapter_name": "Chitsauko 28",
            "chapter_summary": [
                "Vanakomana vaMosaya vanoenda kunoparidza kumaRamani—Vachishandisa matombo maviri ekuonesa, Mosaya anodudzira mahwendefa emaJaredhi. Zvingangove makore 92 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika kuti mushure mekunge vanakomana vaMosaya vaita zvose zvinhu izvi, vakatora vanhu vashomanani navo vakadzokera kuna baba wavo, mambo, uye vakamukumbira kuti avabvumire, pamwechete neavo vavakangavasarudza, kuti vaende kunyika yaNifai kuti vanoparidza zvinhu zvavakange vanzwa, nokuti vape shoko raMwari kuhama dzavo, maRamani—"
                },
                {
                    "number": 2,
                    "text": "Kuti zvimwe vangavaunze mukuziva Ishe Mwari vavo, nekuvapwisa pamusoro pekuipa kwemadzibaba avo; nokuedza kuti vanga varape ruvengo rwavo nemaNifai, kuti zvimwe vangavaunze mukufarawo munaIshe Mwari vavo, kuti vanzwanane pachavo, uye kuti kusazove nokupesana munyika yose yavakapiwa naIshe Mwari vavo."
                },
                {
                    "number": 3,
                    "text": "Zvino vakadisa kuti ruponeso rwutaurwe kuchisikwa chose, nokuti havana kuda kuona mweya wemunhu uchiparara; hongu, kana pfungwa yekuti pawane mweya unotambudzika zvisingaperi yaiita kuti vabvunde nekudedera."
                },
                {
                    "number": 4,
                    "text": "Uye ndiko kushandwa kwavakaitwa neMweya waIshe, nokuti vakange vari vatadzi vane tsvina isingataurike. Uye Ishe vakaona netsitsi dzavo dzisingaverengeke kuti vavaponese; zvakadaro vakatambudzwa nokurwadziwa kwemweya nenzira yekuipa kwavo, vachitambudzika zvikuru nekutya kuti vacharaswa zvachose."
                },
                {
                    "number": 5,
                    "text": "Uye zvakaitika kuti vakakumbira baba wavo kwemazuva mazhinji kuti vaende kunyika yaNifai."
                },
                {
                    "number": 6,
                    "text": "Uye mambo Mosaya akaenda akanobvunza kuna Ishe kuti angaregere here vana vake vachienda kunoparidza shoko kumaRamani."
                },
                {
                    "number": 7,
                    "text": "Uye Ishe vakati kuna Mosaya: Rega vaende, nokuti vazhinji vachatenda mazwi avo, uye vachawana upenyu hwokusingaperi; uye ndichaburitsa vanakonana vako mumaoko emaRamani."
                },
                {
                    "number": 8,
                    "text": "Uye zvakaitika kuti Mosaya akabvuma kuti vaende vanoita maererano nezvavakanga vakumbira."
                },
                {
                    "number": 9,
                    "text": "Uye vakatora rwendo rwavo nemurenje kuti vaende kunoparidza shoko kumaRamani; uye ndichataura rungano rwekuita kwavo pashure."
                },
                {
                    "number": 10,
                    "text": "Zvino mambo Mosaya akange asisina wekugadza umambo, nokuti hapana mumwechete wevanakomana vake aibvuma umambo."
                },
                {
                    "number": 11,
                    "text": "Naizvozvo akatora zvinyorwa zvakange zvakanyorwa pamahwendefa endarira, nemahwendefawo aNifai, nezvinhu zvose zvaakanga achengeta maererano nemirairo yaMwari, mushure mekududzira nokuita kuti zvinyorwe izvo zvaive pamahwendefa egoridhe akawanikwa nevanhu vaRimuhai, akange apiwa kwaari neruoko rwaRimuhai;"
                },
                {
                    "number": 12,
                    "text": "Uye izvi akazviita nenzira yechido chevanhu vake; nokuti vakada kuziva zvikuru maererano nevanhu avo vakanga vaparadzwa."
                },
                {
                    "number": 13,
                    "text": "Uye zvino akazvidudzira achishandisa matombo maviri aye aiva akasungirirwa mumativi echaiita seuta."
                },
                {
                    "number": 14,
                    "text": "Zvino zvinhu izvi zvakagadzirwa kubvira pakutanga, uye zvikatambidzanwa chizvarwa nechizvarwa, kuti mitauro idudzirwe;"
                },
                {
                    "number": 15,
                    "text": "Uye zvakachengetwa uye zvikachengetedzwa neruoko rwaIshe, kuti varatidze kuchisikwa chose kuti akafanira kuva nenyika nezvitadzo noruvengo rwevanhu vavo ndiani."
                },
                {
                    "number": 16,
                    "text": "Uye ani nani anazvo zvinhu izvi anodaidzwa kunzi muoni, sezvaiitwa makare-kare."
                },
                {
                    "number": 17,
                    "text": "Zvino mushure mekunge Mosaya apedza kududzira zvinyorwa izvi, tarisai, zvakataura rungano rwevanhu vakaparadzwa, kubvira panguva yavakaparadzwa zvichidzokera panguva yekuvakwa kweshongwe huru, Ishe pavakavhiringidza mutauro wevanhu vakabva vapararira nenyika yose, hongu, kana kubvirawo panguva iyo zvichidzokera shure kunguva yekusikwa kwaAdama."
                },
                {
                    "number": 18,
                    "text": "Zvino rungano urwu rwakakonzera vanhu vaMosaya kuti vacheme zvikuru, hongu, vakazadzwa nekusuwa; zvisinei zvakavapa ruzivo rwakawanda, marwuri vakafara."
                },
                {
                    "number": 19,
                    "text": "Uye rungano urwu rwuchanyorwa mushure; nokuti tarisai, zvinofanira kuti vose vanhu vazive zvakanyorwa munhoroondo ino."
                },
                {
                    "number": 20,
                    "text": "Uye zvino, sekutaura kwandaita kwamuri, kuti mushure mekunge mambo Mosaya aita zvinhu izvi, akatora mahwendefa endarira nezvinhu zvose zvaakanga achengeta, ndokubva azvipa pana Aruma, aive mwanakomana waAruma; hongu, zvose zvinyorwa, nezvidudziriso zvacho, ndokuzvipa paari, ndokumuudza kuti akafanira kuzvichengeta nokuzvichengetedza, nekuchengetawo zvinyorwa zvevanhu, vachizvipa kuchizvarwa nechizvarwa, kana sekugamuchidzanwa kwazvakaitwa kubvira panguva yakabva Rihai kuJerusarema."
                }
            ]
        },
        "/study/scriptures/bofm/mosiah/29": {
            "uri": "/study/scriptures/bofm/mosiah/29",
            "title": "Mosaya 29",
            "data_type": "chapter",
            "chapter_name": "Chitsauko 29",
            "chapter_summary": [
                "Mosaya anoti kunze kwekuti kuve namambo ngakusarudzwe vatongi—Madzimambo asina kururama anotungamira vanhu vavo mukutadza—Aruma mudiki anosarudzwa kuve mukuru wevatongi nekuda kwevanhu—Ndiyewo mufundisi wepamusoro weChechi—Aruma Mukuru naMosaya vanofa. Zvingangove makore 92 kusvika ku91 Kristu asati azvarwa."
            ],
            "verses": [
                {
                    "number": 1,
                    "text": "Zvino Mosaya aita izvi akatumira shoko kunyika yose, kuvanhu vose, achida kuziva chido chavo maererano nemunhu akafanira kuve mambo wavo."
                },
                {
                    "number": 2,
                    "text": "Uye zvakaitika kuti izwi rakabva kuvanhu, richiti: Tinoda kuti Aroni mwanakomana wako ave mambo wedu nemutongi wedu."
                },
                {
                    "number": 3,
                    "text": "Zvino Aroni akange akwira kunyika yaNifai, naizvozvo mambo akange asingakwanise kugadza umambo paari; kana Aroni haaikwanisa kutora umambo; hakuna kana mwanakomana mumwechete waMosaya aida kutora umambo."
                },
                {
                    "number": 4,
                    "text": "Naizvozvo mambo Mosaya akatumira zvakare kuvanhu; hongu, akatumira mazwi akanyorwa kuvanhu. Uye aya ndiwo mazwi aakanyorwa, achiti:"
                },
                {
                    "number": 5,
                    "text": "Tarisai, imi vanhu vangu, kana kuti hama dzangu, nokuti ndinokukudzai saizvozvo, ndinoda kuti mufunge pamusoro penyaya yamadaidzirwa kuti mufunge—nokuti muri kuda kuti dai maita mambo."
                },
                {
                    "number": 6,
                    "text": "Zvino ndinoti kwamuri uyo akafanirwa kuve ari iye aneumambo aramba, uye haasikuda kutora umambo."
                },
                {
                    "number": 7,
                    "text": "Uye zvino kukawanikwa umwe kuti agadzwe munzvimbo yake, tarisai ndinotya kuti pachave nokukakavadzana mukati menyu. Uye ndiani anoziva kuti mwanakomana wangu, anove ndiye muridzi weumambo, angangoshatirwa akatora chimwe chikamu chevanhu vakaenda naye, izvo zvinozokonzera hondo nokukakavadzana mukati menyu, chinozove chikonzero chekudeura ropa zhinji nokusiya nzira dzaIshe, hongu, nokuparadza mweya yevanhu vazhinji."
                },
                {
                    "number": 8,
                    "text": "Zvino ndinoti kwamuri ngatingwarei uye tifunge zvinhu izvi, nokuti hatina kodzero yekuti tiparadze mwanakomana wangu, hatinazve simba rekuparadza kana uyo anenge aiswa munzvimbo yake."
                },
                {
                    "number": 9,
                    "text": "Uye kana mwanakomana wangu akadzokera kuzvinhu zvake zvekudada nezvinhu zvisipo achayeuka zvinhu zvaakambotaura, uye oti anoda umambo hwake, zvinozoita kuti iye nevanhu vano vaite zvitadzo zvakanyanya."
                },
                {
                    "number": 10,
                    "text": "Uye zvino ngatingwarei titarisire mberi kuzvinhu izvi, uye tichiita zvinhu zvinoita kuti vanhu vave nerunyararo."
                },
                {
                    "number": 11,
                    "text": "Naizvozvo ndichave mambo wenyu kwemazuva angu ose asara; zvakadaro, ngatigadze vatongi, kuti vatonge vanhu ava maererano nemutemo wedu; uye tichatanga patsva kugadzirisa nyaya dzevanhu ava nokuti tichasarudza varume vane njere kuve vatongi, vachatonga vanhu ava maererano nemirairo yaMwari."
                },
                {
                    "number": 12,
                    "text": "Zvino zviri nani kuti munhu atongwe naMwari pane kutongwa nemunhu, nokuti kutonga kwaMwari kwakanaka nguva dzose, asi kutonga kwevanhu hakuzi kwakanaka nguva dzose."
                },
                {
                    "number": 13,
                    "text": "Naizvozvo, dai zvaiitika kuti muwane vanhu vakarurama kuti vave madzimambo enyu, vaizoisa mitemo yaMwari, uye vachitonga vanhu ava maererano nemirairo yavo, hongu, dai maiwana madzimambo evarume vanoita sekuita kwababa vangu Benjamini achiitira vanhu vake—ndinoti kwamuri, dai izvi zviri izvo zvinoitika nguva dzose zvingadai zvakafanira kuti nguva dzose muve namadzimambo vekukutongai."
                },
                {
                    "number": 14,
                    "text": "Uye kana ini pachangu ndakashanda nesimba rangu nepfungwa dzose dzandiinadzo, kukudzidzisai mirairo yaMwari, nokudzika runyararo munyika yose, kuti kusave nehondo kana kupesana, pasina kuba, kana kukuvadza, kana kuponda, kana kuipa zvakwo kwose;"
                },
                {
                    "number": 15,
                    "text": "Uye ani nani zvake akatadza, iyeyo ndakamuranga maererano nemhosva yaakaita, maererano nemutemo watakapiwa nemadzibaba edu."
                },
                {
                    "number": 16,
                    "text": "Zvino ndinoti kwamuri, nenzira yechikonzero chekuti vanhu vose havana kururama hazvifanire kuti muve namambo kana madzimambo ekukutongai."
                },
                {
                    "number": 17,
                    "text": "Nokuti tarisai, mambo akaipa mumwechete anokonzera kuipa kwakadii kuti kuitwe, hongu, uye kuparadzwa kwakakura zvakadii!"
                },
                {
                    "number": 18,
                    "text": "Hongu, muchayeuka mambo Noa, kuipa kwake neruvengo rwake, kuipa neruvengo rwevanhu vake. Tarisai kuparadzwa kukuru kwakave pavari; ezvowo nechikonzero chekuipa kwavo vakaiswa muusungwa."
                },
                {
                    "number": 19,
                    "text": "Uye dai pakanga pasina kupindira kweMusiki wavo akangwara, uye izvi zvichikonzerwa nekutendeuka kwavo kwechokwadi, vangadai vakagara muhusungwa kusvika zvino."
                },
                {
                    "number": 20,
                    "text": "Asi tarisai, vakavasunungura nokuti vakazvirereka pamberi pavo; nokuti vakachema kwaari zvikuru akavabvisa muusungwa; uye ndiko kushanda kunoita Ishe nesimba ravo mune zvose mukati mevana vevanhu, vachitambanudzira ruoko rwavo rwetsitsi kune avo vanoisa ruvimbo rwavo maari."
                },
                {
                    "number": 21,
                    "text": "Uye tarisai, zvino ndinoti kwamuri, hamukwanise kubvisa mambo akaipa pachigaro cheumambo kunze kwekunge zvaitwa nekupesana kukuru, nekudeuka kweropa rakawanda."
                },
                {
                    "number": 22,
                    "text": "Nokuti tarisai, ane shamwari dzake mukutadza, uye anogara varindi vake vari pedyo; uye anobvarura mitemo yeavo vakatonga nekururama mberi kwake; uye anotsika-tsika netsoka dzake mirairo yaMwari."
                },
                {
                    "number": 23,
                    "text": "Uye anoita mitemo, uye oitumira kuvanhu vake, hongu, mitemo inopindirana neuipi hwake; uye ani nani zvake asingateerere mitemo yake anoita kuti aparadzwe; uye ani nani anomumukira anotumira hondo yake kunovarwisa, uye kana akakwanisa anovaparadza; uye mambo asina kururama ndiko kukanganisa nzira dzose dzekururama."
                },
                {
                    "number": 24,
                    "text": "Uye zvino tarisai ndinoti kwamuri, hazvifanire kuti ruvengo rwakadaro rwuuye kwamuri."
                },
                {
                    "number": 25,
                    "text": "Naizvozvo, sarudzai nezwi revanhu, vatongi, kuti mugotongwa maererano nemitemo yamakapiwa nemadzibaba edu, iri iyo mitemo chaiyo, uye iri yavakapiwa neruoko rwaIshe."
                },
                {
                    "number": 26,
                    "text": "Zvino hakazi kazhinji vanhu vachiti vanoda zvinopesana nezvinhu kwazvo; asi zvinoitika kuti vashoma vanoda zvinhu zvisiri izvo; naizvozvo izvi ndizvo zvamakafanira kucherechedza uye mugozviita mutemo wenyu—kuti muite zvamunoita muchiteerera mazwi evanhu."
                },
                {
                    "number": 27,
                    "text": "Uye kana kukasvika nguva yekuti izwi revanhu rasarudza zvakaipa, ndiyo nguva ichauya kutonga kwaMwari pamuri; hongu, ndiyo nguva yavachakushanyirai nekuparadza kukuru kana sekushanyira kwavakaita nyika ino."
                },
                {
                    "number": 28,
                    "text": "Uye zvino kana muine vatongi, uye vakasakutongai zviri maererano nemutemo wakaitwa, munogona kuti vatongi ivavo vatongwe nemutongi mukuru kupfuura ivo."
                },
                {
                    "number": 29,
                    "text": "Kana vatongi venyu vepamusoro vasina kutonga zvakarurama, muchaita kuti vashoma vevatongi venyu vadiki vaunganidzane pamwechete, uye vagotonga vatongi venyu vakuru, maererano nezvido zvevanhu."
                },
                {
                    "number": 30,
                    "text": "Uye ndinoti makafanira kuita zvinhu izvi muchitya Ishe; uye ndinoti itai zvinhu izvi, uye musave namambo; kuti kana vanhu ava vakaita zvivi nezvitadzo zvichapindurwa pamisoro yavo."
                },
                {
                    "number": 31,
                    "text": "Nokuti tarisai ndinoti kwamuri, zvitadzo zvevanhu vazhinji zvakakonzerwa nekuipa kwemadzimambo avo; naizvozvo kutadza kwavo kunopindurwa pamisoro yemadzimambo avo."
                },
                {
                    "number": 32,
                    "text": "Uye zvino ndinoda kuti kusaenzana kwezvinhu uku kuchipera munyika muno, kunyanya kuvanhu vangu ava; asi ndinoda kuti nyika ino ive nyika yerusununguko, uye wose munhu anakirwe nekodzero nepundutso dzake zvakafanana, sezvo Ishe vachiona kuti zvakafanira kuti tigare uye tidye nhaka yenyika ino, hongu, kana pachiine vamwe vevana vedu vachiri pamusoro penyika."
                },
                {
                    "number": 33,
                    "text": "Uye mambo Mosaya akanyora zvimwe zvinhu zvizhinji kwavari, achivaratidza kuedzwa kwose nenhamo dzose dzamambo akarurama, hongu, kwose kunetsekana kwemweya yavo pamusana pevanhu vavo, nekutsutsumwawo kwose kwevanhu kuna mambo wavo; uye akatsanangura zvose kwavari."
                },
                {
                    "number": 34,
                    "text": "Uye akavaudza kuti zvinhu izvi hazvifanire kuitika; asi kuti mutoro wacho wakafanira kuve wevanhu vose, kuti wose munhu aite pake."
                },
                {
                    "number": 35,
                    "text": "Uye akavaudzawo zvipinga-mupinyi zvavanogomera nazvo, nenzira yekuve namambo asina kururama anovatonga;"
                },
                {
                    "number": 36,
                    "text": "Hongu, kwose kutadza kwake neruvengo rwake, nehondo dzose, uye kwose kukakavadzana, nekudeuka kweropa, neumbavha, nokuparadza, nokuita mabasa eupombwe, uye kwose kutadza kusingaverengeke—achivaudza kuti zvinhu izvi hazvifanire kuve zviriizvo, zvekuti vakange vasingade zvachose mirairo yaMwari."
                },
                {
                    "number": 37,
                    "text": "Uye zvino zvakaitika kuti, mushure mekunge mambo Mosaya atumira zvinhu izvi kuvanhu vakapwiswa nechokwadi chemazwi ake."
                },
                {
                    "number": 38,
                    "text": "Naizvozvo vakarega chido chavo chekuti vave namambo, uye vakada zvikuru kuti wose munhu ave nezvakaenzana munyika yose; hongu, uye wose munhu akataura kuda kwake kuzvipindurira pane zvitema zvake."
                },
                {
                    "number": 39,
                    "text": "Naizvozvo, zvakaitika kuti vakaungana pamwechete muzvikwata munyika yose, kuti vaise mazwi avo maererano nokuti ndivanaani vangave vatongi vavo, avo vanozovatonga maererano nemutemo wavakapihwa; uye vakanga vachifara zvikuru nenzira yerusununguko rwavakange vapihwa."
                },
                {
                    "number": 40,
                    "text": "Uye rudo rwavo kuna Mosaya rwakasimba; hongu, vaimukudza kukunda vose vamwe vanhu; nokuti vakange vasingamuone semudzvinyiriri wamambo anotsvaka dzvene, hongu, anotsvaka upfumi uhwo hwunooresa mweya; nokuti haana kumbovatorera upfumi, zve haana kumbofadzwa nokudeura ropa; asi akange adzika runyararo munyika, uye akanga abvumira vanhu vake kuti vasaiswe muhusungwa hupi zvawo; saka vaimukudza, hongu, zvikuru, zvisingataurike."
                },
                {
                    "number": 41,
                    "text": "Uye zvakaitika kuti vakasarudza vatongi kuti vavatonge, kana kuvatonga zviri maererano nemutemo; uye vakaita izvi munyika yose."
                },
                {
                    "number": 42,
                    "text": "Uye zvakaitika kuti Aruma akaiswa kuti ave mutongi mukuru wekutanga, ari iyewo mupirisita wepamusoro, baba vake vari ivo vakamugadza, uye vakamupawo kuve mutarisi wenyaya dzose dzechechi."
                },
                {
                    "number": 43,
                    "text": "Uye zvino zvakaitika kuti Aruma aifamba munzira dzaIshe, uye aichengeta mirairo yavo, uye aitonga nemutongo wakarurama; uye munyika maigara muine runyararo."
                },
                {
                    "number": 44,
                    "text": "Uye ndiko kutanga kwakaita kutonga kwevatongi munyika yose yeZarahemura, kuvanhu vose vainzi maNifai; uye Aruma ndiye aive wekutanga uye mukuru wevatongi."
                },
                {
                    "number": 45,
                    "text": "Uye zvino zvakaitika kuti baba vake vakafa, vave makumi masere nemaviri emakore ekuberekwa, ari munhu akanga agara achizadzikisa mirairo yaMwari."
                },
                {
                    "number": 46,
                    "text": "Uye zvakaitika kuti Mosaya akafawo, mugore rechimakumi matatu nematatu ekutonga kwake, aine makumi matanhatu ane makore matatu ekuberekwa; zvichiita pamwechete, mazana mashanu emakore ane makore mapfumbamwe kubva panguva yakabva Rihai kuJerusarema."
                },
                {
                    "number": 47,
                    "text": "Uye ndiko kupera kwakaita kutonga kwemadzimambo kuvanhu vaNifai; uye ndiko kupera kwakaita mazuva aAruma, akange ari iye akatanga chechi yavo."
                }
            ]
        },
        "/study/scriptures/bofm/alma/1": {
            "uri": "/study/scriptures/bofm/alma/1",
            "title": "Aruma 1",
            "data_type": "chapter",
            "chapter_name": "Chitsauko 1",
            "chapter_summary": [
                "Neho anodzidzisa dzidziso dzemanyepo, anovamba chechi, anounza hupirisita husakarurama asina kufanira, uye ouraya Gideoni—Neho anourairwa mhosva dzake—Hupirisita husakarurama nekunetsana zvinopararira muvanhu—Vapirisita vanozviriritira, vanhu vanochengeta varombo, Chechi inobudirira. Zvingangove makore 91 kusvika ku88 Kristu asati azvarwa."
            ],
            "book_title": "Bhuku raAruma Mwanakomana waAruma",
            "book_intro": [
                "Rungano rwaAruma, akange ari mwanakomana waAruma, mutongi mukuru wekutanga wevanhu vaNifai, uye ari iyewo mupirisita wepamusoro weChechi. Rungano rwekutonga kwevatongi, nehondo nekupesana kwevanhu. Uye rungano rwehondo pakati pemaNifai nemaRamani, maererano nezvinyorwa zvaAruma, wekutanga uye ari iye mukuru wevatongi."
            ],
            "verses": [
                {
                    "number": 1,
                    "text": "Zvino zvakaitika kuti mugore rekutanga rekutonga kwevatongi pavanhu vaNifai, kubvira panguva iyoyi zvichienda mberi, mambo Mosaya ari akange aenda nenzira yepasi rose, ari akange arwa hondo yakanaka, achifamba akatwasanuka pamberi paMwari, asina waakasiya panzvimbo yake yekutonga; zvisinei akanga aisa mitemo, uye yakange yatambirwa nevanhu; saka vakanga vachisungirwa kuteerera mitemo yaakanga avaitira."
                },
                {
                    "number": 2,
                    "text": "Uye zvakaitika kuti mugore rekutanga rekutonga kwaAruma ari pachigaro chekutonga, kune murume akaunzwa kwaari kuzotongwa, murume akange ari hamburamakaka, aizivikanwa pamusana pesimba zhinji raaive naro."
                },
                {
                    "number": 3,
                    "text": "Uye akanga afamba muvanhu, achiparidza kwavari zvaaiti ishoko raMwari, achipandukira chechi; achitaurira vanhu kuti wose mupirisita nemudzidzisi akafanira kukudzwa; uye havafanire kuita basa nemaoko avo, asi kuti vakafanira kuriritirwa nevanhu."
                },
                {
                    "number": 4,
                    "text": "Uye aipupura kuvanhu kuti rudzi rwose rwevanhu rwuchaponeswa muzuva rekupedzisira, uye achiti havafanire kutya kana kubvunda, asi kuti vasimudze misoro yavo vafare; nokuti Ishe ndivo vakasika vanhu vose, uye vakanunura vose vanhu; uye, mukupedzisira, vose vanhu vachawana upenyu hwokusingaperi."
                },
                {
                    "number": 5,
                    "text": "Uye zvakaitika kuti akadzidzisa zvinhu izvi zvekuti vazhinji vakatenda mazwi ake, kana vazhinji vakatenda zvekuti vakatanga kumuriritira nekumupa mari."
                },
                {
                    "number": 6,
                    "text": "Uye akatanga kusimudzwa mukuzvikudza kwemwoyo wake, nokupfeka nhumbi dzinodhura, hongu, akatangisa kumisa chechi inotevedza tsika yekuparidza kwake."
                },
                {
                    "number": 7,
                    "text": "Uye zvakaitika kuti zvaakanga achienda, kunoparidza kune avo vakange vachitenda kushoko rake, akasangana nemurume aive wechechi yaMwari, hongu, mumwe wevadzidzisi vavo; uye akatanga kuita nharo naye dzakaipa, kuti akwezve vanhu vechechi; asi murume uyu akamisidzana naye, achimukonesa nemazwi aMwari."
                },
                {
                    "number": 8,
                    "text": "Zvino zita remurume uyu rainzi Gideoni; uye ndiye akange ari mudziyo waive mumaoko aMwari mukubvisa vanhu vaRimuhai muhusungwa."
                },
                {
                    "number": 9,
                    "text": "Zvino, nenzira yekuti Gideoni akamukonesa nemazwi aMwari akashatirirwa Gideoni, akaburitsa munondo wake akatanga kumubaya nawo. Zvino Gideoni semunhu akange akwegura, haana kukwanisa kuzvidzivirira kubaiwa kwaaiitwa, saka akauraiwa nemunondo."
                },
                {
                    "number": 10,
                    "text": "Uye murume akamuuraya akatorwa nevanhu vechechi, uye vakaenda naye kuna Aruma, kuti atongwe maererano nemhosva dzaakanga aita."
                },
                {
                    "number": 11,
                    "text": "Uye zvakaitika kuti akamira pamberi paAruma uye akazvireverera nekushinga kukuru."
                },
                {
                    "number": 12,
                    "text": "Asi Aruma akati kwaari: Tarisai, kano ndiko kekutanga kuti hupirisita husakarurama huunzwe kuvanhu. Uye tarisai, mhosva yako haisi yehupirisita husakarurama chete, asi waedza kumanikidza mabasa aya nemunondo; uye dai hupirisita husakarurama uhwu hukamanikidzwa kuitwa muvanhu ava zvinoita kuti vaparadzwe zvachose."
                },
                {
                    "number": 13,
                    "text": "Uye iwe wadeura ropa remunhu akarurama, hongu, murume akaita zvinhu zvakanaka zvakawanda muvanhu ava; uye tikati tikuregere ropa rake richauya patiri rotsvaka kudzorera."
                },
                {
                    "number": 14,
                    "text": "Saka watongerwa kufa, maererano nemutemo watakapiwa naMosaya, mambo wedu wekupedzisira; uye wakabvumwa nevanhu vano; nokudaro vanhu ava vakafanira kuita zvinotaurwa nemutemo."
                },
                {
                    "number": 15,
                    "text": "Uye zvakaitika kuti vakamutora; uye zita rake ainzi Neho; uye vakamutakura vakaenda naye pachikomo chinonzi Mandi, uye ipapo akaitwa kuti, kana kuti akatenda, pakati pematenga nenyika, kuti zvaakange adzidzisa vanhu zvakanga zvisingapindirane neshoko raMwari; uye ipapa akafa rufu rwunonyadzisa."
                },
                {
                    "number": 16,
                    "text": "Zvisinei, izvi hazvina kuita kuti hupirisita husakarurama husapararire nenyika; nokuti kwaive nevazhinji vaida kuita zvinhu zvisingabatsire zvemunyika, uye vakaenda vachiparidza dzidziso yemanyepo; uye izvi vaiita kuti vawane upfumi nekukudzwa."
                },
                {
                    "number": 17,
                    "text": "Zvisinei, havaikwanisa kunyepa, nokuti vaitya mutemo kuti zvizivikanwe, nokuti varevi venhema vairangwa; saka vaiparidza vachinyepera kuti ndizvo zvavaitenda; uye zvino mutemo wakanga usina simba pamunhu nekuda kwezvaaitenda."
                },
                {
                    "number": 18,
                    "text": "Uye havaiba, nokuti vaitya mutemo, nokuti vaidaro vairangwa; kana kupamba, kana kuponda, nokuti uyo ainge aponda airangwa nerufu."
                },
                {
                    "number": 19,
                    "text": "Asi zvakaitika kuti wose akange asiri wechechi yaMwari akatanga kunetsa avo vakanga vari vechechi yaMwari, uye vakange vazvipa zita raKristu."
                },
                {
                    "number": 20,
                    "text": "Hongu, vakavanetsa, uye vakavarwadzisa nemazwi akasiyana-siyana, uye zvose izvi nenzira yokupfava kwavo; nokuti vakange vasingadade mumaziso avo, nenzira yekuti vaitaurirana shoko raMwari, pasina mari kana mutengo."
                },
                {
                    "number": 21,
                    "text": "Zvino kwakange kuine mutemo wakaoma muvanhu vechechi, kuti hakufanire kuve nemunhu, wechechi, anosimuka achinetsa vanhu vasiri vechechi, nekuti hakufanire kuve nekunetsana pachavo."
                },
                {
                    "number": 22,
                    "text": "Zvisinei, kwakave nevazhinji vavo vakatanga kudada, uye vakatanga kukakavadzana zvakaoma nevavengi vavo, kana zvekutorovana; hongu, vairovana netsiva."
                },
                {
                    "number": 23,
                    "text": "Zvino izvi zvaive mugore rechipiri rekutonga kwaAruma, uye chakanga chiri chinhu chainetsa kwazvo muchechi; hongu, chaive chikonzero chechiedzo chaicho muchechi."
                },
                {
                    "number": 24,
                    "text": "Nokuti mwoyo yevazhinji yakanga yaoma, uye mazita avo akanga adzimwa, zvekuti vakanga vasisarangarirwe mukati mevanhu vaMwari. Uyewo vazhinji vakabva mukati mavo."
                },
                {
                    "number": 25,
                    "text": "Zvino izvi zvakange zviri chiedzo chikuru kune avo vakange vamire vakasimba murutendo: zvisinei, vakanga vakasimba uye vasingazungunuke mukuchengetedza mirairo yaMwari, uye vakatakura nemwoyo murefu kunetswa kwavaiitwa."
                },
                {
                    "number": 26,
                    "text": "Uye paisiya vapirisita mabasa avo kuti vanopa vanhu shoko raMwari, naivowo vanhu vaisiya mabasa avo kuti vanonzwa shoko raMwari. Uye kana vapirisita vavapa shoko raMwari vose vaidzokera kumabasa avo zvakare vachishanda nesimba; uye mupirisita asingazviise pamusoro peavo vauya kuzoteerera, nokuti muparidzi akanga asiri nani kune muteereri, kana mudzidzisi akanga asiri nani kune mudzidzi; uye ndiko kusaka vose vakange vakaenzana, uye vose vaishanda, wose munhu maererano nesimba rake."
                },
                {
                    "number": 27,
                    "text": "Uye vaipa zvinhu zvavo, wose munhu nekuwana kwake, kuvarombo, nekune avo vanoshaya, nevanorwara, nevarikurwadziwa; uye vakanga vasingapfeke nhumbi dzinodhura, asi vakange vakatsvinda vachiratidzika."
                },
                {
                    "number": 28,
                    "text": "Uye ndiko kumisa kwavakaita nyaya dzechechi; uye ndiko kuita kwavakaita kuti kurambe kuine runyararo zvakare, zvisinei nekunetswa kwose kwavakanga vachiitwa."
                },
                {
                    "number": 29,
                    "text": "Uye zvino, nekutsiga kwakange kwaita chechi vakatanga kupfuma zvikuru, vaine zvinhu zvakawanda pazvinhu zvipi nezvipi zvavaida—matanga akawanda, nemhuru dzekukodza dzemarudzi akasiyana, nekuwanda kwembeu, negoridhe, nesirivha, nezvinhu zvinokosha, nesirika yakawanda nemachira akarukwa zvinoyevedza, nemhando dzose dzemachira akanaka."
                },
                {
                    "number": 30,
                    "text": "Uye saka, mukubudirira kwavo, hapana avaitandanisa akange ari musvo, kana vainge vaine nzara, kana vaive nenyota, kana vaive vachirwara, kana vainge vasina kudya; uye havana kuisa mwoyo yavo kuupfumi; saka vakanga vachipa zvakawanda wose munhu, harahwa nevadiki, vakasungwa nevakasununguka, varume nevakadzi, vari muchechi kana vasiri muchechi, vasina rusaruro kune avo vanoshaya."
                },
                {
                    "number": 31,
                    "text": "Uye ndiko kubudirira kwavakaita uye vakapfuma kupfuura avo vakanga vasiri vechechi yavo."
                },
                {
                    "number": 32,
                    "text": "Nokuti avo vakange vasiri vechechi yavo vakapinda muzvinhu zveuroyi, nekunamata zvifananidzo kana nungo, nekutaura zvisina maturo, nomukuchiva nekushushana; vachipfeka nhumbi dzinodhura; vachisimudzwa nokudada kwemaziso avo; kunetsa, kunyepa, kuba, kupamba, kuita zveupombwe, nokuponda, nekuipa kwakasiyana-siyana; zvisinei, mutemo wakashandiswa kune avo vose vakautyora, sekugonekwa kwazvaiitwa."
                },
                {
                    "number": 33,
                    "text": "Uye zvakaitika kuti mukushandiswa kwemutemo uku kwavari, wose munhu achirangwa maererano nemhosva yaanenge aita, vakatsiga, vakatya kuita zvinhu zvakaipa kuti zvingazivikanwe; saka, kwakave nerunyararo rukuru mukati mevanhu vaNifai kudakara mugore rechishanu rekutonga kwevatongi."
                }
            ]
        },
        "/study/scriptures/bofm/alma/2": {
            "uri": "/study/scriptures/bofm/alma/2",
            "title": "Aruma 2",
            "data_type": "chapter",
            "chapter_name": "Chitsauko 2",
            "chapter_summary": [
                "Amurisai anotsvaka kuve mambo uye anorambwa nezwi revanhu—Vateveri vake vanomuita mambo—MaAmurisai vanoita hondo nemaNifai uye vobva vakundwa—MaRamani nemaAmurisai vanobatana uye vanokundwa—Aruma anouraya Amurisai. Zvingangove makore 87 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mukutanga kwegore rechishanu rekutonga kwavo kwakatanga kuve nekupesana pakati pevanhu; nokuti mumwe murume, ainzi Amurisai, akange ari munhu akachenjera kwazvo, hongu, munhu ane ungwaru huri ungwaru hwenyika, iye akafanana nemunhu akange auraya Gideoni nemunondo, uyo akauraiwa maererano nemutemo—"
                },
                {
                    "number": 2,
                    "text": "Zvino Amurisai uyu mukunyengedza kwake, akanga atora vanhu vazhinji vave kumutevera; vakawanda zvekuti vakatanga kuve vakasimba; uye vakatanga kuedza kuti vaite kuti Amurisai ave mambo wevanhu."
                },
                {
                    "number": 3,
                    "text": "Zvino izvi zvakavhundutsa vanhu vechechi, nekune avo vose vakanga vasina kukwezva mushure mekunyengetedzwa naAmurisai; nokuti vaiziva kuti maererano nemutemo wavo zvinhu zvakadaro zvinoitwa neizwi revanhu."
                },
                {
                    "number": 4,
                    "text": "Naizvozvo, dai zvaiitika kuti Amurisai abvumwe nezwi revanhu, iye semunhu ane uipi, aizovashaisa zvavakakodzera nepundutso dzechechi; nokuti chaive chinangwa chake kuti aparadze chechi yaMwari."
                },
                {
                    "number": 5,
                    "text": "Uye zvakaitika kuti vanhu vakaungana pamwechete munyika yose, wose maererano nepfungwa dzake, kuti ari kurutivi rwaAmurisai here kana kwete, vakaita zvikwata-zvikwata, vachiitisana nharo nokupesana kunoshamisa."
                },
                {
                    "number": 6,
                    "text": "Uye ndiko kuunganidzana kwavakaita kuti vagotaura zvavaida pamusoro penyaya iyi; uye ndokubva zvaiswa kuvatongi."
                },
                {
                    "number": 7,
                    "text": "Uye zvakaitika kuti izwi revanhu rakarasa Amurisai, zvekuti haana kuzoitwa mambo wevanhu."
                },
                {
                    "number": 8,
                    "text": "Zvino izvi zvakakonzera kufara kukuru mumwoyo yeavo vakanga vasingamude; asi Amurisai akafurira avo vakanga vachimuda kuti vavenge avo vakanga vasingamude."
                },
                {
                    "number": 9,
                    "text": "Uye zvakaitika kuti vakaunganidzana pamwechete, uye vakagadza Amurisai kuti ave mambo wavo."
                },
                {
                    "number": 10,
                    "text": "Zvino Amurisai zvaakanga aitwa mambo wavo akatuma vanhu vake kuti vatore zvombo varwisane nehama dzavo; uye izvi akazviita kuti avaise pasi pake."
                },
                {
                    "number": 11,
                    "text": "Zvino vanhu vaAmurisai vaizivikanwa nezita raAmurisai, vachinzi maAmurisai; vamwe vakasara vainzi maNifai, kana kuti vanhu vaMwari."
                },
                {
                    "number": 12,
                    "text": "Naizvozvo vanhu vemaNifai vaiziva zvaida kuitwa nevaAmurisai, uye naizvozvo vakagadzirira kusangana navo; hongu, vakagadzirira neminondo, nezvipanga, neuta, nemiseve, nematombo, nezvinziriri, nezvombo zvehondo, zverwudzi rwose."
                },
                {
                    "number": 13,
                    "text": "Uye naizvozvo vakanga vakagadzirira kusangana nevaAmurisai panguva yavakauya. Uye pakaiswa vakuru vehondo, pamusoro pavo pakaiswa vakuru kwavari, nepamusoro paivavo pakaiswa vakuru kwavari, maererano nehuwandu hwavo."
                },
                {
                    "number": 14,
                    "text": "Uye zvakaitika kuti Amurisai akapa vanhu vake zvombo zvehondo zverudzi rwose; naiyewo akaisa vatarisi nevatungamiri vevanhu vake, kuti vavatungamirire mukurwisana nehama dzavo."
                },
                {
                    "number": 15,
                    "text": "Uye zvakaitika kuti maAmurisai akauya nepagomo reAmunihu, rakanga riri kumabvazuva kwerwizi rwainzi Sidhoni, urwo rwaierera nemunyika yeZarahemura, uye ipapo ndipo pavakatangisa kurwisana nemaNifai."
                },
                {
                    "number": 16,
                    "text": "Zvino Aruma, semukuru wevatongi nagavhuna wevanhu vaNifai, akaenda nevanhu vake, hongu, nevakuru vake vehondo, nevakuru vevakuru vavo, hongu, achitungamira mauto ake, mukurwisana nemaAmurisai."
                },
                {
                    "number": 17,
                    "text": "Uye vakatanga kuuraya vaAmurisai pachikomo chiri kumabvazuva kweSidhoni. Uye vaAmurisai akarwisana nemaNifai nesimba guru, zvekuti maNifai mazhinji akauraiwa nemaAmurisai."
                },
                {
                    "number": 18,
                    "text": "Zvisinei Ishe vakasimbisa ruoko rwemaNifai, zvekuti vakauraya maAmurisai nokuuraya kukuru, zvekuti vakatanga kutiza."
                },
                {
                    "number": 19,
                    "text": "Uye zvakaitika kuti maNifai akatandanisa maAmurisai zuva rose iroro, uye vakauraya nokuuraya kukuru, zvekuti kwakauraiwa maAmurisai ane gumi rezviuru nezviviri zvine mazana mashanu nemakumi matatu nemweya miviri; uye kwakauraiwa maNifai zviuru zvitanhatu zvine mazana mashanu ane makumi matanhatu ane mweya miviri."
                },
                {
                    "number": 20,
                    "text": "Uye zvakaitika kuti Aruma paakaona kuti haachakwanisa kuramba achitandanisa maAmurisai akaita kuti vanhu vake vadzike tende dzavo munhika yaGideoni, nhika ichidaidzwa zita raGideoni uya wekuuraiwa neruoko rwaNeho nemunondo; uye munhika iyi ndimo makadzika maNifai tende dzavo kweusiku ihwohwo."
                },
                {
                    "number": 21,
                    "text": "Uye Aruma akatumira vasori vake kuti vatevere maAmurisai akanga asara, kuti azive zvavakaronga, kuti agozvidzivirira, kuti achengetedze vanhu vake kuti vasaparadzwe."
                },
                {
                    "number": 22,
                    "text": "Zvino avo vaakatuma kunosora nzvimbo yemaAmurisai vainzi mazita avo Zeramu, Amunori, Mandi, uye Rimuheri; ava ndivo vakaenda nevanhu vavo kunosora nzvimbo yemaAmurisai."
                },
                {
                    "number": 23,
                    "text": "Uye zvakaitika kuti mangwana acho vakadzoka kunzvimbo yemaNifai nokukurumidza kukuru, vachishamiswa zvikuru, uye vakabatwa nekutya kukuru, vachiti:"
                },
                {
                    "number": 24,
                    "text": "Tarisai, takatevera maAmurisai kunzvimbo yavo, asi takashamiswa zvikuru, munyika yeMinoni, kumusoro kwenyika yeZarahemura, tiri mukati menyika yaNifai, takaona mhomho dzemaRamani; uye tarisai, maAmurisai abatana navo;"
                },
                {
                    "number": 25,
                    "text": "Uye vari kurwisa hama dzedu munyika umu; uye vari kuvatiza nezvipfuyo zvavo, nevakadzi vavo, nevana vavo, vachitiza vakananga kuguta redu; uye kunze kwekunge takurumidza vachatora guta redu, nemadzibaba edu, nevakadzi vedu, nevana vedu vachauraiwa."
                },
                {
                    "number": 26,
                    "text": "Uye zvakaitika kuti vanhu vaNifai vakatora matende avo, uye vakabva munhika yaGideoni vakananga kuguta, rakange riri guta raZarahemura."
                },
                {
                    "number": 27,
                    "text": "Uye tarisai, zvavakanga vave kuyambuka rwizi rweSidhoni, maRamani nemaAmurisai, vakange vakawanda, sekutaurwa kwazvo, sejecha regungwa, vakavarwisa kuti vavaparadze."
                },
                {
                    "number": 28,
                    "text": "Zvisinei, maNifai vasimbiswa neruoko rwaIshe, vari vakange vanamata zvikuru kwavari kuti vavabvise mumaoko evavengi vavo, naizvozvo Ishe vakanzwa kuchema kwavo, vakavasimbisa, uye maRamani nemaAmurisai vakawa pamberi pavo."
                },
                {
                    "number": 29,
                    "text": "Uye zvakaitika kuti Aruma akarwa naAmurisai neminondo, vakatarisana; uye vakarwisana zvikuru."
                },
                {
                    "number": 30,
                    "text": "Uye zvakaitika kuti Aruma, semunhu waMwari, akatunhwa kwazvo nerutendo, akachema, achiti: Imi Ishe, ivai netsitsi uye muchengetedze upenyu hwangu, kuti ndive mudziyo uri muruoko rwenyu kuti ndiponise nokuchengetedza vanhu ava."
                },
                {
                    "number": 31,
                    "text": "Zvino Aruma ataura mazwi aya akarwa zvakare naAmurisai; uye akasimbiswa, zvekuti akauraya Amurisai nemunondo."
                },
                {
                    "number": 32,
                    "text": "Uye akarwawo namambo wemaRamani; asi mambo wemaRamani akatiza Aruma uye akatumira vachengeti vake kuti varwe naAruma."
                },
                {
                    "number": 33,
                    "text": "Asi Aruma nevachengeti vake, vakarwisana nevachengeti vamambo wemaRamani kudakara vavauraya nokuvatandanisa."
                },
                {
                    "number": 34,
                    "text": "Uye ndokubva achenesa pasi, kwaiva kumavirira kwerwizi Sidhoni, achikanda zvitunha zvemaRamani akanga afa mumvura dzeSidhoni, achiitira kuti vanhu vake vakwanise kuyambukira maRamani nemaAmurisai akange ari kumadokero kwerwizi rweSidhoni."
                },
                {
                    "number": 35,
                    "text": "Uye zvakaitika kuti vose zvavakanga vayambuka Sidhoni maRamani nemaAmurisai vakatanga kutiza, kana dai vakanga vakawanda zvekuti vakanga vasingaverengeke."
                },
                {
                    "number": 36,
                    "text": "Uye vakatiza maNifai vachitizira murenje raive kumadokero nekuchamhembe, kure kupfuura miganhu yenyika; uye maNifai akavatandanisa nesimba ravo rose, uye vakavauraya."
                },
                {
                    "number": 37,
                    "text": "Hongu, vakatambirwa nemaoko ose, uye vakauraiwa uye vakatinhwa, kudakara vapararira kumadokero, nekuchamhembe, kudakara vasvika murenje, rainzi Herimanzi; uye rakanga ririiro divi rerenje iro rakange rizere zvikara."
                },
                {
                    "number": 38,
                    "text": "Uye zvakaitika kuti vazhinji vakafa vave murenje umu pamusana pemaronda avo, uye vakadyiwa nezvikara zviya uye vakadyiwawo nemagora emumhepo; uye mapfupa avo akawanikwa, uye akaunganidzwa pasi."
                }
            ]
        },
        "/study/scriptures/bofm/alma/3": {
            "uri": "/study/scriptures/bofm/alma/3",
            "title": "Aruma 3",
            "data_type": "chapter",
            "chapter_name": "Chitsauko 3",
            "chapter_summary": [
                "MaAmurisai vakange vazviisa rupawo maererano nezwi rechiporofita—MaRamani akashurikidzirwa pamusana pehupanduki hwavo—Vanhu vanozvishurikidzira vega—MaNifai vanokunda imwezve hondo yemaRamani. Zvingangove makore 87 kusvika ku86 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti maNifai akanga asina kuuraiwa nezvombo zvehondo, vapedza kuviga avo vakanga vauraiwa—zvino vakanga vauraiwa havana kunge vaverengwa, nenzira yekuwanda kwavo—mushure mekuviga vakafa vavo vose vakadzokera kunyika dzavo, uye kudzimba dzavo, nekuvakadzi vavo, nekuvana vavo."
                },
                {
                    "number": 2,
                    "text": "Zvino vakadzi vazhinji nevana vakanga vauraiwa nemunondo, nematanga avo mazhinji; neminda yavo yezvirimwa zvakange zvaparadzwa, nokuti zvakatsikirirwa nemhomho dzevanhu."
                },
                {
                    "number": 3,
                    "text": "Uye zvino sezvo maRamani mazhinji nemaAmurisai akawanda vakange vauraiwa munyasi merwizi rweSidhoni vakakandwa mumvura dzeSidhoni; uye tarisai mapfupa avo ari muudzamu hwegungwa, uye akawanda."
                },
                {
                    "number": 4,
                    "text": "Uye maAmurisai akange akasiyana nemaNifai, nokuti vakange vazviisa rupawo vazvinyora neruvara rwutsvuku pamhanza setsika yemaRamani; zvisinei vakanga vasina kugusa misoro yavo semaRamani."
                },
                {
                    "number": 5,
                    "text": "Zvino maRamani akanga akaguswa misoro; uye vakanga vasina kusimira, kunze kwekatehwe kaive muchiuno chavo, uye vakamoneredzwa, nezvinodzivirira muviri, neuta hwavo, nemiseve yavo, nematombo avo, nezvinziriri zvavo, nezvimwe zvakadaro."
                },
                {
                    "number": 6,
                    "text": "Uye rukanda rwemaRamani rwaive rwutema, maererano nerupawo rwakange rwaiswa pamadzibaba avo, kwakange kuri kutukwa kwavakange vaitwa pamusana pekutadza kwavo nekupandukira kwavo vanun’una vavo, vakanga vari Nifai, Jakobho, naJosefa, naSemu, vakanga vari vanhu vakanaka uye vatsvene."
                },
                {
                    "number": 7,
                    "text": "Uye vakoma vavo vakatsvaka kuvaparadza, nokudaro vakatukwa, uye Ishe Mwari vakavaisa rupawo, hongu, pana Ramani naRemueri, nevanakomana vaIshmaeri, nemadzimai ekwaIshmaeri."
                },
                {
                    "number": 8,
                    "text": "Uye izvi zvakaitwa kuti mbeu yavo isiyane nembeu yevanun’una vavo, kuti naizvozvo Ishe Mwari vagone kuchengetedza vanhu vavo, kuti varege kusanganisa nekutevedza tsika dzisiri idzo dzinoita kuti vaparadzwe."
                },
                {
                    "number": 9,
                    "text": "Uye zvakaitika kuti ani zvake akasanganisa mbeu yake neyemaRamani akazvipawo kutukwa kumbeu yake."
                },
                {
                    "number": 10,
                    "text": "Naizvozvo, ani zvake akazvibvumira kuti atorwe nemaRamani aidaidzwa nezita iroro, uye pachibva paiswa rupawo paari."
                },
                {
                    "number": 11,
                    "text": "Uye zvakaitika kuti ani nani zvake akange asingatende mutsika dzemaRamani, asi achitenda izvo zvinyorwa zvakanga zvabviwa nazvo Jerusarema, netsika dzemadzibaba avo, dzaive dziri chaidzo, aitenda mumirairo yaMwari uye achiichengeta, vainzi maNifai, kana kuti vanhu vaNifai, kubvira panguva iyoyo—"
                },
                {
                    "number": 12,
                    "text": "Uye ndivo vakachengeta zvinyorwa zvine chokwadi zvevanhu vavo, nezvevanhu vemaRamani."
                },
                {
                    "number": 13,
                    "text": "Zvino tombodzokera kumaAmurisai zvakare, nokuti naivowo vaive nerupawo rwakanga rwaiswa pavari; hongu, vakazviisa rupawo ivo pachavo, hongu, rupawo rwutsvuku pamhanza dzavo."
                },
                {
                    "number": 14,
                    "text": "Ndiko kuzadzikiswa kunoitwa shoko raMwari, nokuti aya ndiwo mazwi avakataura kuna Nifai: Tarisai, maRamani ndakavatuka, uye ndichaisa rupawo pavari kuti ivo nembeu yavo vasiyaniswe newe nembeu yako, kubvira zvino nariini, kunze kwekunge vatendeuka kubva muuipi hwavo uye vopindukira kwandiri kuti ndigovaitira tsitsi."
                },
                {
                    "number": 15,
                    "text": "Uye zvakare: Ndichaisa rupawo pane uyo anosanganisa mbeu yake neye vakoma vako, kuti naivowo vagove vakatukwa."
                },
                {
                    "number": 16,
                    "text": "Uye zvakare: Ndichaisa rupawo pane uyo anorwisana newe nembeu yako."
                },
                {
                    "number": 17,
                    "text": "Uye zvakare, ndinoti uyo anobva kwauri haazodaidzwa kunzi mbeu yako; uye ndichakuropafadza, uye ani zvake achanzi ndewembeu yako, zvino uye narinhi; uye izvi ndizvo zvivimbiso zvaIshe kuna Nifai nekumbeu yake."
                },
                {
                    "number": 18,
                    "text": "Zvino maAmurisai havana kuziva kuti vaive varikuzadzikisa mazwi aMwari pavakatanga kuzviisa rupawo pamhanza; zvisinei vakanga vapandukira Mwari zviri pachena; naizvozvo zvakanga zvakafanira kuti kutukwa kuwire pavari."
                },
                {
                    "number": 19,
                    "text": "Zvino ndinoda kuti muzive kuti vakazviparira kutukwa ivo pachavo; uye kana naizvozvo wose munhu anotukwa anozviparira ega kuraswa kwake."
                },
                {
                    "number": 20,
                    "text": "Zvino zvakaitika kuti kusati kwapera mazuva mazhinji mushure mehondo yakarwirwa munyika yeZarahemura, nemaRamani nemaAmurisai, kuti kwakave neimwe hondo yemaRamani yakauya kuvanhu vaNifai, munzvimbo imwecheteyo pakasangana mauto ekutanga nemaAmurisai."
                },
                {
                    "number": 21,
                    "text": "Uye zvakaitika kuti kwakatumirwa hondo kunovatandanisa kuti vabve munyika mavo."
                },
                {
                    "number": 22,
                    "text": "Zvino Aruma pachake akange achitambudzwa neronda haana kuenda kunorwa panguva iyi nemaRamani;"
                },
                {
                    "number": 23,
                    "text": "Asi akatumira mauto akawanda kunovarwisa; uye vakaenda vakauraya maRamani mazhinji, uye vakabvisa vakanga vasara vachivatinha kubva munyika mavo."
                },
                {
                    "number": 24,
                    "text": "Uye vakadzoka zvakare uye vakatanga kuisa runyararo munyika, vasisatambudzwe kwechinguva nevavengi vavo."
                },
                {
                    "number": 25,
                    "text": "Zvino zvose zvinhu izvi zvakaitwa, hongu, dzose hondo idzi nekupesana zvakatanga zvikapera mugore rechishanu rekutonga kwevatongi."
                },
                {
                    "number": 26,
                    "text": "Uye mugore rimwechete makaita zviuru nemakumi ezviuru zvemweya yakaenda kunyika yokusingaperi, kuti vanokohwa mibairo yavo maererano nemabasa avo, kuti ange akanaka here kana kuti akaipa, kuti vakohwe kufara kwokusingaperi kana kusuwa kwokusingaperi, maererano nemweya wavakasarudza kuteerera, kuti mweya wakanaka here kana wakaipa."
                },
                {
                    "number": 27,
                    "text": "Nokuti wose munhu anotambira mubairo kubva kune uyo waakasarudza kuteerera, uye izvi zviri maererano nemazwi emweya wechiporofita; saka ngazvive zviri maererano nechokwadi. Uye ndiko kupera kwakaita gore rechishanu rekutonga kwevatongi."
                }
            ]
        },
        "/study/scriptures/bofm/alma/4": {
            "uri": "/study/scriptures/bofm/alma/4",
            "title": "Aruma 4",
            "data_type": "chapter",
            "chapter_name": "Chitsauko 4",
            "chapter_summary": [
                "Aruma anobhabhatidza zviuru zvevatendeuki—Kutadza kunopinda muChechi, uye kuenderera mberi kweSangano kunokanganiswa—Nifaiha anoitwa mutongi mukuru—Aruma, semupirisita wepamusoro, anopa nguva yake yose kuhushumiri. Zvingangove makore 86 kusvika ku83 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika mugore rechitanhatu rekutonga kwevatongi vachitonga vanhu vaNifai, makange musina kupesana kana hondo munyika yeZarahemura."
                },
                {
                    "number": 2,
                    "text": "Asi vanhu vakanga vachirwadziwa, hongu, vairwadziwa zvikuru nenzira yekurasikirwa nehama dzavo, nekurasikirwawo nematanga avo, nekurasikirwawo neminda yavo yezvirimwa, yakanga yatsikirirwa nekutsokodzerwa netsoka nokuparadzwa nemaRamani."
                },
                {
                    "number": 3,
                    "text": "Uye kurwadziwa kwavo kwakange kuri kukuru zvekuti wose mweya waive nechikonzero chekuchema; uye vaitenda kuti kwaive kutongerwa kwavo naMwari nenzira yeuipi hwavo neruvengo rwavo; naizvozvo vakamutswa vakarangarira basa ravo."
                },
                {
                    "number": 4,
                    "text": "Uye vakatanga kusimbisa chechi zvakanyatsokwana; hongu, uye vazhinji vakabhabhatidzwa mumvura yeSidhoni uye vakabatanidzwa muchechi yaMwari; hongu, vakabhabhatidzwa neruoko rwaAruma, akanga agadzwa hupirisita hwepamusoro pevanhu vechechi, neruoko rwababa vake Aruma."
                },
                {
                    "number": 5,
                    "text": "Uye zvakaitika kuti mugore rechinomwe rekutonga kwevatongi kwaive nevanhu vaisvika zviuru zvitatu zvine mazana mashanu emweya yakange yazvibatanidza kuchechi yaMwari uye ikabhabhatidzwa. Uye ndiko kupera kwakaita gore rechinomwe rekutonga kwevatongi kuvanhu vaNifai; uye mukagara muine runyararo munguva yose iyoyo."
                },
                {
                    "number": 6,
                    "text": "Uye zvakaitika mugore rechisere rekutonga kwevatongi, kuti vanhu vechechi vakatanga kudada, nechikonzero cheupfumi hwavo hwakanyanya, nenhumbi dzavo dzesirika dzakanaka, nemachira avo akarukwa zvakanaka, uye nenzira yematanga akanga awanda, negoridhe ravo nesirivha, nezvakasiyana-siyana zvinokosha, zvavakanga vawana nekushanda kwavo; uye vachitarisa zvinhu zvose izvi vakasimudzwa nerudado, nokuti vakatangisa kupfeka nhumbi dzinodhura."
                },
                {
                    "number": 7,
                    "text": "Zvino izvi zvaikonzera kurwadza kwakanyanya kuna Aruma, hongu, uye kuvanhu vazhinji vakanga vaitwa vadzidzisi naAruma, nevapirisita, nemagosa muchechi; hongu, vazhinji vavo vakasuwa zvikuru nenzira yeuipi hwavaiona kuti hwakanga hwatanga mukati mevanhu vavo."
                },
                {
                    "number": 8,
                    "text": "Nokuti vakaona vakatarisa nokusuwa kukuru kuti vanhu vechechi vakanga vatanga kusimudzwa murudado rwemaziso avo, nokuisa mwoyo yavo kuupfumi nekuzvinhu zvisina maturo zvenyika, zvekuti vakatanga kushoropodzana, uye vakatanga kunetsa avo vakanga vasingatende maererano nezvavaida ivo zvaivafadza."
                },
                {
                    "number": 9,
                    "text": "Uye naizvozvo, mugore iri rechisere rekutonga kwevatongi, kwakatanga kuve nekupesana kukuru mukati mevanhu vechechi; hongu, makave nekuchiva, nokurwisana, nepfini, nekutambudzana, nerudado, kana rwaitokunda rweavo vakanga vasiri vechechi yaMwari."
                },
                {
                    "number": 10,
                    "text": "Uye ndiko kupera kwakaita gore rechisere rekutonga kwevatongi; uye uipi hwechechi hwakave chipingamupinyi chikuru kune avo vakanga vasiri vechechi; uye ndiko kutanga kwekutadza kufambira mberi kwechechi."
                },
                {
                    "number": 11,
                    "text": "Uye zvakaitika kuti mukutanga kwegore rechipfumbamwe, Aruma akaona uipi hwakange hwave muchechi, uye akaonawo kuti zvaiitwa nechechi zvakatangisa kutungamira avo vakanga vasingatende mukubva pane ichi chitadzo vachienda mune chimwe, zvichiunza kuparadzwa kwevanhu."
                },
                {
                    "number": 12,
                    "text": "Hongu, akaona kusaenzana kukuru kwezvinhu mukati mevanhu, vamwe vachizvisimudzira nekudada kwavo, vachishoropodza vamwe, vachifukatira vanoshaya nevasina kusimira uye vakange vaine nzara, neavo vakanga vaine nyota, neavo vakange vachirwara vachirwadziwa."
                },
                {
                    "number": 13,
                    "text": "Zvino ichi chakave chikonzero chikuru kwazvo chekuchema mukati mevanhu, vamwe vachizvirereka, vachiyamura avo vaida ruyamuro rwavo, zvakaita sekupa zvinhu zvavo kuvarombo neavo vanoshaya, kupa zvekudya kune vane nzara, nokutambudzika nokurwadziwa kwakasiyana-siyana, mukuitira Kristu, uyo akafanira kuuya maererano nemweya wechiporofita;"
                },
                {
                    "number": 14,
                    "text": "Vachitarisira kuzuva iroro, naizvozvo vachibva vawana kuregererwa kwezvitadzo zvavo; vachizadzwa nokufara kukuru pamusana pekumuka kwevakafa, maererano nokuda nesimba nokubviswa naJesu Kristu mumajoto erufu."
                },
                {
                    "number": 15,
                    "text": "Zvino zvakaitika kuti Aruma, aona kurwadziwa kwevateveri vaMwari vakazvirereka, nokutambudzwa kwavakanga varemedzwa nako nevakasara vevanhu vake, nekuona kusaenzana kwavo, akatanga kunzwa kusuwa chaizvo; zvisinei Mweya waIshe hauna kumusiya."
                },
                {
                    "number": 16,
                    "text": "Uye akasarudza mumwe murume aive neungwaru aive mumwe wemagosa echechi, uye akamupa simba sekutaurwa kwazvakaitwa nevanhu, kuti ave nesimba rekuita mitemo maererano nemitemo yakanga yapiwa, nokuishandisa zviri maererano neuipi nemhosva dzevanhu."
                },
                {
                    "number": 17,
                    "text": "Zvino zita remurume uyu rainzi Nifaiha, uye akaitwa mutongi mukuru; uye akagara pachigaro chekutonga achitonga vanhu."
                },
                {
                    "number": 18,
                    "text": "Zvino Aruma haana kumupa nzvimbo yehupirisita hwepamusoro hwechechi, asi iye akazvichengetera chinzvimbo chemufundisi wepamusoro; asi akaisa chigaro chekutonga kuna Nifaiha."
                },
                {
                    "number": 19,
                    "text": "Uye izvi akazviita kuti iye pachake agone kuenda muvanhu, kana muvanhu vaNifai, kuti agoparidza shoko raMwari kwavari, kuvamutsa kuti varangarire basa ravo, nekuti akwevere pasi, neshoko raMwari, kwose kudada nekunyengedza nekwose kupesana kwaive muvanhu vake, achiona kuti haana imwe nzira yekuvadzora nayo kunze kwekuvakona muuchapupu huzere nezvavo."
                },
                {
                    "number": 20,
                    "text": "Uye mukutanga kwegore rechipfumbamwe rekutonga kwevatongi vanhu vaNifai, Aruma akapa chigaro chekutonga kuna Nifaiha, uye ndokubva aramba ari muhupirisita hwepamusoro chete hweboka raMwari dzvene, mukupupura shoko, maererano nemweya wezvakazarurwa nechiporofita."
                }
            ]
        },
        "/study/scriptures/bofm/alma/5": {
            "uri": "/study/scriptures/bofm/alma/5",
            "title": "Aruma 5",
            "data_type": "chapter",
            "chapter_name": "Chitsauko 5",
            "chapter_summary": [
                "Kuti tiwane ruponeso, vanhu vanofanira kutendeuka nokuchengetedza mirairo, vozvarwa patsva, vashambidze nguwo dzavo muropa raKristu, vazvininipise vazvibvise kuzvikudza noruchiva, nokuita mabasa outsvene—Mufudzi Akanaka anodaidza vanhu vake—Avo vanoita mabasa akaipa vana vadhiabhorosi—Aruma anopupura chokwadi chedzidziso yake nokuraira vanhu kuti vatendeuke—Mazita aVatsvene achanyorwa mubhuku roupenyu. Zvingangove makore 83 Kristu asati azvarwa."
            ],
            "book_intro": [
                "Mazwi ayo Aruma, Mupirisita Wepamusoro maererano negwaro dzvene raMwari, aakatumira kuvanhu vari mumaguta nemumisha munyika yose."
            ],
            "verses": [
                {
                    "number": 1,
                    "text": "Zvino zvakaitika kuti Aruma akatangisa kuendesa shoko raMwari kuvanhu, kutanga munyika yeZarahemura, uye kubva imomo kuenda kunyika yose zvayo."
                },
                {
                    "number": 2,
                    "text": "Uye aya ndiwo mazwi aakataura kuvanhu muchechi rakavambwa muZarahemura, maererano nezvinyorwa zvake, achiti:"
                },
                {
                    "number": 3,
                    "text": "Ini Aruma, sezvandakagadzwa nababa vangu Aruma, kuti ndive mupirisita wepamusoro pachechi yaMwari, iye ane simba nemvumo kubva kunaMwari kuti aite zvinhu izvi, tarisai, ndinoti kwamuri akatangisa kumisa chechi munyika yakanga iri kumuganhu neNifai; hongu, iyo nyika yainzi nyika yaMormoni; hongu, akabhabhatidza hama dzake mumvura dzaMormoni."
                },
                {
                    "number": 4,
                    "text": "Uye tarisai zvino ndinoti kwamuri, vakabviswa kubva mumaoko avanhu vamambo Noa, netsitsi nesimba raMwari."
                },
                {
                    "number": 5,
                    "text": "Uye tarisai, shure kweizvi, vakaiswa muusungwa namaRamani murenje; hongu, ndinoti kwamuri vakanga vari muusungwa, uye Ishe vakavabvisa muusungwa uhwu nesimba reshoko ravo; uye tikaunzwa munyika ino, muno tikatangisawo kuvaka chechi yaMwari munyika ino zvakare."
                },
                {
                    "number": 6,
                    "text": "Uye zvino tarisai, ndinoti kwamuri hama dzangu, imi mose muri vechechi yino, munonyatsoyeuka here usungwa hwamadzibaba enyu? Hongu, uye munonyatsoyeuka here tsitsi nemwoyo murefu wake kwavari? Uye zvakare, munonyatsoyeuka zvizere here kuti akabvisa mweya yavo mugehena?"
                },
                {
                    "number": 7,
                    "text": "Tarisai, akashandura mwoyo yavo; hongu, akavamutsa pakurara kwakadzika, vakamuka kunaMwari. Tarisai, vakanga vari pakati perima; zvisinei, mweya yavo yakanga yakajekeswa nechiedza cheshoko risingaperi; hongu, vakanga vakakomberedzwa nemajoto orufu, nengetani dzegehena, nokuparadzwa kusingaperi kwakanga kwakavamirira."
                },
                {
                    "number": 8,
                    "text": "Uye zvino ndinokubvunzai, hama dzangu, vakazoparadzwa here? Tarisai, ndinoti kwamuri, Kwete, havana."
                },
                {
                    "number": 9,
                    "text": "Uye ndinokubvunzai zvakare, mbambo dzorufu dzakadamburwa here, nengetani dzegehena dzakanga dzakavatenderedza, dzakasunungurwa here? Ndinoti kwamuri, Hongu, dzakasunungurwa, uye mweya yavo ikafuta, vakaimba rudo rwokununurwa. Ndinoti kwamuri vakaponeswa."
                },
                {
                    "number": 10,
                    "text": "Uye zvino ndinobvunza kwamuri kuti vakasunungurwa sei? Hongu, vanga vane chikonzero chei kuti vatarisire ruponeso? Chikonzero chei chakaita kuti vasunungurwe kubva mumajoto erufu, nengetani dzegehena?"
                },
                {
                    "number": 11,
                    "text": "Tarisai, ndinokuudzai—baba vangu Aruma havana kutenda mazwi ayo akataurwa kubva mumuromo waAbhinadhai here? Ko akanga asiri muporofita mutsvene here? Ko akanga asingatauri mazwi aMwari here, baba vangu Aruma vakaatenda?"
                },
                {
                    "number": 12,
                    "text": "Uye maererano nokutenda kwavo kwakave nokushanduka kukuru mumwoyo wavo. Tarisai ndinoti kwamuri izvi zvose ndezvechokwadi."
                },
                {
                    "number": 13,
                    "text": "Uye tarisai, akaparidza shoko kuna madzibaba enyu, uye rushanduko rwukuru rwakaoneka mumwoyo yavo, vakazvininipisa nokuisa ruvimbo rwavo munaMwari wechokwadi anorarama. Uye tarisai, vakave nokutenda kusvika kumagumo; saka naizvozvo vakasunungurwa."
                },
                {
                    "number": 14,
                    "text": "Uye zvino tarisai, ndinokubvunzai, hama dzangu dzomuchechi, ko makaberekwa pamweya munaMwari here? Mufananidzo wavo wave kuonekwa mamuri here? Makanzwa kupinduka kukuru uku here mumwoyo yenyu?"
                },
                {
                    "number": 15,
                    "text": "Ko munoshandisa rutendo here murununuro rwake iye akakusikai? Munotarisira mberi here neziso rorutendo, muchiona muviri unofa uchimutswa mukusafa, nokuipa uku kuchimutswa mukusaipa, muchimira pamberi paMwari kuti mutongwe maererano namabasa akaitwa mumuviri unofa?"
                },
                {
                    "number": 16,
                    "text": "Ndinoti kwamuri, mungazvifunge here pachenyu kuti muri kunzwa izwi raIshe, richiti kwamuri muzuva iroro: Uyai kwandiri imi makaropafadzwa, nokuti tarisai, mabasa enyu anga ari mabasa eutsvene pamusoro penyika?"
                },
                {
                    "number": 17,
                    "text": "Kana kuti mungafunge pachenyu kuti munganyepe kunaIshe pazuva iroro, muchiti—Ishe, mabasa edu anga ari mabasa matsvene pamusoro penyika—uye kuti iye agokuponesai?"
                },
                {
                    "number": 18,
                    "text": "Kana kuti nedzimwe nguva, mungafunge here maunzwa pamberi pedare raMwari mweya yenyu yakazadzwa nemhosva nokusuwa, muchiyeuka mhosva dzenyu dzose, hongu, kurangarira chaiko kuipa kwenyu, hongu, rangariro yekuti makakanganisa mitemo yaMwari?"
                },
                {
                    "number": 19,
                    "text": "Ndinoti kwamuri, mungatarise kunaMwari here pazuva iroro nomwoyo mutsvene namaoko akachena? Ndinoti kwamuri mungatarisa here, muine mufananidzo waMwari wakanyorwa pazviso zvenyu?"
                },
                {
                    "number": 20,
                    "text": "Ndinoti kwamuri, mungafunge here kuti mungaponeswa kana imi makazvipira kuve vanhu vadhiabhorosi?"
                },
                {
                    "number": 21,
                    "text": "Ndinoti kwamuri, munozoziva nezuva iroro kuti hamuzoponeswa; nokuti hapana munhu angaponeswe kunze kwokunge nguo dzake dzagezwa dzikachena; nguwo dzake dzinofanirwa kudzumburudzwa kusvikira dzacheneswa kubva kavara ketsvina kose, kuburikidza neropa reuyo akataurwa namadzibaba edu, anofanira kuuya kuti adzikinure vanhu vake muzvivi zvavo."
                },
                {
                    "number": 22,
                    "text": "Uye zvino ndinokukumbirai, hama dzangu, kuti mumwe wenyu anganzwe sei, kana muchinge mamira pamberi pechigaro chekutonga chaMwari, mune nguwo dzina mavara eropa nedzimwe dzose tsvina? Tarisai, zvinhu izvi zvichapupura chii pamusoro penyu?"
                },
                {
                    "number": 23,
                    "text": "Tarisai hazvizopupura here kuti muri mhondi, hongu, uye kuti mune mhosva yekuipa kwose?"
                },
                {
                    "number": 24,
                    "text": "Tarisai hama dzangu, munofunga here kuti munhu akadaro angawana nzvimbo yokugara muumambo hwaMwari, naAbrahama, naIsaka, uye naJakobo, uye zvakare navose vaporofita vatsvene, vane nguo dzakacheneswa dzisina kavara, dzakachena noutsvene?"
                },
                {
                    "number": 25,
                    "text": "Ndinoti kwamuri, Kwete; kunze kwokunge mati Musiki wedu munyepi kubvira pakutanga, kana kufungira kuti munyepi kubva pakutanga, hamungafunge kuti akadaro angawana nzvimbo muumambo hwokudenga; asi vacharaswa kunze nokuti vana veumambo hwadhiabhorosi."
                },
                {
                    "number": 26,
                    "text": "Uye zvino tarisai ndinoti kwamuri, hama dzangu, kana muchinge manzwa kushanduka kwemwoyo, uye kana muchinzwa kuda kuimba rumbo rwerudo rwunonunura, ndinobvunza, murikunzwa kudaro iye zvino here?"
                },
                {
                    "number": 27,
                    "text": "Makafamba here, musina mhaka pamberi paMwari? Mungati here, dai makadaidzwa kuti mufe nguva ino, mukati menyu, tanga takazvininipisa zvakakwana? Kuti nguo dzenyu dzashambidzwa dzikaitwa chena neropa raKristu, uyo achauya kuzonunura vanhu kubva pazvivi zvavo here?"
                },
                {
                    "number": 28,
                    "text": "Tarisai makabviswa kuzvikudza here? Ndinoti kwamuri, kana musina hamuna kuzvigadzirira kuti musangane naMwari. Tarisai munofanira kugadzirira nokukurumidza; nokuti umambo hwokudenga zvino hwava pedyo, nokuti asina kudaro haawane upenyu hwokusingaperi."
                },
                {
                    "number": 29,
                    "text": "Tarisai, ndinoti pane mumwe wenyu here asina kubvisa ruchiva? Ndinoti kwamuri munhu iyeye haana kugadzirira; ndinoti agadzirire nokukurumidza, nokuti nguva yave pedyo, zve iye haazive kuti nguva ichasvika rinhi; nokuti wakadaro iyeyo haazoonekwa asina mhosva."
                },
                {
                    "number": 30,
                    "text": "Uye zvakare ndinoti kwamuri, pane mumwe pakati penyu here anotuka hama yake, kana kuti anounganidza kunyomba kwose paari?"
                },
                {
                    "number": 31,
                    "text": "Nhamo kune akadaro, nokuti haana kugadzirira, uye nguva yava pedyo kuti atendeuke kana kuti haazoponeswa!"
                },
                {
                    "number": 32,
                    "text": "Hongu, kunyange nhamo kune avo vose vashandi vemabasa etsvina; tendeukai, tendeukai nokuti Ishe Mwari vazvitaura!"
                },
                {
                    "number": 33,
                    "text": "Tarisai, anokoka munhu wose, nokuti maoko ane tsitsi anotambanudzirwa kwavari, achiti: Tendeukai, uye ndinokugamuchirai."
                },
                {
                    "number": 34,
                    "text": "Hongu, akati: Uyai kwandiri muchadya muchero womuti woupenyu; hongu, muchadya nokunwa chingwa nemvura youpenyu makasununguka;"
                },
                {
                    "number": 35,
                    "text": "Hongu, uyai kwandiri uye muunze mabasa eutsvene, hamuzotemwa muchikandwa mumoto—"
                },
                {
                    "number": 36,
                    "text": "Nokuti tarisai, nguva yava pedyo yokuti uyo anounza michero isina kunaka, kana uyo asingaite mabasa akarurama, iyeye ane chikonzero chokurwadziwa nokuchema."
                },
                {
                    "number": 37,
                    "text": "Imi mose munoita mabasa akaipa; imi mose makazadzwa zvinhu zvisina basa zvenyika ino, imi maiti munoziva nzira dzeutsvene asi imi maenda rutivi samakwai asina mufudzi, zvisinei nekuti mufudzi akakudanai uye nazvino ari kukudanai, asi hamungateereri kuzwi rake!"
                },
                {
                    "number": 38,
                    "text": "Tarisai, ndinoti kwamuri, mufudzi akanaka anokudanai; hongu, uye muzita rake iye anokudanai, rinova zita raKristu; uye kana musingateereri kuzwi romufudzi akanaka, kuzita ramunenge muchidaidzwa naro, tarisai, munenge musiri hwai dzomufudzi akanaka."
                },
                {
                    "number": 39,
                    "text": "Uye zvino kana musiri hwai dzomufudzi akanaka, ko zvino muri vedanga ripi? Tarisai, ndinoti kwamuri, dhiabhorosi ndiye mufudzi wenyu, muri vedanga rake; zvino ndiani angaramba izvi? Tarisai, ndinoti kwamuri, uyo anoramba izvi murevi wenhema zvakare mwana wadhiabhorosi."
                },
                {
                    "number": 40,
                    "text": "Nokuti ndinoti kwamuri zvose zvakanaka zvinobva kuna Mwari, zvose zvakaipa zvinobva kuna dhiabhorosi."
                },
                {
                    "number": 41,
                    "text": "Naizvozvo, kana munhu akaunza mabasa akanaka anoteerera mazwi omufudzi wakanaka, uye anomutevera; asi uyo anounza mabasa akaipa, iyeye achava mwana wadhiabhorosi, nokuti anoteerera izwi rake, nokumutevera."
                },
                {
                    "number": 42,
                    "text": "Uye uyo wose anoita izvi anofanirwa kugamuchira mubairo wake; naizvozvo, semubairo wake anogamuchira rufu, kuzvinhu zviri maererano noutsvene, akafa kumabasa ose akanaka."
                },
                {
                    "number": 43,
                    "text": "Uye zvino hama dzangu, ndinoda kuti mundinzwe, nokuti ndinotaura nesimba romweya wangu; nokuti tarisai, ndataura kwamuri zviri pachena kuti musakanganise, kana kuti ndataura maererano nemirairo yaMwari."
                },
                {
                    "number": 44,
                    "text": "Nokuti ndanzi nditaure nenzira yakadai, maererano nehurongwa hutsvene hwaMwari, uhwo huri munaKristu Jesu; hongu, ndinorairwa kuti ndimire nokupupura kuvanhu ava zvinhu zvakataurwa namadzibaba edu maererano nezvinhu zvichauya."
                },
                {
                    "number": 45,
                    "text": "Uye izvi hazvisi izvo zvose. Hamufunge here kuti ini ndinoziva zvinhu izvi? Tarisai, ndinopupura kwamuri kuti ndinoziva kuti zvinhu izvi zvandataura ndezve chokwadi. Ko munofunga kuti ndinoziva sei kuti ndezve chokwadi?"
                },
                {
                    "number": 46,
                    "text": "Tarisai, ndinoti kwamuri, zvakaziviswa kwandiri noMweya Mutsvene waMwari. Tarisai, ndakatsanya nokunamata kwamazuva akawanda kuti ndizvizive zvinhu izvi. Uye zvino ndava kuziva pachangu kuti ndezve chokwadi; nokuti Ishe Mwari vazviratidza kwandiri noMweya Mutsvene; uyu ndiwo mweya wezviratidzo uri mandiri."
                },
                {
                    "number": 47,
                    "text": "Uyezve, ndinoti kwamuri izvi zvakaratidzwa kwandiri, kuti mazwi akataurwa namadzibaba edu ndeechokwadi, uye maererano nomweya wokuporofita uri mandiri, uyo unova unoratidza Mweya waMwari."
                },
                {
                    "number": 48,
                    "text": "Ndinoti kwamuri, ndinoziva pachangu kuti zvose zvandichataura kwamuri, pamusana peizvo zvichauya, ndezve chokwadi; zve ndinoti kwamuri, ndinoziva kuti Jesu Kristu achauya, hongu, Mwanakomana, Uyo Mumwechete Akaberekwa waBaba, azere nenyasha, netsitsi, nechokwadi; Uye tarisai, ndiye achauya kuzobvisa zvitadzo zvenyika, hongu, zvivi zvomunhu wose achatenda nomwoyo wose muzita rake."
                },
                {
                    "number": 49,
                    "text": "Uye zvino ndinoti kwamuri iyi ndiyo nzira yandakadaidzwa nayo, hongu, kuti ndiparidze kuhama dzangu dzandinodisisa, hongu, nekuna vose vagere munyika; hongu, kuti ndiparidze kune vose, vakuru navaduku, vakasungwa navakasununguka; hongu, ndinoti kwamuri imi makwegura, navachiri pakati napakati, nezera riri kukura; hongu, kuti ndivachemere kuti vatendeuke vazvarwe patsva."
                },
                {
                    "number": 50,
                    "text": "Hongu, uku ndiko kutaura kwoMweya: Tendeukai, imi mativi ose enyika, nokuti umambo hwokudenga hwava pedyo; hongu, Mwanakomana waMwari anouya mukubwinya kwake, musimba rake, umambo, simba, nokutonga kwose. Hongu, hama dzangu dzinodiwa, ndinoti kwamuri, Mweya unoti: Tarisai kubwinya kwamambo wepasi rose; uye naMambo wokudenga achapenya munguva iri kuuya pakati pavana vose vavanhu."
                },
                {
                    "number": 51,
                    "text": "Uye mweya wati kwandiri, hongu, wachema kwandiri nezwi rine simba uchiti: Enda unoti kuvanhu ava—Tendeukai, nokuti kunze kwekunge matendeuka hamungazombogashiri umambo hwokudenga."
                },
                {
                    "number": 52,
                    "text": "Uye zvakare ndinoti kwamuri, Mweya unoti: Tarisai, demo rinoradzikwa pamudzi womuti; naizvozvo muti wose usingaunze muchero wakanaka uchatemwa ugokandwa mumoto, hongu, moto usingadzimuki, kana moto usingadzimuriki nariini. Tarisai, muyeuke, Mutsvene azvitaura izvi."
                },
                {
                    "number": 53,
                    "text": "Uye zvino hama vadikani, ndinoti kwamuri, munganzwisisa here zvinhu izvi; hongu, mungaisa parutivi here zvinhu izvi zvose, nokutsikirira uyo Mutsvene pasi petsoka dzenyu; hongu, mungave munozadzwa here mumwoyo menyu nokuzvikudza; hongu, mungarambe muchida here kuti muzvishongedze nezvinhu zvinodhura muchiisa mwoyo yenyu muzvinhu zvenyika, zvisina maturo, muupfumi hwenyu?"
                },
                {
                    "number": 54,
                    "text": "Hongu, mungarambe muchizviita here vanhu vari nani kuna vamwe venyu; hongu, mungarambe here muchishora hama dzenyu, idzo dzinozvininipisa nokufamba munzira yakarurama yaMwari, yavakaunzwa nayo kuchechi ino, savanhu vakaitwa kuti vave vatsvene noMweya Mutsvene, uye vanounza mabasa anoratidza kutendeuka—"
                },
                {
                    "number": 55,
                    "text": "Hongu, mungaramba muchifuratira varombo, navanoshaya, muchivanyima zvamuinazvo here?"
                },
                {
                    "number": 56,
                    "text": "Uye mukupedzisa, imi mose mucharamba muchiita zvakaipa, ndinoti kwamuri ava ndivo vachatemwa nokukandwa mumoto kunze kwokunge vatendeuka nokukurumidza."
                },
                {
                    "number": 57,
                    "text": "Uye zvino ndinoti kwamuri, avo vose vanoda kutevera izwi romufudzi akanaka, ibvai mune vakaipa, mupararane navo, nokusabata zvinhu zvavo zvine tsvina; uye tarisai, mazita avo achadzimwa, nokuti mazita avanhu vakaipa haazoverengwa pamwe navatsvene; kuti shoko raMwari rizadzikiswe, iro rinoti: Mazita avanhu vakaipa haazosanganiswa namazita avanhu vangu;"
                },
                {
                    "number": 58,
                    "text": "Nokuti mazita avatsvene achanyorwa mubhuku roupenyu, zve kwavari ndichapa nhaka yokuti vagare kurudyi rwangu. Uye zvino hama dzangu, ndezvipi zvamuinazvo zvamungataure muchipikisa izvi? Ndinoti kwamuri, mukataura muchipikisa izvi, hapana zvazvinoita, nokuti shoko raMwari rinofanira kuzadzikiswa."
                },
                {
                    "number": 59,
                    "text": "Nokuti mufudzi akaita sei pakati penyu anoti aine makwai akawanda haatarise, kuti mapere asapinda nokuparadza danga rake? Uye tarisai, kana bere rapinda mudanga rake haaritandire kunze here? Hongu, pakupedzisira, akakwanisa, anoriparadza."
                },
                {
                    "number": 60,
                    "text": "Uye zvino ndinoti kwamuri mufudzi akanaka ari kukudaidzai; uye mukateerera izwi rake anokuisai mudanga rake, muri makwai ake; anokurairai kuti musabvumire zvikara kupinda pakati penyu, kuti musaparadzwe."
                },
                {
                    "number": 61,
                    "text": "Uye zvino ini Aruma, ndinokurairai mururimi rwouya akandiraira, kuti muve munochengetedza mazwi andakakutaurirai."
                },
                {
                    "number": 62,
                    "text": "Ndinotaura nezwi rokuraira kwamuri muri muchechi; kune avo vasiri vechechi ndinotaura nezwi rokukoka, ndichiti: Uyai mubhabhatidzwe nokutendeuka, kuti nemiwo muve vadyi vomuchero womuti woupenyu."
                }
            ]
        },
        "/study/scriptures/bofm/alma/6": {
            "uri": "/study/scriptures/bofm/alma/6",
            "title": "Aruma 6",
            "data_type": "chapter",
            "chapter_name": "Chitsauko 6",
            "chapter_summary": [
                "Chechi yemuZarahemura rinocheneswa uye ndokubva ragadziridzwa—Aruma anoenda kuGideoni kunoparidza. Zvingangove makore 83 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mushure mekunge Aruma apedza kutaura kuvanhu vechechi, rakange ramiswa muguta reZarahemura, akagadza vapirisita nemagosa, kugadza maoko pamusoro maererano nekutaura kwaMwari, kutungamira nokutarisa chechi."
                },
                {
                    "number": 2,
                    "text": "Uye zvakaitika kuti wose akanga asiri wechechi akatendeuka kubva muzvitema zvake akabhabhatidzwa mukutendeuka, uye vakagashirwa muchechi."
                },
                {
                    "number": 3,
                    "text": "Uye zvakaitikawo kuti wose akanga ari muchechi asi asina kutendeuka muhuipi hwake nokuzvirereka pamberi paMwari—ndinoreva avo vakanga vakasimudzwa nerudado mumwoyo mavo—ivavo vakarambwa, uye mazita avo akadzimwa, zvekuti mazita avo haana kuverengerwa kune evakarurama."
                },
                {
                    "number": 4,
                    "text": "Uye vakatanga kugadzira chechi nekuyimisa muguta reZarahemura."
                },
                {
                    "number": 5,
                    "text": "Zvino ndinoda kuti muzive kuti shoko raMwari rakange riri remunhu wose, zvekuti hakuna vainyimwa pundutso yekuti vaunganidzane pamwechete kuti vanzwe shoko raMwari."
                },
                {
                    "number": 6,
                    "text": "Zvisinei vana vaMwari vakanga vakataurirwa kuti vaunganidzane kazhinji, vobatana mukutsanya nemumunamato mukuru vachiitira magariro akanaka emweya yeavo vakanga vasingazive Mwari."
                },
                {
                    "number": 7,
                    "text": "Uye zvino zvakaitika kuti Aruma paakanga amisa mitemo iyi akabva pavari, hongu, kubva muchechi yakange iri muguta reZarahemura, uye ndokuyambuka rwizi rweSidhoni nechekumabvazuva kwarwo, ndokupinda munhika yaGideoni, umo makanga mavakwa guta, rakanga richidaidzwa kunzi guta raGideoni, raive munhika yainzi Gideoni, richidaidzwa zita remurume akanga auraiwa neruoko rwaNeho nemunondo."
                },
                {
                    "number": 8,
                    "text": "Uye Aruma akaenda uye akatanga kutaura shoko raMwari kuchechi rakanga raiswa munhika yaGideoni, maererano nekuiswa pachena kwechokwadi cheshoko rakanga rataurwa nemadzibaba ake, nemaererano nemweya wechiporofita wakanga uri maari, maererano neuchapupu hwaJesu Kristu, Mwanakomana waMwari, achauya kuzonunura vanhu vake muzvitema zvavo, nehurongwa utsvene hwakamudaidza. Uye ndiko kunyorwa kwazvakaitwa. Ameni."
                }
            ]
        },
        "/study/scriptures/bofm/alma/7": {
            "uri": "/study/scriptures/bofm/alma/7",
            "title": "Aruma 7",
            "data_type": "chapter",
            "chapter_name": "Chitsauko 7",
            "chapter_summary": [
                "Kristu achazvarwa naMaria—Achasunungura majoto erufu uye agotakura zvitadzo zvevanhu vake—Avo vanotendeuka, vanobhabhatidzwa, uye vanochengetedza mirau vachawana upenyu hwokusingaperi—Utsvina haungawane nhaka yeumambo hwaMwari—Kuzvirereka, rutendo, tarisiro, nerudo rwakadzama zvinodiwa. Zvingangove makore 83 Kristu asati azvarwa."
            ],
            "book_intro": [
                "Mazwi aAruma aakataura kuvanhu muGideoni, maererano nezvinyorwa zvake."
            ],
            "verses": [
                {
                    "number": 1,
                    "text": "Tarisai hama dzangu dzinodikanwa, ndichiona kuti ndabvumirwa kuuya kwamuri, naizvozvo ndinoedza kutaura kwamuri nematauriro angu; hongu, nemuromo wangu, sezvo ndichiona iri nguva yekutanga yekuti nditaure kwamuri nemazwi emuromo wangu, sezvo ndiri munhu akange agere nzvimbo imwechete pachigaro chekutonga, ndiine basa rakawanda zvekuti ndakange ndisingakwanise kuuya kwamuri."
                },
                {
                    "number": 2,
                    "text": "Uye kana izvozvi ndingadai ndisina kuuya zvino panguva ino dai pasina kuti chigaro chekutonga chakapihwa mumwe, kuti atonge munzvimbo yangu; uye Ishe netsitsi dzakawanda vabvumira kuti ndiuye kwamuri."
                },
                {
                    "number": 3,
                    "text": "Uye tarisai, ndauya ndiine tariro huru nekuda kukuwanai muri vanhu vakazvirereka pamberi paMwari, nokuti maramba muchinamatira nyasha dzavo, kuti ndiwane musina chamunoshorwa pamberi pavo, kuti ndikuwanei musiri mudambudziko rinotyisa rakaita seraive nehama dzedu kuZarahemura."
                },
                {
                    "number": 4,
                    "text": "Asi ngariropafadzwe zita raMwari, kuti vandipa kuti ndizive, hongu, vapa kwandiri ini kufara kukuru kwekuziva kuti vamiswa zvakare munzira yake yekururama."
                },
                {
                    "number": 5,
                    "text": "Uye ndinovimba, maererano neMweya waMwari uri mandiri, kuti ndichawanawo rufaro nemi; zvakadaro handidi kuti rufaro rwangu nemi rwuuye nenzira yekunge ndarwadziwa zvakanyanya nokusuwa zvandakaita nehama dzeZarahemura, nokuti tarisai, rufaro rwangu rwakauya mushure mekunge ndambonyura mukati mekurwadziwa nekusuwa kwakawanda."
                },
                {
                    "number": 6,
                    "text": "Asi tarisai, ndinovimba kuti imi hamusi vanhu vasingatende sezvakange zvakaita hama dzenyu; ndinovimba kuti hamuna kusimudzwa nekudada mumwoyo yenyu; hongu, ndinovimba kuti hamuna kuisa mwoyo yenyu paupfumi nezvinhu zvisina maturo zvenyika; hongu, ndinovimba kuti hamunamate mifananidzo, asi kuti munonamata Mwari vechokwadi anorarama, nokuti munotarisira kuregererwa zvitema zvenyu, nerutendo rwusingaperi, urwo rwuchauya."
                },
                {
                    "number": 7,
                    "text": "Nokuti tarisai, ndinoti kwamuri kune zvinhu zvizhinji zvichauya; uye tarisai, kune chinhu chimwechete chinokosha kupfuura zvose—nokuti tarisai, nguva haisisiri kure yekuti Mununuri mupenyu uye auye mukati mevanhu vake."
                },
                {
                    "number": 8,
                    "text": "Tarisai, handisi kuti achauya mukati medu panguva yaanenge achigara mutabernakeri yake yevhu; nokuti tarisai, Mweya hauna kundiudza ini kuti izvi ndizvo zvichaitika. Zvino nezvechinhu ichi handizive; asi izvi ndizvo zvandinoziva, kuti Ishe Mwari vane simba rekuita zvose zviri maererano neshoko ravo."
                },
                {
                    "number": 9,
                    "text": "Asi tarisai, Mweya wataura izvi kwandiri, uchiti: Chema kuvanhu ava, uchiti—Tendeukai imi, uye mugadzire nzira yaIshe, uye mufambe nemutwunzira twavo, utwo twakaswatanuka; nokuti tarisai, umambo hwekudenga hwave pedyo, uye Mwanakomana waMwari ave kuuya pamusoro penyika."
                },
                {
                    "number": 10,
                    "text": "Uye tarisai, achazvarwa naMaria, kuJerusarema inove ndiyo nyika yemadzitateguru edu, iye ari mhandara, mudziyo unokosha uye wakasarudzwa, achafukidzwa agobata pamuviri nesimba reMweya Mutsvene, uye agobereka mwanakomana, hongu, Mwanakomana waMwari."
                },
                {
                    "number": 11,
                    "text": "Uye achaenda, agotambudzwa nemarwadzo nekurwadzwa nezviedzo zvemarudzi nemarudzi; uye izvi zviri zvekuti shoko rizadzikiswe rinoti achatora pamusoro pake kurwadziwa nezvirwere zvevanhu vake."
                },
                {
                    "number": 12,
                    "text": "Uye achatora pamusoro pake rufu, kuti asunungure majoto erufu akasunga vanhu vake; uye achitora urema hwavo, kuti hura hwake huzadzwe netsitsi, maererano nezvenyama, kuti agoziva maererano nezvenyama kuti angayamure sei vanhu vake maererano neurema hwavo."
                },
                {
                    "number": 13,
                    "text": "Zvino Mweya unoziva zvose zvinhu; zvisinei Mwanakomana waMwari anotambudzika maererano nezvenyama kuti agotora pamusoro pake zvitadzo zvevanhu vake, kuti adzime kukanganisa kwavo maererano nesimba rake rekuvaponesa; uye zvino tarisai, uhwu ndihwo uchapupu huri mandiri."
                },
                {
                    "number": 14,
                    "text": "Zvino ndinoti kwamuri makafanira kutendeuka, uye muzvarwe patsva; nokuti Mweya unoti kana musina kuzvarwa patsva hamugone kugara nhaka yeumambo hwekudenga; naizvozvo uyayi mubhabhatidzwe mukutendeuka, kuti mugogezwa zvitadzo zvenyu, kuti muve nerutendo muGwayana raMwari, rinotora zvitadzo zvenyika, iro rinotyisa mukuponesa nokugeza kusarurama kwose."
                },
                {
                    "number": 15,
                    "text": "Hongu, ndinoti kwamuri uyayi musatye, uye musiye chitadzo chose, icho chinokurwisai, chinokusungirirai mukuparadzwa, hongu, uyayi muende, uye munoratidza kuna Mwari venyu kuti munoda kutendeuka muzvitadzo zvenyu uye mugopinda muchibvumirano naye chokuchengetedza mirairo yake, uye muzvipupure kwaari nhasi nekupinda mumvura dzerubhabhatidzo."
                },
                {
                    "number": 16,
                    "text": "Uye ani zvake anoita izvi, uye achichengetedza mirairo yaMwari kubvira iye zvino, iyeyo acharangarira kuti ndakati kwaari, hongu, acharangarira kuti ndinongoti kwaari, achave neupenyu hwokusingaperi, maererano neuchapupu hweMweya Mutsvene, unopupura uri mandiri."
                },
                {
                    "number": 17,
                    "text": "Uye zvino hama dzangu dzinodiwa, munotenda zvinhu izvi here? Tarisai, ndinoti kwamuri, hongu, ndinoziva kuti munozvitenda; uye nzira yandinoziva nayo kuti munozvitenda kuisirwa pachena kwandinoitirwa neMweya uri mandiri. Uye zvino nenzira yekuti rutendo rwenyu rwakasimba maererano naizvozvo, hongu, maererano nezvinhu zvandataura, rufaro rwangu rwukuru."
                },
                {
                    "number": 18,
                    "text": "Naizvozvo sekutaura kwandamboita kwamuri kubva pakutanga, kuti ndinodisa kuti munge musiri mudambudziko serehama dzenyu, kana zvakadaro ndaona kuti chido changu chazadzikiswa."
                },
                {
                    "number": 19,
                    "text": "Nokuti ndiri kuona kuti muri mutwunzira twekururama; ndiri kuona kuti muri mukanzira kanoenda kuumambo hwaMwari; hongu, ndiri kuona kuti muri kuita kuti nzira dzavo dzitwasanuke."
                },
                {
                    "number": 20,
                    "text": "Ndiri kuona kuti zvakaziviswa kwamuri, neuchapupu hweshoko ravo, kuti havagone kufamba nenzira dzakakombama; kana kusiyanisa zvavataura havaite; kana kubva kurudyi vachienda kuruboshwe kwete, kana kubva kune chakanaka vachienda kune chakaipa havaite; naizvozvo, nzira yavo yokusingaperi inogara yakadaro."
                },
                {
                    "number": 21,
                    "text": "Uye havagari mumatemberi asiri matsvene; hakuna zveutsvina kana chii zvacho chisina kuchena chingagashirwe muumambo hwaMwari; naizvozvo ndinoti kwamuri nguva ichasvika, hongu, uye zvichave pazuva rekupedzisira, zvekuti uyo anenge aine tsvina achasara muutsvina hwake."
                },
                {
                    "number": 22,
                    "text": "Uye zvino hama dzangu dzinodiwa, ndataura izvi zvinhu kwamuri kuti ndikumutsei muzive basa renyu kuna Mwari, kuti mufambe musingashorwe pamberi pavo, kuti mufambe muri muchikwata chitsvene chaMwari, umo mamakatambirwa."
                },
                {
                    "number": 23,
                    "text": "Uye zvino ndinoda kuti dai mazvirereka, uye muve vakapfava muri vanyoro; muri nyore kunyengetedzwa; muine mwoyo murefu nyore mukutira nokutsungirira; muchizvibata muzvinhu zvose; mune simba mukuchengetedza mirairo yaMwari nguva dzose; muchikumbira zvose zvinhu zvamunoda, zvemweya nezvenyama; nguva dzose muchitenda Mwari pane zvinhu zvose zvazvo zvamunogamuchira."
                },
                {
                    "number": 24,
                    "text": "Uye muone kuti mune rutendo, tariro, nerudo rwakadzama, uye ndipo nguva dzose pamuchakura mumabasa akanaka."
                },
                {
                    "number": 25,
                    "text": "Uye Ishe ngavakuropafadzei, uye nhumbi dzenyu mugare dzisina kavara, kuti pakupedzisira muzosvika kunogara pasi naAbrahama, Isaka, naJakobo, nevaporofita vatsvene vakagara varipo kubvira kutanga kwenyika, muine nhumbi dzenyu dzisina kavara sezvakaita nhumbi dzavo dzisina kavara, muumambo hwekudenga musingazobvamo zvakare."
                },
                {
                    "number": 26,
                    "text": "Uye zvino hama dzangu dzinodiwa, ndataura kwamuri mazwi aya zviri maererano neMweya unopupura uri mandiri; uye mweya wangu unofara chaizvo, nenzira yekusimba kukuru nokuteerera kwamakapa kushoko rangu."
                },
                {
                    "number": 27,
                    "text": "Uye zvino, runyararo rwaMwari ngarwuve pamuri, nemudzimba menyu nemunyika yenyu, nekumatanga enyu, nekuzvinhu zvose zvamuinazvo, vakadzi venyu nevana venyu, maererano nerutendo rwenyu nemabasa enyu akanaka, kubvira panguva ino kudakara kuve kusingaperi. Uye ndizvo zvandataura. Ameni."
                }
            ]
        },
        "/study/scriptures/bofm/alma/8": {
            "uri": "/study/scriptures/bofm/alma/8",
            "title": "Aruma 8",
            "data_type": "chapter",
            "chapter_name": "Chitsauko 8",
            "chapter_summary": [
                "Aruma anoparidza uye achibhabhatidza muMereki—Anorambwa muAmonaiha ndokubva abvamo—Ngirozi inomuti adzokere anodaidzira kutendeuka kuvanhu—Anotambirwa naAmureki, uye vari vaviri vanoparidza muAmonaiha. Zvingangove makore 82 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti Aruma akadzoka kubva kunyika yeGideoni, mushure mekunge adzidzisa vanhu veGideoni zvinhu zvizhinji zvisingagone kunyorwa, amisa tsika yechechi, maererano nezvaakanga aita munyika yeZarahemura, hongu, akadzokera kumba kwake kuZarahemura kunozorora kubva mubasa raakanga aiita."
                },
                {
                    "number": 2,
                    "text": "Uye ndiko kupera kwakaita gore rechipfumbamwe rekutonga kwevatongi vanhu vaNifai."
                },
                {
                    "number": 3,
                    "text": "Uye zvakaitika mukutanga kwegore rechigumi rekutonga kwevatongi vanhu vaNifai, kuti Aruma akabvamo ndokutora rwendo rwake akananga kunyika yaMereki, iri kumadokero kwerwizi rweSidhoni, kumadokero kwakaganhurana nerenje."
                },
                {
                    "number": 4,
                    "text": "Uye akatanga kudzidzisa vanhu vemunyika yeMereki zviri maererano nehurongwa hutsvene hwaMwari, huri ihwo hwaakanga adaidzwa nahwo; uye akatanga kudzidzisa vanhu munyika yose yeMereki."
                },
                {
                    "number": 5,
                    "text": "Uye zvakaitika kuti vanhu vakauya kwaari kubva kumiganhu yose yenyika yakange yakatsamirana nekurutivi rwerenje. Uye vakabhabhatidzwa munyika yose;"
                },
                {
                    "number": 6,
                    "text": "Naizvozvo paakange apedza basa rake muMereki akabvamo, akafamba rwendo rwemazuva matatu nechekuchamhembe kwenyika yaMereki; uye akasvika paguta rainzi Amonaiha."
                },
                {
                    "number": 7,
                    "text": "Zvino yakange iri tsika yevanhu vaNifai kudaidza nyika dzavo, uye maguta avo, nemisha yavo, hongu, kana netwumisha twavo, nezita remunhu akatanga kuve muridzi wacho; uye ndizvo zvazvakange zvakaita nemunyika yaAmonaiha."
                },
                {
                    "number": 8,
                    "text": "Uye zvakaitika kuti Aruma paakasvika muguta raAmonaiha, akatanga kuvaparidzira shoko raMwari."
                },
                {
                    "number": 9,
                    "text": "Zvino Satani akanga akabata zvikuru mwoyo yevanhu veguta raAmonaiha; naizvozvo havana kuteerera mazwi aAruma."
                },
                {
                    "number": 10,
                    "text": "Zvisinei Aruma akashanda zvikuru mumweya, achiumburuka kuna Mwari mumunamato une simba, kuti adire Mweya wake pamusoro pevanhu vari muguta iri; kuti amubvumirewo kuti agovabhabhatidza mukutendeuka."
                },
                {
                    "number": 11,
                    "text": "Zvakadaro, vakaomesa mwoyo yavo, vachiti kwaari: Tarisa, tinoziva kuti ndiwe Aruma; uye tinoziva kuti ndiwe mupirisita wepamusoro pamusoro pechechi rawakamisa iwe munzvimbo zhinji dzenyika, zviri maererano netsika yenyu; uye hatizi vechechi yako, uye hatitende mutsika dzakapusa kudaro."
                },
                {
                    "number": 12,
                    "text": "Uye zvino tinoziva kuti sezvo tisiri vechechi yako tinoziva kuti hauna simba pamusoro pedu; uye wakapa chigaro chekutonga kuna Nifaiha; naizvozvo hausi mutongi mukuru wedu."
                },
                {
                    "number": 13,
                    "text": "Zvino vanhu pavakanga vataura izvi, uye vachiramba mazwi ake ose, uye vamutuka, vamusvipira, uye vakaita kuti akandwe kunze kweguta ravo, akabvamo uye akatora rwendo rwake akananga kuguta rainzi Aroni."
                },
                {
                    "number": 14,
                    "text": "Uye zvakaitika kuti paakange achifamba, akaremerwa nokusuwa, pfungwa yake iine kutambudzika nekurwadziwa kwemweya, nenzira yeutsinye hwevanhu vaive muguta reAmonaiha, zvakaitika kuti Aruma zvaakanga akadaro kuremerwa nekusuwa, tarisai ngirozi yaIshe yakasvika paari, ichiti:"
                },
                {
                    "number": 15,
                    "text": "Wakaropafadzwa iwe, Aruma; naizvozvo, simudza musoro wako uye ufare, nokuti une chikonzero chikuru chekuti ufare; nokuti wange wakavimbika mukuchengetedza mirau yaMwari kubvira panguva yawakatambira nhume yako yekutanga kubva kwaari. Tarisai, ndini ndakauya nayo kwauri."
                },
                {
                    "number": 16,
                    "text": "Uye tarisai, ndatumwa kuti ndikuudze kuti udzokere kuguta reAmonaiha, uye unoparidza zvakare kuvanhu veguta iri; hongu, vaparidzire. Hongu, uti kwavari, kunze kwekunge vatendeuka Ishe Mwari vachavaparadza."
                },
                {
                    "number": 17,
                    "text": "Nokuti tarisai, iye zvino vari kufunga kuti vaparadze rusununguko rwevanhu vako (nokuti ndiko kutaura kwaIshe) zvisiri izvo zviri mumutemo, nemukutonga, nemumirau yaakapa kuvanhu vake."
                },
                {
                    "number": 18,
                    "text": "Zvino zvakaitika kuti mushure mekunge Aruma agashira nhume yake kubva kungirozi yaIshe akadzokera nokukurumidza kunyika yaAmonaiha. Uye akapinda muguta neimwe nzira, hongu, nenzira iri kumaodzanyemba eguta reAmonaiha."
                },
                {
                    "number": 19,
                    "text": "Uye zvaaipinda muguta akanzwa nzara, uye akati kune mumwe murume: Mungapewo here muranda akazvirereka waMwari chimwe chinhu chekudya?"
                },
                {
                    "number": 20,
                    "text": "Uye murume uyu akati kwaari: Ndiri muNifai, uye ndinoziva kuti uri muporofita mutsvene waMwari, nokuti ndiwe murume akanzi nengirozi muchiratidzo: Muchatambira. Naizvozvo, enda neni mumba mangu, uye ndinokupa kudya kwangu; uye ndinoziva kuti uchave chiropafadzo kwandiri nemba yangu."
                },
                {
                    "number": 21,
                    "text": "Uye zvakaitika kuti murume uyu akamugashira mumba make; uye murume uyu ainzi Amureki; uye akauya nechingwa nenyama akaiisa pameso paAruma."
                },
                {
                    "number": 22,
                    "text": "Uye zvakaitika kuti Aruma akadya chingwa akaguta; uye akaropafadza Amureki nemba yake, uye akatenda kuna Mwari."
                },
                {
                    "number": 23,
                    "text": "Uye mushure mekunge adya aguta akati kuna Amureki: Ndini Aruma, uye ndini mupirisita wepamusoro pechechi yaMwari munyika yose."
                },
                {
                    "number": 24,
                    "text": "Uye tarisai, ndakadaidzwa kuti ndizoparidza shoko raMwari mukati mevanhu ava, maererano nemweya wekuzururirwa nechiporofita; uye ndakanga ndiri munyika muno uye havana kuda kundigashira, asi vakandikanda panze uye ini ndange ndoda kufukatira nyika ino zvachose."
                },
                {
                    "number": 25,
                    "text": "Asi tarisai, ndataurirwa kuti ndidzoke zvakare uye ndizoporofitira vanhu ava, hongu, nokupupura kwavari nezvezvitadzo zvavo."
                },
                {
                    "number": 26,
                    "text": "Uye zvino Amureki, nenzira yokuti wandipa kudya ukandipinza mumba, waropafadzwa: nokuti ndange ndaziya, nokuti ndange ndatsanya kwemazuva mazhinji."
                },
                {
                    "number": 27,
                    "text": "Uye Aruma akagara kwemazuva mazhinji naAmureki asati atanga kuparidza kuvanhu."
                },
                {
                    "number": 28,
                    "text": "Uye zvakaitika kuti vanhu vakatonyanya kuve vakaipa."
                },
                {
                    "number": 29,
                    "text": "Uye shoko rakauya kuna Aruma, richiti: Enda; uye utiwo kumuranda wangu Amureki, enda unoporofita kuvanhu ava, uchiti—Tendeukai imi, nokuti ndizvo zvinotaurwa naIshe, kunze kwekunge mapinduka ndichashanyira vanhu ava nehasha dzangu; hongu, uye handizodzosa hasha dzangu dzinotyisa."
                },
                {
                    "number": 30,
                    "text": "Uye Aruma akaenda, naAmurekiwo, mukati mevanhu, kundotaura mazwi aMwari kwavari; uye vakazadzwa neMweya Mutsvene."
                },
                {
                    "number": 31,
                    "text": "Uye vakange vane simba ravakanga vapiwa, zvekuti vakange vasisagonekwe kuzarirwa muzvitokisi zvepasi; uye hakuna munhu aikwanisa kuvauraya; zvakadaro havana kushandisa masimba avo kudakara vasungwa nemajoto vakandwa mutirongo. Zvino, izvi zvakaitwa kuti Ishe varatidze simba ravo riri mavari."
                },
                {
                    "number": 32,
                    "text": "Uye zvakaitika kuti vakaenda uye vakatanga kuparidza nekuporofita kuvanhu, maererano nemweya nesimba ravakanga vapiwa naIshe."
                }
            ]
        },
        "/study/scriptures/bofm/alma/9": {
            "uri": "/study/scriptures/bofm/alma/9",
            "title": "Aruma 9",
            "data_type": "chapter",
            "chapter_name": "Chitsauko 9",
            "chapter_summary": [
                "Aruma anoudza vanhu veAmonaiha kuti vatendeuke—Ishe vachanzwira tsitsi kumaRamani mumazuva ekupedzisira—Kana maNifai akasiya chiedza, vachaparadzwa nemaRamani—Mwanakomana waMwari achauya nokukurumidza—Achanunura avo vanotendeuka, vagobhabhatidzwa, uye vaine rutendo muzita rake. Zvingangove makore 82 Kristu asati azvarwa."
            ],
            "book_intro": [
                "Mazwi aAruma, nemazwiwo aAmureki, akataurwa kuvanhu vakange vari munyika yaAmonaiha. Uyezve vanokandwa mutirongo, uye vanoburitswa nesimba rinoshamisa raMwari raive mavari, zviri maererano nezvinyorwa zvaAruma."
            ],
            "verses": [
                {
                    "number": 1,
                    "text": "Uye zvakare, ini Aruma, ndataurirwa naMwari kuti nditore Amureki uye tigoenda kunoparidza zvakare kuvanhu ava, kana kuti vanhu vaive muguta reAmonaiha, zvakaitika kuti zvandakatanga kuparidza kwavari, vakatanga kunetsana neni, vachiti:"
                },
                {
                    "number": 2,
                    "text": "Ndiwe ani? Unofunga kuti tichatenda kupupura kwemunhu mumwechete, kana dai akaparidza kwatiri kuti nyika yave kupera?"
                },
                {
                    "number": 3,
                    "text": "Zvino havana kunge vachinzwisisa mazwi avaitaura; nokuti havana kunge vachiziva kuti nyika ichapfuura."
                },
                {
                    "number": 4,
                    "text": "Uye vakatiwo zvakare: Hatimbotenda mazwi ako kana dai ukaporofita kuti guta guru rino richaparadzwa nezuva rimwechete."
                },
                {
                    "number": 5,
                    "text": "Zvino havana kumboziva kuti Mwari vanoita mabasa anoshamisa kudaro, nokuti vakange vari vanhu vane mwoyo yakaoma uye vakaomesa mitsipa."
                },
                {
                    "number": 6,
                    "text": "Uye vakati: Mwari ndiani, vanotumira simba risingapfuure remunhu mumwechete mukati mevanhu ava, kuti ataure kwavari chokwadi chezvinhu zvikuru zvakadai uye zvinoshamisa?"
                },
                {
                    "number": 7,
                    "text": "Uye vakamira vakada kuti vandibate; asi tarisai, havana. Uye ndakamira nokusatya ndichivataurira, hongu, ndakapupura kwavari ndisingatye, ndichiti:"
                },
                {
                    "number": 8,
                    "text": "Tarisai, imi chizvarwa chakaipa uye chakarasika, kukanganwa kwamaita tsika dzamadzibaba enyu, hongu, kukurumidza kwamaita kukanganwa mirairo yaMwari."
                },
                {
                    "number": 9,
                    "text": "Hamuyeuke here kuti baba vedu Rihai, akaburitswa muJerusarema neruoko rwaMwari? Hamuyeuke here kuti vose vakatungamirwa navo nemurenje?"
                },
                {
                    "number": 10,
                    "text": "Uye matokanganwa kare kuti kangani vachibvisa madzibaba edu mumaoko emhandu dzavo, nekuvachengetedza kuti vasaparadzwe, kana nemaoko ehama dzavo chaidzo?"
                },
                {
                    "number": 11,
                    "text": "Hongu, dai risiri simba ravo risingaenzaniswe, netsitsi dzavo, nokutishingirira kwavo, tingadai takabva kare pamusoro penyika nguva ino isati yasvika, uye zvimwe takatoiswa munzvimbo yekutambudzika kusingagume nokusuwa."
                },
                {
                    "number": 12,
                    "text": "Tarisai, zvino ndinoti kwamuri anokutumai kuti mutendeuke; uye kunze kwekunge matendeuka, hapana magariro amungaite nhaka yeumambo hwaMwari. Asi tarisai, izvi hazvisizvo zvose—vakutumai kuti mutendeuke, kana kuti vanokuparadzai chose kubva pamusoro penyika; hongu, vachakushanyirai nehasha dzavo, nehasha dzavo dzinotyisa havazopinduka."
                },
                {
                    "number": 13,
                    "text": "Tarisai, hamuchayeuka here mazwi avakataura kuna Rihai, vachiti izvo: Kana uchichengeta mirairo yangu, uchabudirira munyika? Uye zvakare zvinonzi: Kana musingachengete mirairo yangu muchabviswa pamberi paIshe."
                },
                {
                    "number": 14,
                    "text": "Zvino ndinoda kuti dai mayeuka, kuti sezvo maRamani asina kuchengeta mirairo yaMwari, vakabviswa pamberi paIshe. Zvino tinoona kuti shoko raIshe rakasimbiswa muchinhu ichi, uye maRamani akabviswa pamberi pavo, kubvira pakutanga kwekutadza kwavo munyika."
                },
                {
                    "number": 15,
                    "text": "Zvisinei ndinoti kwamuri, zvingatova nani kwavari pamusi wekutongwa panemi, kana mukaramba muri muzvitema zvenyu, hongu, uye vanototariswa panemi kana muupenyu huno, kunze kwekunge matotendeuka."
                },
                {
                    "number": 16,
                    "text": "Nokuti kune vimbiso zhinji dzakaitwa kumaRamani; nokuti kuda kwetsika dzemadzibaba avo dzakaita kuti vagare mukusaziva; naizvozvo Ishe vachavaitira tsitsi nokurebesa kugara kwavo munyika."
                },
                {
                    "number": 17,
                    "text": "Uye mune chimwe chinhano chenguva vachaunzwa mukutenda shoko ravo, nokuziva kukanganisika kwakaita tsika dzemadzibaba avo; uye vazhinji vavo vachaponeswa, nokuti Ishe vachave netsitsi kune avo vose vanodaidza zita ravo."
                },
                {
                    "number": 18,
                    "text": "Asi tarisai, ndinoti kwamuri kana mukaramba muri muuipi hwenyu mazuva enyu haazopamhidzirwa munyika ino, nokuti maRamani achanzi akurwisei; uye kana mukasatendeuka vachauya nenguva yamusingazive, uye muchashanyirwa nekuparadzwa zvachose; uye zvinenge zviri maererano nehasha dzinotyisa dzaIshe."
                },
                {
                    "number": 19,
                    "text": "Nokuti havazokubvumirai kuti mugare muzvitadzo zvenyu, kuti muparadze vanhu vavo. Ndinoti kwamuri, Kwete; angatobvumira kuti maRamani aparadze vose vanhu vake vakanzi vanonzi vanhu vaNifai, dai zvaiita kuti vawire muzvitadzo nekusateerera, mushure mekuwana chiedza chakadai neruzivo rwakadai zvavakapiwa naIshe Mwari vavo;"
                },
                {
                    "number": 20,
                    "text": "Hongu, mushure mekunge vange vari vanhu vanodiwa kwazvo naIshe; hongu, mushure mekunge vange vachidiwa kupfuura mamwe marudzi, hama, ndimi, kana vanhu; mushure mekunge vaitwa kuti vazive zvose zvinhu, maererano nezvavaida, nerutendo rwavo, neminamato, yezvinhu zvakanga zviri, nezviri, uye nezvichauya;"
                },
                {
                    "number": 21,
                    "text": "Vashanyirwa neMweya waMwari; vakurukura nengirozi, uye vataurwa navo nezwi raIshe; uye vaine mweya wechiporofita, nemweya wekuzururirwa, nezvipo zvizhinji, chipo chekutaura nendimi, nechipo chekuparidza, nechipo cheMweya Mutsvene, nechipo chekududzira;"
                },
                {
                    "number": 22,
                    "text": "Hongu, uye mushure mekunge vabviswa naMwari munyika yeJerusarema, neruoko rwaIshe; vaponeswa munzara, nemukurwara, nemumarudzi ose ezvirwere; uye vachisimba mukurwa, kuti varege kuparadzwa; vabviswa muusungwa nguva nenguva, uye vachengetedzwa kusvika zvino; uye vakabudirira kudakara vapfuma muzvinhu zvose zvose—"
                },
                {
                    "number": 23,
                    "text": "Uye zvino tarisai ndinoti kwamuri, kuti kana vanhu ava, vakatambira maropafadzo akawanda kudai kubva muruoko rwaIshe, kana vakakanganisa zvechiedza noruzivo rwose rwavainarwo, ndinoti kwamuri kana izvi zviri izvo, kuti kana vakapinda mukutadza, zvingatove nani kumaRamani pane kwavari."
                },
                {
                    "number": 24,
                    "text": "Nokuti tarisai, zvivimbiso zvaIshe zvakapihwawo maRamani, asi hazvizi kwamuri kana mukakanganisa; nokuti Ishe havana kunyatsovimbisa here nokutaura semurau, kuti kana mukamupandukira muchaparadzwa chose kuti mubva mabva munyika zvachose?"
                },
                {
                    "number": 25,
                    "text": "Uye zvino nechikonzero ichi, kuti musaparadzwe, Ishe vatumira ngirozi yavo kuti ishanyire vanhu vavo vazhinji, ichivaudza kuti vakafanira kuenda vanochema kuvanhu ava nesimba, vachiti: Tendeukai imi, nokuti umambo hwekudenga hwave pedyo;"
                },
                {
                    "number": 26,
                    "text": "Uye pasina mazuva mazhinji Mwanakomana waMwari achauya mukubwinya kwake; uye kubwinya kwake kuchave kubwinya kweMumwechete Akaberekwa waBaba, azere nenyasha, kuenzana, nechokwadi, azere nekutira, tsitsi, uye anoshivirira, anokurumidza kunzwa kuchema kwevanhu vake nokupindura minamato yavo."
                },
                {
                    "number": 27,
                    "text": "Uye tarisai, anouya kuzonunura avo vachabhabhatidzwa mukutendeuka, norutendo muzita rake."
                },
                {
                    "number": 28,
                    "text": "Naizvozvo, gadzirai nzira yaIshe, nokuti nguva yave pedyo yokuti vose vanhu vachakohwa mubairo wemabasa avo, maererano nezvavanga vari—kana vanga vari vakarurama vachakohwa ruponeso rwemweya yavo, maererano nesimba nokuponeswa kwavo naJesu Kristu; uye kana vanga vari vakaipa vachakohwa kuraswa kwemweya yavo, maererano nesimba nokusunga kwadhiabhorosi."
                },
                {
                    "number": 29,
                    "text": "Zvino tarisai, iri ndiro izwi rengirozi, ichichemera kuvanhu."
                },
                {
                    "number": 30,
                    "text": "Uye zvino hama dzangu dzinodiwa, nokuti muri hama dzangu, uye munofanira kudikanwa, uye munofanira kuita mabasa anofanirana nekutendeuka, ndichiona kuti mwoyo yenyu yaitwa mikukutu zvikuru kushoko raMwari, uye ndichiona kuti muri vanhu vakarasika vakapunzika."
                },
                {
                    "number": 31,
                    "text": "Zvino zvakaitika kuti apo ini, Aruma, pandakange ndataura mazwi aya, tarisai, vanhu vakandishatirirwa nokuti ndakanga ndati kwavari vane mwoyo mikukutu uye vanhu vakaoma mitsipa."
                },
                {
                    "number": 32,
                    "text": "Uye nokutiwo ndakanga ndati kwavari vanhu vakarasika vakapunzika vakandishatirirwa, vakatsvaka kuisa maoko avo pandiri, kuti vandikande mutirongo."
                },
                {
                    "number": 33,
                    "text": "Asi zvakaitika kuti Ishe havana kuvabvumira kuti vanditore panguva iyoyo vandikande mutirongo."
                },
                {
                    "number": 34,
                    "text": "Uye zvakaitika kuti Amureki akaenda akanomira mberi kwavo, akatanga kuparidza kwavari naiyewo. Uye zvino mazwi aAmureki haana kunyorwa ose, zvisinei mamwe emazwi ake akanyorwa mubhuku rino."
                }
            ]
        },
        "/study/scriptures/bofm/alma/10": {
            "uri": "/study/scriptures/bofm/alma/10",
            "title": "Aruma 10",
            "data_type": "chapter",
            "chapter_name": "Chitsauko 10",
            "chapter_summary": [
                "Rihai akabva kuna Manase—Amureki anotaura rungano rwekuudzwa kwaakaitwa nengirozi kuti achengete Aruma—Minamato yevakarurama inoita kuti vanhu vasaparadzwe—Magweta nevatongi vasina kururama vanoisa hwaro hwekuti vanhu vaparadzwe. Zvingangove makore 82 Kristu asati azvarwa."
            ],
            "verses": [
                {
                    "number": 1,
                    "text": "Zvino aya ndiwo mazwi akaparidzwa naAmureki kuvanhu vakanga vari munyika yaAmonaiha, achiti:"
                },
                {
                    "number": 2,
                    "text": "Ndini Amureki; ndiri mwanakomana waGidhona, akanga ari mwana waIshmaeri, akanga ari wechizvarwa chaAminadhi; uye ndiye Aminadhi mumwecheteyo akadudzira zvinyorwa zvaive pamadziro etemberi, zvakanga zvakanyorwa nemunwe waMwari."
                },
                {
                    "number": 3,
                    "text": "Uye Aminadhi akange ari chizvarwa chaNifai, akange ari mwana waRihai, akabva munyika yeJerusarema, akange ari wechizvarwa chaManase, akanga ari mwana waJosefa akatengeswa kuEgipita nemaoko evakoma vake."
                },
                {
                    "number": 4,
                    "text": "Uye tarisai, ndiri murumewo ane mbiri mukati meavo vose vanondiziva; hongu, uye tarisai, ndine hama zhinji neshamwari, uye ndakawanawo upfumi hwakawanda nokushanda nemaoko angu."
                },
                {
                    "number": 5,
                    "text": "Zvakadaro, mushure mazvo zvose izvi, handina kumboziva zvizhinji nezvenzira dzaIshe, nezvakavandika zvake nesimba rake rinoshamisa. Ndati handina kumbenge ndakaziva zvizhinji nezvezvinhu izvi; asi tarisai, ndiri kukanganisa, nokuti ndakaona zvizhinji zvezvakavandika zvake nesimba rake rinoshamisa; hongu, kana mukuchengetedza upenyu hwevanhu ava."
                },
                {
                    "number": 6,
                    "text": "Zvakadaro, ndakaomesa mwoyo wangu, nokuti ndakadaidzwa kazhinji uye ndairamba kunzwa; naizvozvo ndaiziva nezve zvinhu izvi, asi handaida kuziva; naizvozvo ndakaenda ndichipandukira Mwari, muhutsinye hwemwoyo wangu, kana kudakara kusvika muzuva rechina remwedzi uno wechinomwe, uri mugore rechigumi rekutonga kwevatongi."
                },
                {
                    "number": 7,
                    "text": "Zvandakanga ndichifamba ndichienda kunoona hama yepedyo-pedyo, tarisai ngirozi yaIshe yakasvika pandiri ikati: Amureki, dzokera kumba kwako, nokuti uchapa kudya kumuporofita waIshe; hongu, murume mutsvene, murume akasarudzwa naMwari; nokuti atsanya kwemazuva mazhinji pamusana pezvitadzo zvevanhu ava, uye aziya nenzara, uye uchamugashira mumba mako ugomupa chekudya, uye achakuropafadza iwe nemba yako; uye maropafadzo aIshe achave pauri nemba yako."
                },
                {
                    "number": 8,
                    "text": "Uye zvakaitika kuti ndakateerera izwi rengirozi, uye ndikadzokera kumba kwangu. Uye ndiri kuenda kudaro ndakaona murume akanzi nengirozi kwandiri: Uchamugashira mumba mako—uye tarisai ndiye murume iyeyo ange achitaura kwamuri maererano nezvinhu zvaMwari."
                },
                {
                    "number": 9,
                    "text": "Uye ngirozi yakati kwandiri murume uyu mutsvene; ndizvo zvinoita kuti ndizive kuti mutsvene nokuti zvakataurwa nengirozi yaMwari."
                },
                {
                    "number": 10,
                    "text": "Uye zvakare, ndinoziva kuti zvinhu zvaapupura ndezvechokwadi; nokuti tarisai ndinoti kwamuri, kuti sezvo Ishe vari mupenyu, kana naizvozvo vatumira ngirozi yavo kuti zvinhu izvi zvibude pachena kwandiri; uye izvi azviita uyu Aruma agere mumba mangu."
                },
                {
                    "number": 11,
                    "text": "Nokuti tarisai, aropafadza imba yangu, andiropafadza, nemadzimai angu, nevana vangu, nababa vangu nehama dzangu; hongu, kana nevekwangu vose avaropafadza, uye maropafadzo ashe ave patiri maererano nemazwi aakataura."
                },
                {
                    "number": 12,
                    "text": "Uye zvino, Amureki ataura mazwi aya vanhu vakatanga kushamiswa, vachiona kuti pakange paine vano pfuura mumwechete vaipupura nezvezvinhu zvavaipiwa mhosva nazvo, nezvezvinhuwo zvichauya, maererano nemweya wechiporofita waive mavari."
                },
                {
                    "number": 13,
                    "text": "Zvakadaro, kwaive nevamwe mukati mavo vaitsvaka kuvabvunza, kuti nenzira dzekungwara kwavo vagovawanikidza nemazwi avo, kuti vagowana umbowo, kuti vavaendese kuvatongi vavo kuti vatongwe maererano nemutemo, kuti vauraiwe kana kukandwa mutirongo, maererano nemhosva yavanenge vavapomera."
                },
                {
                    "number": 14,
                    "text": "Zvino ndivo vanhu ivavo vakanga vachitsvaka kuvaparadza, vaive magweta, vakange vafanoiswa kana kugadzwa nevanhu kuti vashandise mutemo panguva yekutongwa kwavo, kana panguva yokutongwa kwedzimwe mhosva dzainge dzauya pamberi pevatongi."
                },
                {
                    "number": 15,
                    "text": "Zvino magweta aya akanga akadzidza chaizvo munjere dzose dzevanhu; uye izvi zvaivayamura kuti vagone basa ravo."
                },
                {
                    "number": 16,
                    "text": "Uye zvakaitika kuti vakatanga kubvunza Amureki, kuti vamuite kuti adyidzanise mazwi ake, kana kupesanisa mazwi aachataura."
                },
                {
                    "number": 17,
                    "text": "Zvino havana kuziva kuti Amureki aikwanisa kuziva zvavari kuda kuita. Asi zvakaitika kuti pavakatanga kumubvunza, akaona pfungwa dzavo, uye akati kwavari: Imi makaipa uye chizvarwa chakarasika, imi magweta nevanyengedzi, nokuti muri kuisa hwaro hwadhiabhorosi; nokuti muri kuisa zvikachikiro nemisungo yekuti mubate vatsvene vaMwari."
                },
                {
                    "number": 18,
                    "text": "Muri kuita zvirongwa zvekuti mukanganise nzira dzevakarurama, uye kuti muunze hasha dzaMwari pamisoro yenyu, kana mukuparadzwa zvachose kwevanhu vavo."
                },
                {
                    "number": 19,
                    "text": "Hongu, Mosaya akataura chaizvo, uyo aive mambo wedu wekupedzisira, paakange ave kuda kupa umambo kune mumwe, asina wekuhugadza, akaita kuti vanhu ava vatongwe nemazwi avo—hongu, akataura zvakanaka kuti kana nguva ikasvika yekuti izwi revanhu ava risarudze kutadza, ndiko kuti, kana nguva iyoyo ikauya yekuti vanhu ava vawire mumisikanzwa, vanenge vaibvira kuparadzwa."
                },
                {
                    "number": 20,
                    "text": "Uye zvino ndinoti kwamuri kuti Ishe vanoita zvakanaka kutonga kutadza kwenyu; anoita zvakanaka kuchemera vanhu ava, nezwi rengirozi dzavo: Tendeukai imi, tendeukai, nokuti umambo hwekudenga hwave pedyo."
                },
                {
                    "number": 21,
                    "text": "Hongu, anoita zvakanaka kuchema nezwi rengirozi dzake kuti: Ini ndichadzika pasi mukati mevanhu vangu, nekuenzanisa nokutonga kwakanaka mumaoko angu."
                },
                {
                    "number": 22,
                    "text": "Hongu, uye ndinoti kwamuri dai yange isiri minamato yevakarurama, avo vari munyika ino, mungadai kana iye zvino makatoshanyirwa kare nokuparadzwa zvachose; chete hakwaizove kwemafashanu mazhinji, sezvakaitwa vanhu mumazuva aNoa, asi kwaizove kwenzara, nezvirwere, nemunondo."
                },
                {
                    "number": 23,
                    "text": "Asi maponeswa neminamato yevakarurama; zvino naizvozvo, kana mukabvisa vakarurama mukati menyu Ishe havazokuregerai; asi nehasha dzavo dzinotyisa anokuvingai; ndipo pamucharohwa nenzara, nezvirwere, nemunondo; uye nguva yave pedyo kunze kwekunge matotendeuka."
                },
                {
                    "number": 24,
                    "text": "Uye zvino zvakaitika kuti vanhu vakanyanya kushatiriswa naAmureki, uye vakachema, vachiti: Murume uyu anotuka mitemo yedu yakanaka, nemagweta edu atakasarudza."
                },
                {
                    "number": 25,
                    "text": "Asi Amureki akatambanudza ruoko rwake, akachema zvikuru kwavari, achiti: Imi vakaipa chizvarwa chakarasika, sei Satani abata mwoyo yenyu nesimba rakadaro? Sei muri kuzvipa kwaari kuti ave nesimba pamusoro penyu, kukupofomadzai maziso, kuti musanzwisise mazwi anotaurwa, maererano nechokwadi chawo?"
                },
                {
                    "number": 26,
                    "text": "Nokuti tarisai, ndataura zvinopikisa mutemo wenyu here? Hamunzwisise; munoti ndataura zvisiri mumutemo wenyu; asi handina, asi ndataura ndichipembedza mutemo wenyu, nokuraswa kwenyu."
                },
                {
                    "number": 27,
                    "text": "Uye zvino tarisai, ndinoti kwamuri, hwaro hwekuparadzwa kwevanhu vano hwatotanga kuiswa nekusarurama kwemagweta enyu nevatongi venyu."
                },
                {
                    "number": 28,
                    "text": "Uye zvino zvakaitika kuti pakanga Amureki ataura mazwi aya vanhu vakachema kwaari, vachiti: Zvino tave kuziva kuti murume uyu mwana wadhiabhorosi, nokuti atirevera nhema; nokuti ataura achimhura mutemo wedu. Uye ave kuti haana kutaura achiumhura."
                },
                {
                    "number": 29,
                    "text": "Uye zvakare, atuka magweta edu, nevatongi vedu."
                },
                {
                    "number": 30,
                    "text": "Uye zvakaitika kuti magweta akazviisa mumwoyo yavo kuti vagoyeuka zvinhu pane zvake."
                },
                {
                    "number": 31,
                    "text": "Uye kwaive nemumwe mukati mavo zita rake rainzi Ziziromu. Zvino ndiye akanga ari pamberi mukupomera mhosva kuna Amureki naAruma, iye ari iye akange ari imwe yenyanzvi kupfuura vamwe, aine basa zhinji rekuita muvanhu."
                },
                {
                    "number": 32,
                    "text": "Zvino chinangwa chemagweta chaive kuda kuita mari; uye vakawana mari maererano nebasa ravo."
                }
            ]
        },
        "/study/scriptures/bofm/alma/11": {
            "uri": "/study/scriptures/bofm/alma/11",
            "title": "Aruma 11",
            "data_type": "chapter",
            "chapter_name": "Chitsauko 11",
            "chapter_summary": [
                "Tsika yemari yamaNifai inopihwa—Amureki anonetsana naZiziromu—Kristu haazoponesa vanhu muzvitadzo zvavo—Avo chete vanowana umambo hwokudenga vachaponeswa—Vanhu vose vachamutswa vasisazofa—Hakuna rufu shure Kwokumutswa kwevakafa. Zvingangove makore 82 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakanga zviri mumutemo waMosaya kuti munhu wose aive mutongi wemutemo, kana kuti avo vakasarudzwa kuva vatongi, vanofanira kutambira mibairo maererano nenguva yavashanda vachitonga avo vainge vaunzwa kwavari kuti vazotongwa."
                },
                {
                    "number": 2,
                    "text": "Zvino kana munhu aive nechikwereti chemumwe, uye aregera kudzorera chikwereti chacho, ainoman’arirwa kune mutongi; mutongi aishandisa masimba ake, otumira machinda kuti munhu wacho aunzwe pamberi pake; aitonga munhu maererano nomutemo neumboo hunenge huri pamberi pake, nokudaro munhu uyu aisungirwa kudzosera chikwereti chake, kana kutorerwa zvaanazvo, kana kubviswa muvanhu sembavha negororo."
                },
                {
                    "number": 3,
                    "text": "Uye mutongi aitambira mubairo wake maererano nenguva yake—senine regoridhe pazuva kana senumu resirivha rakaenzana nesenine yegoridhe; uye izvi zviri maererano nemutemo wakapiwa."
                },
                {
                    "number": 4,
                    "text": "Zvino aya ndiwo mazita ezvimedu zvakasiyana-siyana zvegoridhe ravo, nesirivha yavo, maererano nekukosha kwacho. Uye mazita aya akapiwa namaNifai, nokuti havana kuteedza pfungwa dzamaJuda ayo akanga ari muJerusarema; uye havana kunge vachiera nenzira yamaJuda; asi vakashandura mufungiro wavo nemuerero wavo, maererano nepfungwa nemagariro muchizvarwa chose chavanhu, kusvika panguva yavatongi, vaive vakatangwa namambo Mosaya."
                },
                {
                    "number": 5,
                    "text": "Zvino huremu hwegoridhe hwakanzi hunoerwa seizvi—senine yegoridhe, seoni, shumu yegoridhe, nerimuna regoridhe."
                },
                {
                    "number": 6,
                    "text": "Senumu resirivha, neamunori resirivha, neezeromu resirivha, neondi resirivha."
                },
                {
                    "number": 7,
                    "text": "Senumu resirivha rakange rakaenzana nesenine regoridhe, zvose zvichikwanisa kutenga uremu hwebhari, uye hwetsanga dzendudzi dzose."
                },
                {
                    "number": 8,
                    "text": "Zvino museoni regoridhe maipinda masenine mairi."
                },
                {
                    "number": 9,
                    "text": "Zve mushumu yegoridhe maipinda maseoni mairi."
                },
                {
                    "number": 10,
                    "text": "Uye murimuna regoridhe raipinda zvose."
                },
                {
                    "number": 11,
                    "text": "Uye muamunori resirivha maipinda masenumu mairi."
                },
                {
                    "number": 12,
                    "text": "Uye muezeromu resirivha muchipinda masenumu mana."
                },
                {
                    "number": 13,
                    "text": "Uye muondi muchipinda zvose."
                },
                {
                    "number": 14,
                    "text": "Zvino idzi ndidzo nhamba diki dzekuverenga kwavo—"
                },
                {
                    "number": 15,
                    "text": "Shibhuroni rinopinda kaviri musenumu, shibhuroni yaitenga chikamu chepakati chemuero webhari."
                },
                {
                    "number": 16,
                    "text": "Shibhurumu inopinda kaviri mushibhuroni."
                },
                {
                    "number": 17,
                    "text": "Uye rea ichipinda kaviri mushibhurumu."
                },
                {
                    "number": 18,
                    "text": "Zvino aya ndiwo manhamba avakasarudza maererano nekufunga kwavo."
                },
                {
                    "number": 19,
                    "text": "Zvino andioni yegoridhe yange yakafanana nemashiburoni matatu."
                },
                {
                    "number": 20,
                    "text": "Zvino, zvaive zvechinangwa chekuwana zvirimwa, nokuti vaigashira mihoro yavo maererano nebasa ravo, naizvozvo, vakamutsa vanhu kuti vaite bongozozo, nekunetsana kwakasiyana—siyana nouipi, kuti vave vanowana mabasa akawanda, kuti vawane mari maererano nenyaya dzaiunzwa pamberi pavo; naizvozvo vakaita kuti vanhu vapandukire Aruma naAmureki."
                },
                {
                    "number": 21,
                    "text": "Uye uyu Ziziromu akavamba kubvunza Amureki, achiti: Ungandipindurewo here mibvunzo mishoma yandichakubvunza? Zvino Ziziromu akanga ari nyanzvi panzira dzezvadhiabhorosi, kuti ave anoparadza izvo zvakanga zvakanaka; naizvozvo, akati kuna Amureki: Uchapindura here mibvunzo yandichasvitsa kwauri?"
                },
                {
                    "number": 22,
                    "text": "Uye Amureki akati kwaari: Hongu, kana zviri maererano noMweya waIshe, uri mandiri; nokuti handizotauri chisingabvumirane neMweya waIshe. Uye Ziziromu akati kwaari: Tarisai, haano maondi matanhatu esirivha aya, ose aya ndinokupa ukaramba kuti kune Munhu anonzi Mwari."
                },
                {
                    "number": 23,
                    "text": "Zvino Amureki akati: Iwe mwana wegehena, unondiedzerei? Hauzive here kuti vakarurama havakurirwe nezviedzo zvakadaro?"
                },
                {
                    "number": 24,
                    "text": "Iwe unotenda kuti hakuna Mwari? Ndinoti kwauri, Kwete, unoziva kuti kuna Mwari, asi unoda mari iyoyo kupfuura iye."
                },
                {
                    "number": 25,
                    "text": "Uye zvino wanyepa pamberi paMwari kwandiri. Iwe wati kwandiri—Tarisai maondi matanhatu aya, anokosha zvikuru, ndichapa kwauri—Iwe mumwoyo mako wanga usingade kundipa; chawanga uchida chete changa chiri chekuti ndirambe Mwari vechokwadi mupenyu, kuti zvimwe ungava nechikonzero chokundiparadza. Uye zvino chitarira, nokuda kwechitadzo chikuru ichi uchawana mubairo wako."
                },
                {
                    "number": 26,
                    "text": "Uye Ziziromu akati kwaari: Unoti kuna Mwari vechokwadi mupenyu?"
                },
                {
                    "number": 27,
                    "text": "Uye Amureki akati: Hongu, kunaMwari vechokwadi mupenyu."
                },
                {
                    "number": 28,
                    "text": "Zvino Ziziromu akati: Kuna vaMwari vakawanda here?"
                },
                {
                    "number": 29,
                    "text": "Uye akapindura achiti: Kwete."
                },
                {
                    "number": 30,
                    "text": "Zvino Ziziromu akati kwaari zvakare: Unoziva seiko zvinhu izvi?"
                },
                {
                    "number": 31,
                    "text": "Uye akati kwaari: Ngirozi yakandizivisa zvinhu izvi."
                },
                {
                    "number": 32,
                    "text": "Uye Ziziromu akati zvakare: Ndianiko achauya? Mwanakomana waMwari here?"
                },
                {
                    "number": 33,
                    "text": "Akati kwaari: Hongu."
                },
                {
                    "number": 34,
                    "text": "Uye Ziziromu akati zvakare: Ko vachaponesa vanhu vavo vari muzvivi zvavo here? Zvino Amureki akapindura akati kwaari: Ndinoti kwauri havasi kuzodaro, nokuti hazvibviri kuti varambe shoko ravo."
                },
                {
                    "number": 35,
                    "text": "Zvino Ziziromu akati kuvanhu: Onai kuti marangarira zvinhu izvi; nokuti anoti kuna Mwari mumwechete chete; asi iye achiti Mwanakomana waMwari achauya, asi haasi kuzoponesa vanhu vake—kunge ane simba rokutuma Mwari."
                },
                {
                    "number": 36,
                    "text": "Zvino Amureki akati zvakare kwaari: Tarisai wanyepa, nokuti wati ndataura sendine simba rekutuma Mwari nokuti ndati havasi kuzoponesa vanhu vavo vari muzvivi zvavo."
                },
                {
                    "number": 37,
                    "text": "Uye ndinoti kwauri zvakare havakwanise kuvaponesa vari muzvivi zvavo; nokuti handingarambe shoko ravo, uye akati hakuna chinhu chine tsvina chingagare nhaka youmambo hwekudenga; naizvozvo, ungaponeswe sei kunze kwokunge wawana nhaka youmambo hwokudenga? Naizvozvo, haungazoponeswe uri muzvivi zvako."
                },
                {
                    "number": 38,
                    "text": "Zvino Ziziromu akati zvakare kwaari: Ko iye Mwanakomana waMwari ndiye here ivo Baba Vokusingaperi?"
                },
                {
                    "number": 39,
                    "text": "Amureki akati kwaari: Hongu, ndiye mumwechete Baba Vokusingaperi vokudenga nepasi, nezvinhu zvose zviri mazviri; mavambo namagumo, ndiye wokutangisa nowokupedzisira;"
                },
                {
                    "number": 40,
                    "text": "Uye achauya munyika kuzonunura vanhu vake; uye achatora paari zvitadzo zveavo vose vachatenda muzita rake; zve ava ndivo vachava noupenyu hwokusingaperi, uye ruponeso harwuuye kune vasiri ava."
                },
                {
                    "number": 41,
                    "text": "Naizvozvo vakaipa vanoramba vakadaro sokunonzi hakuna kuve norununuro, kunze kwokunge kuri kusunungurwa kwengetani dzorufu; nokuti tarisai, zuva riri kuuya apo vose vakafa vachamuka vogomira pamberi paMwari, vogotongwa maererano namabasa avo."
                },
                {
                    "number": 42,
                    "text": "Zvino, kune rufu runodaidzwa kuti rufu rwenyama; zve rufu rwaKristu rwuchasunungura majoto orufu irworwu rwenyama, zvokuti vose vachamutswa kubva parufu irworwu rwenyama."
                },
                {
                    "number": 43,
                    "text": "Mweya nomuviri zvichabatanidzwa zvakare sezvazvinofanirwa kuve zvakaita; zvose makumbo maoko nenhengo dzose zvichaiswa panzvimbo yazvo, kana sezvatakaita panguva ino; zve tichaunzwa kuti timire pamberi paMwari, tichiziva sokuziva kwatiri kuita iye zvino, tigova nendangariro yakajeka yemhosva dzedu dzose."
                },
                {
                    "number": 44,
                    "text": "Zvino, kuumbwa pakare uku kuchauya kuna vose, vose vakuru navaduku vose vakasungwa novakasununguka, vose varume navakadzi vose vakaipa novakarurama; uye zvakare kunezenge kusina kana kavhudzi kamwechete kemisoro yavo kanenge kakarasika; asi chinhu chose chichadzorerwa pachinzvimbo chacho, sezvazviri iye zvino, kana mumuviri, vachaunzwa vagomiswa pamberi pechigaro cheutongi chaKristu Mwanakomana, naMwari Baba, noMweya Mutsvene, vanova Mwari mumwechete Vokusingaperi, kuti vatongwe maererano namabasa avo, kuti vakanaka here kana kuti vakaipa."
                },
                {
                    "number": 45,
                    "text": "Zvino tarisai, ndataura kwamuri pamusana porufu rwomuviri, uye zvakare nezvekumutswa kwomuviri unofa. Ndinoti kwamuri muviri uno unofa unozomutswa kuva muviri usingafe, kubva mukufa, kubva murufu rwekutanga kudzokera muupenyu, kuti vasazofa zvakare; mweya yavo ichibatana nemiviri yavo, zvisingazoparadzaniswa zvakare; munhu wacho achibva ava womweya asingafe, kuti vasazoona kuora zvakare."
                },
                {
                    "number": 46,
                    "text": "Zvino, Amureki apedza mazwi aya vanhu vakatanga zvakare kushamiswa, uye Ziziromu akatanga kubvunda. Uye uku ndiko kupera kwakaita mazwi aAmureki, kana kuti izvi ndizvo zvose zvandanyora."
                }
            ]
        },
        "/study/scriptures/bofm/alma/12": {
            "uri": "/study/scriptures/bofm/alma/12",
            "title": "Aruma 12",
            "data_type": "chapter",
            "chapter_name": "Chitsauko 12",
            "chapter_summary": [
                "Aruma anoitirana nharo naZiziromu—Zvakavanzika zvaMwari zvinopiwa kune vakatendeseka chete—Vanhu vanotongwa nezvavanofunga, zvavanotenda, mazwi avo, namabasa—Vakaipa vachafa rufu rwomweya—Upenyu huno ndohwekuyedzwa—Zano rerununuro rinounza Kumutswa kuvakafa, nokutenda, kukanganwirwa pazvivi—Vanotendeuka vanopihwa tsitsi kuburikidza noMwanakomana Mumwechete Akaberekwa. Zvingangove makore 82 Kristu asati azvarwa."
            ],
            "verses": [
                {
                    "number": 1,
                    "text": "Zvino Aruma, achiona kuti mazwi aAmureki akanga anyaradza Ziziromu, nokuti akanga aona kuti Amureki akanga abata kunyepa kwake nokunyengedza kuti amuparadze, nokuona kuti akanga ava kubvunda nokuziva kuti ane mhosva, akazarura muromo wake akatangisa kutaura kwaari, achitsinhira mazwi aAmureki, nokutsanangura zvinhu zviri mberi, nokuzarura magwaro nezvose kupfuura zvakanga zvaitwa naAmureki."
                },
                {
                    "number": 2,
                    "text": "Zvino mazwi ayo akataurwa naAruma kuna Ziziromu akanzwikwa navanhu vose vakanga vakakomberedza; nokuti gungano rakanga rakakura, akataura saizvozvo:"
                },
                {
                    "number": 3,
                    "text": "Zvino Ziziromu, sezvo waonekwa nhema dzako nokunyengedza kwako, nokuti hauna kureva nhema kuna vanhu chete asi wareva nhema kuna Mwari; nokuti tarisai, anoziva pfungwa dzako dzose, uye uchionawo kuti pfungwa dzako dzakaziviswa kwatiri noMweya wake;"
                },
                {
                    "number": 4,
                    "text": "Uye unoona kuti taziva kuti zano rako ranga rakaipa, kufanana nokuipa kweradhiabhorosi, nokuti kureva nhema kwako nokunyengedza vanhu ava, kuti vatipandukire nokutishoropodza nokutirasira kunze—"
                },
                {
                    "number": 5,
                    "text": "Zvino iri ranga riri zano romuvengi wako, akava anoratidza masimba ake mauri. Zvino ndinoti urangarire kuti zvandinoreva kwauri ndinoreva kune vamwe vose."
                },
                {
                    "number": 6,
                    "text": "Uye tarisai ndinoti kwamuri mose uku kwange kuri kuteya kwemuvengi, uko akaita kuti abate vanhu ava, kuti agokuisai pasi pake, kuti agokutenderedzai nengetani dzake, kuti, agokumoneredzai nengetani dzake kuti akusungirirei mukuparadzwa kusingaperi, maererano nesimba rousungwa hwake."
                },
                {
                    "number": 7,
                    "text": "Zvino apo Aruma akanga ataura mazwi aya, Ziziromu akatanga kubvunda zvikuru, nokuti akava anoramba achipwiswa nezvesimba raMwari; uye akapwiswawo kuti Aruma naAmureki vakanga vane ruzivo naye, nokuti akave anopwiswa kuti vaiziva pfungwa nezvinangwa zvemwoyo wake; nokuti simba rakapihwa kwavari kuti vazive zvinhu izvi maererano nomweya wechiporofita."
                },
                {
                    "number": 8,
                    "text": "Uye Ziziromu akatangisa kuvabvunza nesimba, kuti azive zvakawanda maererano noumambo hwaMwari. Uye akati kuna Aruma: Ko izvi zvinorevei zvataurwa naAmureki maererano nokumutswa kwovakafa, kuti vose vachamutswa muvakafa, vose vakarurama navasakarurama, vagounzwa pamberi paMwari kuti vagotongwa maererano namabasa avo?"
                },
                {
                    "number": 9,
                    "text": "Uye zvino Aruma akatangisa kutsanangura zvinhu izvi kwaari, achiti: Zvakapihwa kune vakawanda kuti vazive zvakavanzika zvaMwari; zvisinei hazvo zvakaiswa pasi pomurairo wakaoma zvikuru kuti zvisazopiwa chete maererano nemazwi ake aakapa kuvana vavanhu, asi kuti zvive maererano nokuteerera nokusimba kwavanopa kwaari."
                },
                {
                    "number": 10,
                    "text": "Uye naizvozvo, uyo anoomesa mwoyo wake, iyeye anogamuchira zvishoma zveshoko rake; uyo asingaomese mwoyo wake, kwaari kuchapiwa zvizhinji zveshoko rake, kusvikira azopiwa kuti azive zvakavanzika zvaMwari kusvikira azviziva zvose zvizere."
                },
                {
                    "number": 11,
                    "text": "Uye avo vachaomesa mwoyo yavo, vanopiwa chidimbu chishoma cheshoko kudakara vashaya chavanoziva pamusoro pezvishamiso zvake; zvino vobva vasungwa nadhiabhorosi, nokutungamirirwa nokuda kwake kunoparadzwa. Zvino izvi ndizvo zvinorehwa nengetani dzegehena."
                },
                {
                    "number": 12,
                    "text": "Uye Amureki akanga ataura zviri pachena maererano norufu, nokubviswa mukufa uku tichienda mukusafa, nokumiswa pamberi pechigaro chekutonga chaMwari, kuti titongwe maererano namabasa edu."
                },
                {
                    "number": 13,
                    "text": "Zvino kana mwoyo yedu yakaomeswa, hongu, kana takaomesa mwoyo yedu kushoko, zvekuti harisakawanikwa matiri, upenyu hwedu huchave mudambudziko guru, zvokuti ipapo tinozorangwa."
                },
                {
                    "number": 14,
                    "text": "Nokuti mazwi edu achatirasa, hongu, mabasa edu ose achatiramba; hatizoonekwa tisina mavara; uyewo pfungwa dzedu dzichatiramba; uye takadaro hatizodi kutarisa kuna Mwari vedu; uye tingatoda nokufara kukwanisa kuraira matombo nemakomo kuti awire pamusoro pedu kuti ativige tisamuone."
                },
                {
                    "number": 15,
                    "text": "Asi izvi hazvingadaro; tinofanira kuuya kuti timire pamberi pavo mukubwinya kwavo, nomusimba ravo, nomukururama kwavo, nomuumambo hwavo, uye tigobvuma mukunyara kwedu kusingaperi kuti kutonga kwavo kwakanaka; kuti wakarurama mumabasa avo ose, uye kuti vane tsitsi kuvana vavanhu, uye kuti vane simba rose rokuponesa munhu wose uyo anotenda muzita ravo nokuunza michero inobvuma kutendeuka."
                },
                {
                    "number": 16,
                    "text": "Uye zvino tarisai, ndinoti kwamuri kwozouya rufu, kana rufu rwechipiri, rwuri rufu rwomweya, inguva yokuti uyo anofira muzvivi zvake, sorufu rwenyama achazofawo rufu rwemweya; hongu, achafa kuzvinhu zviri maererano nokururama."
                },
                {
                    "number": 17,
                    "text": "Zvino ndiyo nguva inenge kurwadziwa kwavo kwave sedziva romoto nesuriferi, rimi racho rinoramba richikwira nariini; uye ndiyo nguva iyo vachazosungwa mukuparadzwa kusingaperi, maererano nesimba nokubatwa naSatani, iye avaita kuti vaite kuda kwake."
                },
                {
                    "number": 18,
                    "text": "Zvino, ndinoti kwamuri, kuchazova sokwakanga kusina rununuro rwakaitwa; nokuti havangaponeswe nekutonga kwaMwari; uye havangafi, nokuti panenge pasisina kuora."
                },
                {
                    "number": 19,
                    "text": "Zvino zvakaitika kuti apo Aruma akanga apedza kutaura mazwi aya, vanhu vakatanga kushamiswazve."
                },
                {
                    "number": 20,
                    "text": "Asi pakanga pane mumwe Andiona, uyo akanga ari mutongi mukuru pakati pavo, akauya akati kwaari: Izvi zviiko zvawataura, kuti munhu achamutswa muvakafa achigoshandurwa kubva pamuviri uno unofa kuenda pamuviri usingafe, kuti mweya hauzofi?"
                },
                {
                    "number": 21,
                    "text": "Magwaro anorevei, kana achiti Mwari vakaisa makerubi nomunondo unobvira kumabvazuva kwebindu reEdeni, kuti vabereki vedu vokutanga vasapinde nokunotora muchero womuti weupenyu, kuti vagogara nokusingaperi? Uye naizvozvo tinoona kuti vakanga vasingazogara nokusingaperi."
                },
                {
                    "number": 22,
                    "text": "Zvino Aruma akati kwaari: Ichi ndichochinhu chandanga ndava kuda kutsanangura. Zvino tinoona kuti Adama akaputsika nenzira yokudya muchero wakarambidzwa, maererano neshoko raMwari; saka tinoona, kuti nokuputsika kwake, vanhu vose vakarasika vakaputsika."
                },
                {
                    "number": 23,
                    "text": "Uye zvino tarisai, ndinoti kwamuri dai zvakanga zviri nyore kuti Adama adye muchero womuti woupenyu panguva iyoyo, kungadai kusina rufu; shoko ringadai risipo, zvichiita Mwari murevi wenhema, nokuti vakati: Kana uchinge wangoudya chete zvechokwadi uchafa."
                },
                {
                    "number": 24,
                    "text": "Uye tinoona kuti rufu rwunouya kumarudzi ose, hongu, rufu urwo rwataurwa naAmureki, rwunova rufu rwenyama; zvisinei kune nguva yakapiwa munhu kuti atendeuke; naizvozvo upenyu huno hwakava hwokuedzwa; nguva yokugadzirira kusangana naMwari; nguva yokugadzirira izvo zvisingaperi yatakutaurirai, iyo iri shure kwekumutswa kuvakafa."
                },
                {
                    "number": 25,
                    "text": "Zvino, dai pakanga pasina zano rorununuro, urwo rwakavapo kubva pakuvambwa kwenyika, kungadai kusina kumutswa kuvakafa; asi pakanga paine zano rorununuro, richaunza kumutswa kuvakafa, zvinova izvo zvataurwa."
                },
                {
                    "number": 26,
                    "text": "Uye zvino tarisai, dai vabereki vedu vokutanga vakange vaenda vakanodya muti weupenyu vangadai vakasuwa nokusingaperi, vasina nguva yokugadzirira; uye zano rorununuro ringadai rakakanganiswa, uye shoko raMwari ringadai risipo, risingataure chinhu."
                },
                {
                    "number": 27,
                    "text": "Asi tarisai, zvakanga zvisina kudaro; asi zvakanga zvakasarudzirwa kuvanhu vose kuti vachafa; uye shure kworufu, vanofanira kuuya kuzotongwa, kutongwa ikwo kuya kwatataura, kuri ikwo kwekupedzisira."
                },
                {
                    "number": 28,
                    "text": "Uye shure kwokunge Mwari vataura kuti zvinhu izvi zviuye kuvanhu, tarisai, vakaona kuti zvakafanira kuti vanhu vazive nezvezvinhu zvavakanga vavasarudzira."
                },
                {
                    "number": 29,
                    "text": "Naizvozvo akatumira ngirozi kuti dzikurukure navo, dzikaita kuti vanhu vaone kubwinya kwake."
                },
                {
                    "number": 30,
                    "text": "Uye vakatangisa kubvira panguva iyoyo kudaidza zita rake; naizvozvo Mwari akakurukura navanhu, akavazivisa zano rorununuro, urwo rwakanga rwakagadzirwa kubva kutonga kwenyika; izvi akavazivisa maererano nokutenda kwavo nokutendeuka kwavo namabasa avo matsvene."
                },
                {
                    "number": 31,
                    "text": "Naizvozvo, vakapa mirairo kuvanhu, sezvo vakanga vatanga kusateerera mirairo yokutanga pamusana pezvinhu zvenyama; uye vachiva savamwari, vachiziva zvakanaka kubva kune zvakaipa, vachizviisa pachinzvimbo chokuita kana kuiswa pachinzvimbo chokuita kuda kwavo, kuti voita zvakaipa kana kuti zvakanaka—"
                },
                {
                    "number": 32,
                    "text": "Naizvozvo Mwari vakavapa mirairo, shure kwokunge vavazivisa zano rorununuro, kuti vasaite zvakaipa, kurangwa kwacho pamusana pekuita zvakaipa kuri kufa kwechipiri, kwaizova rufu rwusingaperi maererano nezvinhu zvitsvene; nokuti pavanhu ivavo nzira yorununuro hayaizowana simba, nokuti mabasa okuenzanisa haaizoparadzwa, maererano nokunaka kukuru kwaMwari."
                },
                {
                    "number": 33,
                    "text": "Asi Mwari vakadana vanhu, muzita roMwanakomana wavo, (iyi yaiva nzira yorununuro yakamiswa) vachiti: Kana muchinge matendeuka, musingaomese mwoyo yenyu, ndichazova netsitsi pamusoro penyu, kuburikidza noMwanakomana Mumwechete Akaberekwa;"
                },
                {
                    "number": 34,
                    "text": "Naizvozvo, uyo wose anotendeuka asingaomese mwoyo wake, anekodzero yekuwana tsitsi nenzira yeMwanakomana Mumwechete Akaberekwa, achiregererwa zvitema zvake, uye vose ivava vachava nezororo kwandiri."
                },
                {
                    "number": 35,
                    "text": "Uye uyo wose anoomesa mwoyo wake, achiita zvakaipa, tarisai, ndinopika nokutsamwa kwangu kuti haapinde muzororo rangu."
                },
                {
                    "number": 36,
                    "text": "Uye zvino hama dzangu, tarisai ndinoti kwamuri, kana muchinge maomesa mwoyo yenyu hamuzopinda muzororo raIshe; naizvozvo kuipa kwenyu kunomutsa ivo kuti vatumire kutsamwa kwavo pamusoro penyu sapakutsamwiswa kwokutanga, hongu, maererano nezwi ravo, pakushatiriswa kwavo kwokupedzisira zvimwechetezvo sokwokutanga, kusvika pakuparadzwa kwemweya yenyu kusingaperi; naizvozvo maererano nezwi ravo kusvikira rufu rwokupedzisira, kunyange norufu rwokutanga."
                },
                {
                    "number": 37,
                    "text": "Uye zvino, hama dzangu, tichiona kuti tinoziva zvinhu izvi, uye ndezvechokwadi, ngatitendeukei, tisingaomese mwoyo yedu, kuti tisatsamwise Ishe Mwari vedu kuti varegedze kutumira kutsamwa kwavo kwatiri mumirairo yavo yechipiri yaakatipa; asi ngatipindei mukuzorora kwaMwari, uko kwakagadzirwa maererano neshoko ravo."
                }
            ]
        },
        "/study/scriptures/bofm/alma/13": {
            "uri": "/study/scriptures/bofm/alma/13",
            "title": "Aruma 13",
            "data_type": "chapter",
            "chapter_name": "Chitsauko 13",
            "chapter_summary": [
                "Varume vanodaidzwa kuti vave vapirisita vepamusoro nenzira yerutendo rwavo rwakawanda nemabasa akanaka—Vanonzi vadzidzise mirairo—Kuburikidza nekururama vanoitwa kuti vave vatsvene uye vopinda muzororo raIshe—Merkizedeki aive mumwe weava—Ngirozi dziri kutaura mashoko akanaka munyika yose—Dzichaburitsa pachena kuuya chaiko kwaKristu. Zvingangove makore 82 Kristu asati azvarwa."
            ],
            "verses": [
                {
                    "number": 1,
                    "text": "Uye zvakare hama dzangu, ndinoisa pfungwa dzenyu kunguva Ishe Mwari yavakapa mirairo iyi kuvana vake; uye ndinoti dai marangarira kuti Ishe Mwari vakagadza vapirisita, muhurongwa hwavo hutsvene, hwakange huri hurongwa hweMwanakomana wake, kuti vadzidzise zvinhu izvi kuvanhu."
                },
                {
                    "number": 2,
                    "text": "Uye vapirisita ava vakagadzwa maererano nemitemo yehurongwa hweMwanakomana wake, nenzira inoita kuti vanhu vazive kuti vangatarisire netsika ipi kuMwanakomana kuti vanunurwe."
                },
                {
                    "number": 3,
                    "text": "Uye iyi ndiyo nzira yavaigadzwa nayo—vachidaidzwa uye vachigadzirirwa kubvira mukutanga kwenyika maererano nokufanoziva kwaMwari, pamusoro perutendo rwavo rwakawanda nemabasa avo akanaka; pakutanga vachisiiwa kuti vasarudze zvakanaka kana zvakaipa; naizvozvo ivo vasarudza zvakanaka, uye vachiratidza rutendo rwakawanda zvikuru, vanodaidzwa nokudaidzwa kutsvene, hongu, nekudaidzwa kutsvene kuya kwakagadzirwa, nezviri maererano nehurongwa hwerununuro rwevakadaro."
                },
                {
                    "number": 4,
                    "text": "Uye ndiko kudaidzwa kwavakaitwa mukudaidzwa uku kutsvene pamusana perutendo rwavo, vamwe vachiramba Mweya waMwari pamusana pekuoma kwemwoyo yavo neupofu hwepfungwa dzavo, zvekuti, dai pakanga pasina izvi vangadaro vakave nepundutso yakaenzana nehama dzavo."
                },
                {
                    "number": 5,
                    "text": "Kana muchidimbu, munzvimbo yekutanga vakanga vakaenzana nehama dzavo; naizvozvo basa dzvene iri ririkugadzirirwa kubvira pakutanga kwenyika kuitira avo vasingaomese mwoyo yavo, vari mukati mekudzikinurwa naiye ega Mwanakomana Mumwechete Akaberekwa, akagadzirirwa—"
                },
                {
                    "number": 6,
                    "text": "Uye naizvozvo arikudaidzwa kubasa dzvene iri, nokugadzwa hupirisita hwepamusoro hwehurongwa hutsvene hwaMwari, kuti adzidzise mirairo yake kuvana vevanhu, kuti naivowo vagopinda muzororo ravo—"
                },
                {
                    "number": 7,
                    "text": "Hupirisita hwepamusoro uhwu huri maererano nehwechikwata cheMwanakomana wavo, chiri chikwata chakange chiripo kubvira pahwaro hwenyika; kana kuti nemamwe mazwi, chiri chisina pakatangira mazuva kana pakaperera makore, chiri chakagadzirirwa kubva nokusingaperi kusvika nokusingaperi kwose, maererano nokufanoziva kwake zviri mberi muzvinhu zvose—"
                },
                {
                    "number": 8,
                    "text": "Zvino ndiyo tsika yavaigadzwa nayo—vachidaidzwa nokudaidzwa kutsvene, uye vachigadzwa mubasa dzvene, uye vachitora hupirisita hwepamusoro hwechikwata chitsvene, kuri kudaidzwa, nebasa, nehupirisita hwepamusoro, zvisina kwekutanga kana magumo—"
                },
                {
                    "number": 9,
                    "text": "Ndiko kuita kwavanobva vave vapirisita vepamusoro zvachose, mugungano reMwanakomana, Mumwechete Akaberekwa waBaba, asina pakatangira mazuva kana panoperera makore, azere nenyasha, nekuenzanisa, nechokwadi. Uye ndizvo zvazviri. Ameni."
                },
                {
                    "number": 10,
                    "text": "Zvino, sekutaura kwandaita maererano negungano dzvene, kana hupirisita uhwu hwepamusoro, kune vazhinji vakagadzwa uye vakave vapirisita vepamusoro vaMwari; uye zvakange zviri zvaikonzera nerutendo rwavo rwakawanda nokutendeuka kwavo, nokururuma kwavo pamberi paMwari, ivo vari vakasarudza kutendeuka nokushandira kururama pane kuti vafe;"
                },
                {
                    "number": 11,
                    "text": "Naizvozvo vakanga vakadaidzwa mugungano dzvene iri, uye vakatsveneswa, uye nhumbi dzavo dzikasukwa dzikachena kuburikidza neropa reGwayana."
                },
                {
                    "number": 12,
                    "text": "Zvino ivo, mushure mekutsveneswa neMweya Mutsvene, nhumbi dzavo dzaitwa chena, uye vari vakachena vasina kavara pamberi paMwari, havaikwanisa kutarisa chitadzo vasingashore; uye kwakange kuine vazhinji, vakawanda chaizvo, vakaitwa vachena uye vakapinda muzororo raIshe Mwari vavo."
                },
                {
                    "number": 13,
                    "text": "Uye zvino hama dzangu, ndinoti dai mazvirereka pamberi paMwari, uye muunze michero yakafanira kutendeuka, kuti nemiwo mupinde muzororo iroro."
                },
                {
                    "number": 14,
                    "text": "Hongu, zvirerekei kana kufanana nevanhu vemumazuva aMerkizedeki, akange ariwo mupirisita wepamusoro mugungano iri randambotaura, akatora hupirisita hwepamusoro uhwu zvachose."
                },
                {
                    "number": 15,
                    "text": "Uye ndiyeyu Merkizedeki mumwecheteyo, kwaibvisirwa chegumi naAbrahama; hongu, kana baba vedu Abrahama vaibvisa chegumi chavo chezvinhu zvose zvavaive nazvo."
                },
                {
                    "number": 16,
                    "text": "Zvino uku ndiko kupiwa kwaiitwa zvisungo izvo, kuti vanhu naizvozvo vatarisire kuMwanakomana waMwari, zviri zviratidzo zvehurongwa hwake, hukuru chimiro chehurongwa hwake izvi zviri zvekuti vatarisire kwaari kuti varegererwe zvitadzo zvavo, kuti zvimwe vangapinde muzororo raIshe."
                },
                {
                    "number": 17,
                    "text": "Zvino Merkizedeki uyu aive mambo wenyika yeSaremi; uye vanhu vake vakange vasimba zvikuru muzvitadzo nemukukanganisa; hongu, vose vakanga varasika; vakange vazere nehuipi hwose-hwose;"
                },
                {
                    "number": 18,
                    "text": "Asi Merkizedeki ari munhu airatidza rutendo rukuru, uye akatambira hupirisita hwepamusoro maererano nehurongwa hutsvene hwaMwari, aiparidza rutendeuko kuvanhu vake. Uye tarisai, vakatendeuka; uye Merkizedeki akadzika runyararo munyika mumazuva ake; saka akadaidzwa kuti jinda rerunyararo, nokuti akange ari mambo weSaremi; uye aitonga ari pasi pababa vake."
                },
                {
                    "number": 19,
                    "text": "Zvino kwaive nevakawanda iye asati avepo, uye kwaive nevakawanda mushure make, asi hapana aive mukuru kupfuura iye; naizvozvo, iye akanyanya kutaura nezvake."
                },
                {
                    "number": 20,
                    "text": "Zvino handifanire kudzokerera nyaya iyi; zvandataura zvakakwana. Tarisai, magwaro matsvene ari pamberi penyu; mukarwisana nawo munenge mave kutozviparadza pachenyu."
                },
                {
                    "number": 21,
                    "text": "Uye zvino zvakaitika kuti Aruma paakanga ataura mazwi aya kwavari, akatambanudzira ruoko rwake kwavari akachema nezwi guru, achiti: Ino ndiyo nguva yekutendeuka, nokuti zuva reruponeso rave kuswedera pedyo."
                },
                {
                    "number": 22,
                    "text": "Hongu izwi raIshe, nemiromo yengirozi; rinodaidzira kumarudzi ose, hongu, rinodaidzira, kuti vawane mashoko akanaka nerufaro rukuru; hongu, uye vanodaidzira mashoko akanaka aya mukati mevanhu vavo vose, hongu, kana kune avo vakapararira nenyika; nokudaro vauya kwatiri."
                },
                {
                    "number": 23,
                    "text": "Uye zvakaziviswa kwatiri zviri pachena, kuti tinzwisise, kuti tisakanganise; izvi nenzira yokuti tiri vafambi munyika yevatorwa; naizvozvo, takadiwa zvikuru, nokuti mashoko anofadza aya akataurwa kwatiri mumativi ose emunda wedu wemizambiringa."
                },
                {
                    "number": 24,
                    "text": "Nokuti tarisai, ngirozi dziri kutaurira vazhinji munguva ino munyika medu; uye izvi zviri zvekugadziridza mwoyo yevana vevanhu kuti vatambire shoko ravo panguva yaachauya mukubwinya kwake."
                },
                {
                    "number": 25,
                    "text": "Uye zvino tangomirira chete kunzwa nhau dzinorufaro dzichiudzwa kwatiri nemiromo yengirozi, dzekuuya kwavo; nokuti nguva iri kuuya, hatizive kuti ndiriini. Dai Mwari vaita kuti zvive ndichiri mupenyu; asi zvive zvino kana imwe nguva, mazviri ndichapembera."
                },
                {
                    "number": 26,
                    "text": "Uye zvichaziviswa kune vakarurama uye vatsvene, nemiromo yengirozi, panguva yekuuya kwake, kuti mazwi emadzibaba edu azadzikiswe, maererano nezvavakataura pamusoro pake, zvakange zviri maererano nechiporofita chaive mavari."
                },
                {
                    "number": 27,
                    "text": "Uye zvino, hama dzangu, ndinodisa nemwoyo wangu wose, hongu, neshungu huru dzinotorwadza, kuti dai mateerera kumazwi angu, uye murase zvitema zvenyu, uye musaverengere zuva rekutendeuka kwenyu;"
                },
                {
                    "number": 28,
                    "text": "Asi kuti muzvirereke pamberi paIshe, uye mudaidze zita ravo dzvene, uye mutarisire uye murambe muchinamata, kuti musaedzwe kudarika zvamunogona kukunda, uye kuti mutungamirwe neMweya Mutsvene, muchizvirereka, makapfava, muchibvuma, makatsiga, muzere nerudo nokushivirira."
                },
                {
                    "number": 29,
                    "text": "Muine rutendo munaIshe; muine tariro yokuti muchagashira upenyu hwokusingaperi; muine rudo rwaMwari mumwoyo yenyu nguva dzose, kuti mugozosimudzwa musi wekupedzisira uye mugopinda muzororo ravo."
                },
                {
                    "number": 30,
                    "text": "Uye Ishe vakupei rutendeuko, kuti musaunze kushatirwa kwavo pamusoro penyu, kuti musasungwe nengetani dzegehena, kuti musazofa rufu rwepiri."
                },
                {
                    "number": 31,
                    "text": "Uye Aruma akataura mamwe mazwi akawanda kuvanhu, asina kunyorwa mubhuku rino."
                }
            ]
        },
        "/study/scriptures/bofm/alma/14": {
            "uri": "/study/scriptures/bofm/alma/14",
            "title": "Aruma 14",
            "data_type": "chapter",
            "chapter_name": "Chitsauko 14",
            "chapter_summary": [
                "Aruma naAmureki vanoiswa mutirongo uye vogorohwa—Vanotenda nemagwaro avo matsvene vanopiswa nemoto—Vanofira Ishe vanotambirwa navo mukubwinya—Madziro etirongo anotsemuka uye achibva angondomoka—Aruma naAmureki vanoponeswa, uye vanovanetsa vanouraiwa. Zvingangove makore 82 kusvika ku81 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti apedza kutaura kuvanhu ava vazhinji vavo vakatenda kumazwi ake, vakatanga kutendeuka, nokunzvera magwaro matsvene."
                },
                {
                    "number": 2,
                    "text": "Asi vazhinji vaida kuti dai vaparadza Aruma naAmureki; nokuti vakanga vashatirirwa Aruma, pamusana pekutaura zviri pachena kuna Ziziromu; uye vakatiwo Amureki ainge avanyepera, uye akatuka mutemo wavo nemagweta avo nevatongi vavo."
                },
                {
                    "number": 3,
                    "text": "Uye vakashatiriswawo naAruma naAmureki; nenzira yekuti hapana chavakanga vavanza pakuvataurira nezvehuipi hwavo, vakatsvaka kuvauraya muruvande."
                },
                {
                    "number": 4,
                    "text": "Asi zvakaitika kuti havana kuzviita; asi vakavatora vakavasunga netambo dzakasimba, uye vakaenda navo kumutongi mukuru wenyika."
                },
                {
                    "number": 5,
                    "text": "Uye vanhu vakaenda vakanovapomera—vachipupura kuti vakanga vatuka mutemo, nemagweta nevatongi venyika, uyezve nevanhu vose vemunyika; uye vachipupura kuti kuna Mwari mumwechete, uye vachatumira Mwanakomana wavo mukati mevanhu, asi haavaponise; nezvimwe zvizhinji zvakadaro zvakapomerwa Aruma naAmureki nevanhu. Zvino izvi zvakaitwa pamberi pemutongi mukuru wenyika."
                },
                {
                    "number": 6,
                    "text": "Zvino zvakaitika kuti Ziziromu akashamiswa nemazwi akanga ataurwa; uye aizivawo nokupofomadzwa kwepfungwa, kwaakanga akonzera mukati mevanhu pamusana pemazwi ake ekunyepa; uye mweya wake ukatanga kunetswa nekuziva nokunyumwa kwake kuti ane mhosva; hongu, akatanga kunzwa kukomberedzwa nokurwadziwa kwegehena."
                },
                {
                    "number": 7,
                    "text": "Uye zvakaitika kuti akatanga kuchema kuvanhu, achiti: Tarisai, ini ndine mhosva, ava varume havana kana kavara pamberi paMwari. Akatanga kuvareverera kubvira panguva iyoyo; asi vakamutuka, vachiti: Asi iwe wabatwawo nadhiabhorosi? Uye vakamusvipira, uyezve vakamubvisa mukati mavo, neavo vose vakanga vatenda kumazwi akanga ataurwa naAruma naAmureki; uye vakavatandira kunze, uye vakatuma vanhu kuti vanovatema nemabwe."
                },
                {
                    "number": 8,
                    "text": "Uye vakauya nevakadzi vavo nevana vavo pamwechete, uye ani zvake aitenda kana akanga adzidziswa kutenda mushoko raMwari vakaita kuti vakandwe mumoto; uye vakauyawo nezvinyorwa zvavo zvakange zviine magwaro matsvene, vakazvikandawo mumoto, kuti zvitsve zviparadzwe nemoto."
                },
                {
                    "number": 9,
                    "text": "Uye zvakaitika kuti vakatora Aruma naAmureki, ndokuvatakura vachienda navo kunzvimbo yaiurairwa vatendi, kuti vaone kuparadzwa kwaiitwa avo vaipiswa nemoto."
                },
                {
                    "number": 10,
                    "text": "Uye Amureki paakaona kurwadziwa kwaiita vakadzi nevana vakanga vachitsva mumoto, akanzwawo kurwadzwa; uye akati kuna Aruma: Tinotarisa sei zvinhu zvakaipa kudai? Naizvozvo ngatitambanudzei maoko edu, tishandise simba raMwari riri matiri, tivaponise kubva murimi iri."
                },
                {
                    "number": 11,
                    "text": "Asi Aruma akati kwaari: Mweya uri kundirambidza kuti ndisatambanudze ruoko rwangu; nokuti tarisai Ishe vari kuvatambira ivo pachavo, mukubwinya; uye vanobvumira kuti vaite chinhu ichi, kana kuti vanhu vaite izvi kwavari, maererano nokuoma kwemwoyo yavo, kuti kutonga kwavachavaita mukushatirwa kwavo kugove kwakakodzera; uye ropa revasina mhosva richavarovera, hongu, uye richichema nesimba muzuva rekupedzisira."
                },
                {
                    "number": 12,
                    "text": "Zvino Amureki akati kuna Aruma: Tarisai, zvimwe nesuwo vachatipisa."
                },
                {
                    "number": 13,
                    "text": "Uye Aruma akati: Ngazvive sekuda kwaIshe. Asi, tarisai, basa redu harisati rapera; naizvozvo havatipise."
                },
                {
                    "number": 14,
                    "text": "Zvino zvakaitika kuti miviri yeavo vakanga vakandwa mumoto yatsva, uye nezvinyorwa zvakanga zvakandwawo nayo, mutongi mukuru wenyika akauya akamira pana Aruma naAmureki, vakasungwa; uye akavarova neruoko rwake pamatama, akati kwavari: Mushure mezvamaona, muchaparidzira vanhu ava zvakare here, kuti vachakandwa mudziva remoto nesuriferi?"
                },
                {
                    "number": 15,
                    "text": "Tarisai, muri kuona kuti hamuna simba rekuponesa avo vakandwa mumoto; kana Mwari havana kuvayamura nokuti vange vari verutendo rwenyu. Uye mutongi akavarova zvakare pamatama, uye akavabvunza: Mungazvitaurire muchitii?"
                },
                {
                    "number": 16,
                    "text": "Zvino mutongi uyu waive wegungano nerutendo rwaNeho, akauraya Gideoni."
                },
                {
                    "number": 17,
                    "text": "Uye zvakaitika kuti Aruma naAmureki havana chavakamupindura; uye akavarova zvakare, uye ndokuvapa kumapurisa kuti avaise mutirongo."
                },
                {
                    "number": 18,
                    "text": "Uye vagara mutirongo kwemazuva matatu, kwakauya magweta akawanda, nevatongi, nevapirisita, nevadzidzisi, vakanga vaine basa seraNeho; uye vakapinda mutirongo kunovaona, uye vakavabvunza pamusoro pemazwi mazhinji, asi hapana chavakavapindura."
                },
                {
                    "number": 19,
                    "text": "Uye zvakaitika kuti mutongi akamira pamberi pavo, uye akati: Sei musiri kupindura mazwi evanhu ava? Hamuzive kuti ndine simba rekukutumirai kumoto? Uye akavati vataure; asi havana chavakapindura."
                },
                {
                    "number": 20,
                    "text": "Uye zvakaitika kuti vakabva vakaenda, asi vakadzoka zvakare ramangwana; uye mutongi akavarova zvakare nembama pamatama avo. Uye vazhinji vakauyawo, vakavarova, vachiti: Muchamira zvakare here muchitonga vanhu ava, muchishora mutemo wedu? Kana muine simba rakadaro muri kudii kuzviyamura?"
                },
                {
                    "number": 21,
                    "text": "Uye zvinhu zvizhinji zvakadaro zvavakataura kwavari, vachitsenga mazino avo kwavari, uye vachivasvipira, uye vachiti: Tichatarisika sei kana taraswa?"
                },
                {
                    "number": 22,
                    "text": "Uye zvinhu zvizhinji zvakadaro, hongu, zvose zvakadaro zvakasiyana siyana zvavakataura kwavari; uye vakavaseka kwemazuva mazhinji. Uye vakavanyima zvekudya kuti vanzwe nzara, nemvura kuti vanzwe nyota; uye vakavatorera nhumbi dzavo vakasara vasina chavakapfeka; uye vakasungwa netambo dzakasimba, vakaiswa mutirongo."
                },
                {
                    "number": 23,
                    "text": "Uye zvakaitika kuti mushure mekunge vatambudzika kwemazuva mazhinji, (uye raive zuva rechigumi nemaviri, mumwedzi wechigumi, mugore rechigumi rekutonga kwevatongi vanhu vaNifai) kuti mutongi mukuru munyika yaAmonaiha nevadzidzisi vavo vazhinji nemagweta avo vakaenda vakapinda mutirongo maive naAruma naAmureki vakasungwa netambo."
                },
                {
                    "number": 24,
                    "text": "Uye mutongi mukuru akamira pamberi pavo, uye ndokuvarova zvakare, uye ndokuti kwavari: Kana muine simba raMwari zvibvisei mumajoto aya, uye zvino ndikwo kuti titende kuti Ishe vachaparadza vanhu ava maererano nemazwi enyu."
                },
                {
                    "number": 25,
                    "text": "Uye zvakaitika kuti vose vakaenda vakavarova, vachitaura mazwi mamwecheteo, kusvika pane wekupedzisira; uye wekupedzisira ataura kwavari simba raMwari rakanga rava pana Aruma naAmureki, uye vakasimuka vakamira netsoka dzavo."
                },
                {
                    "number": 26,
                    "text": "Uye Aruma akachema, achiti: Ko tichatambudzika kusvika riini nhai Ishe? Imi Ishe, tipei simba maererano nerutendo rwedu muna Kristu, kana mukuponeswa. Uye vakadambura tambo dzakanga dzakavasunga; uye vanhu zvavakaona izvi, vakatanga kutiza, nokuti kutya kuparadzwa kwakange kwave pavari."
                },
                {
                    "number": 27,
                    "text": "Uye zvakaitika kuti kutya kwavo kwaive kukuru zvekuti vakawira pasi, vakatadza kusvika pamusiwo wekunze wetirongo; uye nyika yakandendemera zvikuru, uye madziro etirongo akatsemuka paviri, zvekuti akawira pasi; uye mutongi mukuru, nemagweta, uye vapirisita, nevadzidzisi, vakarova Aruma naAmureki, vakauraiwa nekuwirwa nemadziro."
                },
                {
                    "number": 28,
                    "text": "Uye Aruma naAmureki vakabuda mutirongo, uye havana kukuvara; nokuti Ishe vakanga vavapa simba, maererano nokutenda kwavo kuri muna Kristu. Uye vakabva vabuda mutirongo; uye vakasunungurwa majoto avo; uye tirongo rakanga rawira pasi, nemweya wose wakanga urimo, kunze kwaAruma naAmureki, yakauraiwa; ndokubva pakarepo vapinda muguta."
                },
                {
                    "number": 29,
                    "text": "Zvino vanhu pavakanzwa zhowe-zhowe vakauya vachimhanya pamwechete vari mhomho kuti vazoona kuti vazive chikonzero chacho; uye pavakaona Aruma naAmureki vachibuda kubva mutirongo, uye icho chidziro chacho chawira pasi, uye vakatiza Aruma naAmureki kunge mbudzi ine vana yaona shumba mbiri; uye ndiko kutizwa kwakaita Aruma naAmureki."
                }
            ]
        },
        "/study/scriptures/bofm/alma/15": {
            "uri": "/study/scriptures/bofm/alma/15",
            "title": "Aruma 15",
            "data_type": "chapter",
            "chapter_name": "Chitsauko 15",
            "chapter_summary": [
                "Aruma naAmureki vanoenda kuSidhomu uye vanomisa chechi—Aruma anorapa Ziziromu, anobva auya muChechi—Vazhinji vanobhabhatidzwa, uye Chechi ichibva yabudirira—Aruma naAmureki vanoenda kuZarahemura. Zvingangove makore 81 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti Aruma naAmureki vakaudzwa kuti vabve muguta iri; uye vakabva, vakabuda vakapinda munyika yeSidhomu; uye tarisai, imomo vakasvikowana vanhu vose vakanga vabva munyika yaAmonaiha, vakanga vatandaniswa vakatemwa nematombo, pamusana pekuti vakanga vatenda kumazwi aAruma."
                },
                {
                    "number": 2,
                    "text": "Uye vakavaudza zvose zvakanga zvaitika kuvakadzi vavo nekuvana vavo, nezvavowo, nesimba ravo rekuponesa."
                },
                {
                    "number": 3,
                    "text": "Uye Ziziromuwo akanga arere achirwara ari Sidhomu, akabatwa nedziwa, rainge rakonzerwa nekunetseka kwepfungwa yake pamusoro pekuipa kwake, nokuti aifunga kuti Aruma naAmureki hakusisina; uye aifunga kuti vakauraiwa pamusana pekutadza kwake. Uye chitema chikuru ichi, nezvimwe zvitema zvake zvizhinji, zvakanetsa pfungwa dzake zvekuti akadakara kurwadziwa, pasina chiyamuro; nokudaro akatanga kupiswa nokupiswa kukuru."
                },
                {
                    "number": 4,
                    "text": "Zvino zvaakanzwa kuti Aruma naAmureki vave munyika yeSidhomu, mwoyo wake wakatanga kunzwa kushinga; akabva atumira nhume kwavari nokukurumidza, achida kuti vauye kwaari."
                },
                {
                    "number": 5,
                    "text": "Uye zvakaitika kuti vakabva vangoenda pakarepo, vachiteerera kunhume yaakanga avatumira; uye vakaenda vakapinda mumba maive naZiziromu; uye vakamuwana arere, achirwara, akaderera chaizvo nokurwara; uye pfungwa yakewo yakange ichirwadziwa kwazvo nekutadza kwake; uye zvaakavaona akatambanudza ruoko rwake, akavakumbira kuti vamurape."
                },
                {
                    "number": 6,
                    "text": "Uye zvakaitika kuti Aruma akati kwaari, achimutora neruoko: Unotenda here simba raKristu kuti rinoponesa?"
                },
                {
                    "number": 7,
                    "text": "Uye akapindura akati: Hongu, ndinotenda ose mazwi amakadzidzisa."
                },
                {
                    "number": 8,
                    "text": "Uye Aruma akati: Kana uchitenda murununuro rwaKristu unogona kuporeswa."
                },
                {
                    "number": 9,
                    "text": "Uye iye akati: Hongu, ndinotenda maererano nemazwi enyu."
                },
                {
                    "number": 10,
                    "text": "Uye zvino Aruma akachema kuna Ishe achiti: Imi Ishe Mwari vedu, ivai netsitsi pane murume uyu, uye mumurape maererano nerutendo rwake rwuri munaKristu."
                },
                {
                    "number": 11,
                    "text": "Uye Aruma zvaakange ataura mazwi aya, Ziziromu akasvetuka akamira netsoka dzake, akatanga kufamba; izvi zvakaitwa zvikashamisa vanhu vose; uye nyaya iyi yakafamba nenyika yose yeSidhomu."
                },
                {
                    "number": 12,
                    "text": "Uye Aruma akabhabhatidza Ziziromu munaIshe; uye akatanga kubvira panguva iyoyo kuparidzira vanhu."
                },
                {
                    "number": 13,
                    "text": "Uye Aruma akamisa chechi munyika yeSidhomu, uye akagadza vapirisita nevadzidzisi munyika umu, kuti vabhabhatidze muna Ishe ani zvake anenge ada kubhabhatidzwa."
                },
                {
                    "number": 14,
                    "text": "Uye zvakaitika kuti vakange vakawanda; nokuti vakauya kubva kumatunhu ose akatenderedza Sidhomu, uye vakabhabhatidzwa."
                },
                {
                    "number": 15,
                    "text": "Asi vanhu vakanga vari munyika yeAmonaiha, vakaramba vakaomesa mwoyo vari vanhu vane mitsipa yakaoma; uye havana kutendeuka pazvitema zvavo, vachiti rose simba raAruma naAmureki nderadhiabhorosi; nokuti vakanga vari vebasa raNeho, nokudaro vakange vasingatende nezvekutendeuka muzvitema zvavo."
                },
                {
                    "number": 16,
                    "text": "Uye zvakaitika kuti Aruma naAmureki, Amureki ari akange asiya rose goridhe rake, nesirivha, nezvinokosha zvake, zvaive munyika yeAmonaiha, pamusana peshoko raMwari, achirambwa neavo vaive shamwari dzake nababa vake nehama dzake;"
                },
                {
                    "number": 17,
                    "text": "Naizvozvo, mushure mekunge Aruma aita chechi kuSidhomu, achiona kupinduka kukuru, hongu, achiona kuti vanhu vakange vapinduka mukudada kwemwoyo yavo, uye vakatanga kuzvirereka pamberi paMwari, uye vakatanga kuunganidzana pamwechete munzvimbo dzavo dzekusangana kuti vanamate Mwari vari paaritari, vachitarisa nokunamata nguva dzose, kuti vaponeswe panaSatani, nemurufu, nemukuparadzwa—"
                },
                {
                    "number": 18,
                    "text": "Zvino sekutaura kwandaita, Aruma aona zvinhu zvose izvi, naizvozvo akatora Amureki vakaenda kunyika yeZarahemura, uye akaenda naye kumba kwake, uye akamunamatira mumatambudziko ake, uye akamusimbisa muna Ishe."
                },
                {
                    "number": 19,
                    "text": "Uye ndiko kupera kwakaita gore rechigumi rekutonga kwevatongi vanhu vaNifai."
                }
            ]
        },
        "/study/scriptures/bofm/alma/16": {
            "uri": "/study/scriptures/bofm/alma/16",
            "title": "Aruma 16",
            "data_type": "chapter",
            "chapter_name": "Chitsauko 16",
            "chapter_summary": [
                "MaRamani vanoparadza vanhu veAmonaiha—Zoramu anotungamira maNifai mukukunda maRamani—Aruma naAmureki nevamwe vazhinji vanoparidza shoko—Vanodzidzisa kuti mushure mekumuka kwake kuvakafa Kristu achaonekwa kumaNifai. Zvingangove makore 81 kusvika ku77 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mugore regumi nerimwechete rekutonga kwevatongi vanhu vaNifai, muzuva rechishanu remwedzi wechipiri, mainge muine runyararo kwazvo munyika yeZarahemura, mainge musina hondo kana kupesana kwamakore akati, kana kudakara kusvika muzuva reshanu remwedzi wechipiri mugore rechigumi nerimwechete, kwakave nekuchema kwehondo kwakanzwikwa munyika yose."
                },
                {
                    "number": 2,
                    "text": "Nokuti tarisai, mauto emaRamani akange auya nerutivi rwunerenje, kumiganhu kwenyika, kana muguta reAmonaiha, uye vakatanga kuuraya vanhu nokuparadza guta."
                },
                {
                    "number": 3,
                    "text": "Uye zvino zvakaitika kuti, maNifai vasati vaunganidza mauto akawanda zvekuti aigona kuvadzinga munyika, vakange vaparadza vanhu vaive muguta reAmonaiha, nevamwewo vaive kumiganhu nenyika yaNoa, uye ndokutora vamwe vavakaenda navo murenje senhapwa."
                },
                {
                    "number": 4,
                    "text": "Zvino zvakaitika kuti maNifai vakada kuti vawane avo vakanga vatakurwa vaendwa navo murenje senhapwa."
                },
                {
                    "number": 5,
                    "text": "Naizvozvo, akanga aitwa mukuru wemauto emaNifai, (uye zita rake rainzi Zoramu, uye aive nevanakomana vaviri, Rihai naAha)—zvino Zoramu nevanakomana vake vaviri, vachiziva kuti Aruma akanga ari mupirisita wepamusoro pechechi, uye vari vakanga vanzwa kuti ane mweya wechiporofita, naizvozvo vakaenda kwaari uye vachida kunonzwa kuti Ishe vangade here kuti vaende mukunotsvaka hama dzavo, vakanga vatorwa nemaRamani senhapwa."
                },
                {
                    "number": 6,
                    "text": "Uye zvakaitika kuti Aruma akabvunza kuna Ishe pamusoro penyaya iyi. Uye Aruma akadzoka akati kwavari: Tarisai, maRamani vachayambuka rwizi rweSidhoni nemurenje rechekuchamhembe, kure kupfuura muganhu wenyika yeMandi. Uye tarisai ikoko ndiko kwamuchasangana navo, kumabvazvuva kwerwizi rweSidhoni, uye ipapo Ishe ndipo pavachakupai hama dzenyu vakatorwa senhapwa nemaRamani."
                },
                {
                    "number": 7,
                    "text": "Uye zvakaitika kuti Zoramu nevanakomana vake vakayambuka rwizi rweSidhoni, nemauto avo, uye vakaenda kure kupfuura muganhu weMandi kusvika kurenje rechekuchamhembe, rakange riri kurutivi rwekumabvazuva kwerwizi rweSidhoni."
                },
                {
                    "number": 8,
                    "text": "Uye vakasvika paive nemauto emaRamani, uye maRamani akaparadzwa uye akatandanisirwa murenje; uye vakatora hama dzavo dzakanga dzatorwa nema Ramani senhapwa, uye kwakange kusina kana mweya mumwechete wakarasika pavanhu vakanga vatorwa senhapwa. Uye vakauya nehama dzavo vakave nenyika yavo."
                },
                {
                    "number": 9,
                    "text": "Uye ndiko kupera kwakaita gore regumi nerimwechete revatongi, maRamani atandaniswa munyika, uye vanhu veAmonaiha vaparadzwa; hongu, wose mweya waive mupenyu wemaAmonaiha wakaparadzwa, negutawo ravo guru, ravakati Mwari havakwanise kuriparadza, nenzira yembiri yaro."
                },
                {
                    "number": 10,
                    "text": "Asi tarisai, nezuva rimwechete chete rakasara rave dongo; uye zvitunha zvakadyiwa nembwa nezvikara zverenje."
                },
                {
                    "number": 11,
                    "text": "Zvakadaro, mushure memazuva mazhinji zvitunha zvavo zvakaunganidzwa pamusoro penyika, zvikafukidzwa zvishoma-shoma. Uye kwakave nokunhuwa kukuru zvekuti vanhu havana kuenda kunogara nyika yeAmonaiha kwemakore mazhinji. Uye ikadaidzwa kuti Nyika yeKuparadzwa kwemaNeho; nokuti vakanga vari vebasa raNeho, avo vakauraiwa; uye nyika dzavo dzikasara dziri magwenga."
                },
                {
                    "number": 12,
                    "text": "Uye maRamani haana kuuya zvakare kuzoita hondo nemaNifai kudakara gore regumi nemakore mana ekutonga kwevatongi vanhu vaNifai. Uye naizvozvo kwemakore matatu vanhu vaNifai vakanga vaine runyararo munyika yose."
                },
                {
                    "number": 13,
                    "text": "Uye Aruma naAmureki vakaenda vachiparidza rutendeuko kuvanhu mutemberi dzavo, nemunzvimbo dzavaisangana, nemumasinagogowo avo, akanga akavakwa netsika yemaJuda."
                },
                {
                    "number": 14,
                    "text": "Uye vose vakanzwa mazwi avo, kwavari vakapa shoko raMwari, pasina avaisiya, nguva dzose."
                },
                {
                    "number": 15,
                    "text": "Uye ndiko kuenda kwakaita Aruma naAmureki, nevamwe vazhinji vakanga vasarudzwa kuti vaite basa iri, kuparidza shoko kunyika yose. Uye kuitwa kwechechi chakave chinhu chakati tekeshe munyika yose, mumatunhu ose akatenderedza, mukati mevanhu vose vemaNifai."
                },
                {
                    "number": 16,
                    "text": "Uye mukati mavo makange musina kusaenzana; Ishe vakadira Mweya wavo pamusoro pose penyika kugadzirira pfungwa dzevana vevanhu, kana kugadzirira mwoyo yavo kugashira shoko richadzidziswa pakati pavo panguva yekuuya kwavo—"
                },
                {
                    "number": 17,
                    "text": "Kuti vasaomeswe pashoko, kuti vasave vasingatende, zvovaendesa kunoparadzwa, asi kuti vagashire shoko norufaro, uye sebazi rapinzaniswa nemunzabviringa wechokwadi, kuti vapinde muzororo raIshe Mwari vavo."
                },
                {
                    "number": 18,
                    "text": "Zvino vose vapirisita vaienda muvanhu vaiparidza vachiramba nhema dzose, uye kunyengedza, nekuchiva, nokunetsana, nepfini, nokutukana, nokuba, kupamba, kupaza, kuponda, kupomba, nemabasa ose eupombwe hwakasiyana-siyana, vachichema kuti zvinhu izvi hazvifaniri kuvepo—"
                },
                {
                    "number": 19,
                    "text": "Vachiratidza zvinhu zvakange zvave kuda kuuya; hongu, vachiratidza kuuya kweMwanakomana waMwari, kutambudzika kwake nekufa, nokumuka kuvakafa."
                },
                {
                    "number": 20,
                    "text": "Uye vanhu vazhinji vakabvunza vachida kuziva nzvimbo yaizouya Mwanakomana waMwari; uye vakaudzwa kuti aizouya kwavari mushure mekumuka kwake kuvakafa; uye izvi vanhu vakazvinzwa norufaro rwukuru."
                },
                {
                    "number": 21,
                    "text": "Uye zvino chechi yamiswa kwose-kwose munyika—ichinge yakunda dhiabhorosi, uye shoko raMwari richiparidzwa nekuchena kwaro munyika yose, uye Ishe vachidira maropafadzo avo muvanhu ndikwo kupera kwakaita gore rechigumi nemakore mana ekutonga kwevatongi vanhu vaNifai."
                }
            ]
        },
        "/study/scriptures/bofm/alma/17": {
            "uri": "/study/scriptures/bofm/alma/17",
            "title": "Aruma 17",
            "data_type": "chapter",
            "chapter_name": "Chitsauko 17",
            "chapter_summary": [
                "Vanakomana vaMosaya vane mweya wechiporofita newekuzarurirwa—Vanoenda uyu nenzira yake uyu neyake kunotaura shoko kumaRamani—Amoni anoenda kunyika yaIshmaeri uye obva ave muranda waMambo Ramonai—Amoni anonunura zvipfuyo zvamambo uye achibva auraya vavengi vake pamvura dzeSebhusi. Ndima 1 kusvika ku3, zvingangove mugore 77 Kristu asati azvarwa; ndima 4, zvingangove mugore 91 kusvika kuna77 Kristu asati azvarwa; uye ndima 5 kusvika ku39, zvingangove mugore ra91 Kristu asati azvarwa."
            ],
            "book_intro": [
                "Nyaya yevanakomana vaMosaya, vakaramba nhaka yavo yekugara umambo nenzira yeshoko raMwari, uye vakaenda kunyika yaNifai kunoparidzira maRamani; kutambudzika kwavo nokuponeswa kwavo—maererano nezvinyorwa zvaAruma."
            ],
            "verses": [
                {
                    "number": 1,
                    "text": "Uye zvino zvakaitika kuti Aruma zvaakanga ari parwendo kubva munyika yaGideoni akananga kuchamhembe, kure kunyika yaMandi, tarisai, akashamiswa, akasangana nevanakomana vaMosaya vari parwendo rwekuenda kunyika yeZarahemura."
                },
                {
                    "number": 2,
                    "text": "Zvino vanakomana vaMosaya ava vaive naAruma ngirozi payakatanga kuuya kwaari; naizvozvo Aruma akafara kwazvo kuona hama dzake; uye chakapamidzira rufaro rwake, kuti vakanga vachiri hama dzake munaIshe; hongu, uye vakanga vasimba mukuziva kwavo chokwadi; nokuti vakanga vari varume vane ruzivo chairwo uye vakanga vanzvera magwaro matsvene nesimba, kuti vazive shoko raMwari."
                },
                {
                    "number": 3,
                    "text": "Asi izvi hazvizizvo zvose; vakazvipira mukunamata zvakanyanya, nokutsanya; naizvozvo vaive nemweya wechiporofita, nemweya wekuzarurirwa, uye pavaidzidzisa, vaidzidzisa nesimba nemvumo yaMwari."
                },
                {
                    "number": 4,
                    "text": "Uye vakanga vadzidzisa shoko raMwari kumaRamani kwegumi remakore rine makore mana, vakabudirira zvikuru mukuunza vazhinji kuti vazive chokwadi; hongu, nesimba remazwi avo vazhinji vakaunzwa pamberi pearitari yaMwari, kuti vashevedze zita ravo nokureurura zvitema zvavo pamberi pavo."
                },
                {
                    "number": 5,
                    "text": "Zvino izvi ndizvo zvinhu zvavakasangana nazvo munzendo dzavo, nokuti vakasangana nematambudziko mazhinji; vakatambudzika zvikuru, zvose munyama nemupfungwa, zvinenge nzara, nyota nekuneta, nokushushikana kwemweya."
                },
                {
                    "number": 6,
                    "text": "Zvino idzi ndidzo dzaive nzendo dzavo: Vaoneka baba wavo, Mosaya, mugore rekutanga rekutonga kwevatongi; varamba umambo hwavaida kupiwa nababa wavo, uye zviri izvowo zvakanga zviri mupfungwa dzevanhu;"
                },
                {
                    "number": 7,
                    "text": "Zvakadaro vakabva munyika yeZarahemura, vakatora minondo yavo, nemapfumo avo, neuta hwavo, nemiseve yavo, nezvinziriri zvavo; uye izvi vakazviita kuti vagowana zvekudya nazvo vari murenje."
                },
                {
                    "number": 8,
                    "text": "Uye ndiko kuenda kwavakaita murenje neavo vavakanga vasarudza, kuti vakwidze kuenda kunyika yaNifai, kuti vanoparidza shoko raMwari kumaRamani."
                },
                {
                    "number": 9,
                    "text": "Uye zvakaitika kuti vakafamba mazuva mazhinji vari murenje, uye vakatsanya zvakanyanya nokunamata chaizvo kuti Ishe vavapewo chimedu cheMweya wavo kuti chiende navo, uye chigare navo, kuti vave mudziyo unounza mumaoko aMwari, kana zviri nyore, hama dzavo, maRamani, kuti vazive chokwadi, kuti vazive kushoreka kwetsika dzemadzibaba avo dzakanga dzisiri idzo."
                },
                {
                    "number": 10,
                    "text": "Uye zvakaitika kuti Ishe vakavashanyira neMweya wavo, uye vakati kwavari: Nyaradzwai. Uye vakanyaradzwa."
                },
                {
                    "number": 11,
                    "text": "Uye Ishe vakatiwo kwavari: Endai mukati memaRamani, hama dzenyu, munotaura shoko rangu; asi muve makatirira mukutambudzika nemukurwadziwa, kuti muratidze zvakanaka mandiri kwavari, uye ndichaita kuti muve mudziyo uri mumaoko angu unoponesa mweya yakawanda."
                },
                {
                    "number": 12,
                    "text": "Uye zvakaitika kuti mwoyo yevanakomana vaMosaya, neyeavo vavakanga vainavo, yakatora kushinga kuti vaende kumaRamani kuti vanovataurira shoko raMwari."
                },
                {
                    "number": 13,
                    "text": "Uye zvakaitika kuti pavakasvika mumiganhu yenyika yemaRamani, vakaparadzana vakati ava vachienda nekuku, ava nekuku, vachivimba kuti Ishe vachaita kuti vaungane zvakare mushure mekupedza kukohwa kwavo; nokuti vaiti basa ravakanga vaita raive guru chaizvo."
                },
                {
                    "number": 14,
                    "text": "Uye nechokwadi raive guru, nokuti vakange vazvipira kuparidza shoko raMwari kuvanhu vaipenga uye vakaoma uye magandanga evanhu; vanhu vaifadzwa nekuponda maNifai, nekupamba nokupaza; uye mwoyo yavo yaive paupfumi, kana pagoridhe nesirivha, nematombo akakosha; asi vaida kuwana zvinhu izvi nekuparadza, kuti vasazvishandire nemaoko avo."
                },
                {
                    "number": 15,
                    "text": "Naizvozvo vaive vanhu vane nungo, vazhinji vavo vainamata zvifananidzo, uye kutuka kwaMwari kwakange kwave pavari nenzira yetsika dzemadzibaba avo; zvakadaro ruvimbiso rwaIshe rwakapiwa kwavari kana vari vatendeuka."
                },
                {
                    "number": 16,
                    "text": "Naizvozvo, izvi ndizvo zvakakonzera kuti vanakomana vaMosaya vazvipire mubasa iri, kuti zvimwe vangavaite kuti vatendeuke; kuti zvimwe vangaite kuti vasvike pakuziva hurongwa hwerununuro."
                },
                {
                    "number": 17,
                    "text": "Naizvozvo vakaparadzana vakati uyu kwake, uyu kwake, uye vakaenda mukati mavo, munhu ari ega, maererano neshoko nesimba raMwari raakapiwa."
                },
                {
                    "number": 18,
                    "text": "Zvino Amoni semukuru mukati mavo, kana kuti sezvo ari iye aivatonga, uye akabva kwavari, mushure mekuvaropafadza maererano nezvavaikodzera, avapa shoko raMwari, kana kuti avaropafadza asati abva kwavari; uye ndokuenda kwavakaita panzendo dzavo uyu nekwake uyu nekwake nenyika yose."
                },
                {
                    "number": 19,
                    "text": "Uye Amoni akapinda munyika yaIshmaeri, nyika yacho ichidaidzwa nezita revanakomana vaIshmaeri, avo vakazovewo maRamani."
                },
                {
                    "number": 20,
                    "text": "Uye Amoni zvaaipinda munyika yaIshmaeri, maRamani akamutora akamusunga, setsika yavo yekusunga ose maNifai ainge awira mumaoko avo, uye vovatakura voenda navo pamberi pamambo; saka zvainge zvave zvinofadza mambo kuvauraya, kana kuvaisa muutapwa, kana kuvaisa mutirongo, kana kuvatandanisa munyika make, maererano nezvaanenge ada nezvamufadza."
                },
                {
                    "number": 21,
                    "text": "Uye saka Amoni akatakurwa akaendwa naye pamberi pamambo akanga ari munyika yaIshmaeri; uye zita rake rainzi Ramonai; uye akange ari wechizvarwa chaIshmaeri."
                },
                {
                    "number": 22,
                    "text": "Uye mambo akabvunza Amoni kuti chido chake ndechekuda kugara munyika mukati memaRamani here, kana kuti mukati mevanhu vekwake."
                },
                {
                    "number": 23,
                    "text": "Uye Amoni akati kwaari: Hongu, ndinoda kugara mukati mevanhu ava kwechinguva; hongu, zvimwe kusvika musi wandinofa."
                },
                {
                    "number": 24,
                    "text": "Uye zvakaitika kuti mambo Ramonai akafadzwa kwazvo naAmoni, uye akaita kuti majoto ake asunungurwe; uye akada kuti Amoni atore mumwe wevanasikana vake ave mukadzi wake."
                },
                {
                    "number": 25,
                    "text": "Asi Amoni akati kwaari: Kwete, asi ndingave muranda wenyu. Saka Amoni akave muranda wamambo Ramonai. Uye zvakaitika kuti akaiswa mukati mevamwe varanda kuchengeta zvipfuyo zvaRamonai, maererano netsika yemaRamani."
                },
                {
                    "number": 26,
                    "text": "Uye mushure mekunge ave nemazuva matatu achishandira mambo, sezvo akange ari nevaranda vechiRamani vachienda nezvipfuyo zvavo kunzvimbo yaive nemvura, yainzi mvura yeSebhusi, uye vose vaRamani vaienda nezvipfuyo zvavo ikoko, kuti zviwane mvura—"
                },
                {
                    "number": 27,
                    "text": "Naizvozvo, Amoni nevaranda vamambo vachitinha zvipfuyo zvavo vachienda kunzvimbo yemvura iyi, tarisai, vamwe vemaRamani, vakange vaenda kunonwisa zvipfuyo zvavo, vakamira vakatandanisa zvipfuyo zvaAmoni nezvevaranda vamambo, uye vakazvitandanisa zvekuti zvakatiza nekwakasiyana-siyana."
                },
                {
                    "number": 28,
                    "text": "Zvino varanda vamambo vakatanga kutsutsumwa, vachiti: Zvino mambo achatiuraya, sezvaakaita hama dzedu nokuti zvipfuyo zvake zvakanga zvaparadzwa nekuipa kwevarume ava. Uye vakatanga kuchema zvikuru, vachiti: Tarisai, zvipfuyo zvedu zvatopararira kare."
                },
                {
                    "number": 29,
                    "text": "Zvino vakachema pamusana pekutya kuuraiwa. Zvino Amoni paakaona izvi mwoyo wake wakafuta maari nokufara; ndokuti, ndicharatidza simba rangu kuvaranda vamwe vangu, kana kuti simba riri mandiri, mukudzorera zvipfuyo izvi kuna mambo, kuti nditore mwoyo yeava varanda vamwe vangu kuti ndivatungamirire mukutenda mazwi angu."
                },
                {
                    "number": 30,
                    "text": "Uye zvino, idzi ndidzo dzaive pfungwa dzaAmoni, paakaona kurwadziwa kweavo vaaiti ihama dzake."
                },
                {
                    "number": 31,
                    "text": "Uye zvakaitika kuti akavafadzwa nemazwi ake, achiti: Hama dzangu, farai uye ngatiende tinotsvaka zvipfuyo, uye tichazviunganidza pamwechete uye tigozviunza panzvimbo yemvura, nokudaro tichachengetedza zvipfuyo zvamambo uye haazotiuraya."
                },
                {
                    "number": 32,
                    "text": "Uye zvakaitika kuti vakaenda kunotsvaka zvipfuyo, uye vakatevera Amoni, uye vakamhanya zvikuru uye vakadimbudzira zvipfuyo zvamambo, uye vakazviunganidza pamwechete zvakare vakaenda nazvo panzvimbo yemvura."
                },
                {
                    "number": 33,
                    "text": "Uye varume vaye vakamirira kuti vaparadze zvakare zvipfuyo zvavo; asi Amoni akati kuhama dzake: Komberedzai zvipfuyo kuti zvisatize, uye ini ndiende ndinotaura nevanhu ava vari kuparadza zvipfuyo zvedu."
                },
                {
                    "number": 34,
                    "text": "Naizvozvo, vakaita sezvavakanga vanzi vaite naAmoni, uye iye akaenda kunotaura neavo vakanga vamire kumvura yeSebhusi; uye vakanga vasiri vashoma kwete."
                },
                {
                    "number": 35,
                    "text": "Naizvozvo havana kutya Amoni, nokuti vaifunga kuti mumwechete wevanhu vavo aigona kumuuraya zvichivafadza, nokuti havana kunge vachiziva kuti Ishe vakanga vavimbisa Mosaya kuti vachabvisa vanakomana vake mumaoko avo; hapana kana chavaiziva nezvaIshe; naizvozvo vaifara nokuparadza hama dzavo, uye ndizvo zvaiita kuti vamirire kuparadza zvipfuyo zvamambo."
                },
                {
                    "number": 36,
                    "text": "Asi Amoni akamira akatanga kuvatema nematombo nechinziriri chake; hongu, nesimba rinotyisa akakanda matombo mukati mavo nechinziriri; uye naizvozvo akauraya vakati kuti zvekuti vakatanga kushamiswa nesimba rake; zvakadaro vakamushatirirwa nokuti akanga auraya hama dzavo, uye vakashingirira kuti atopunzikawo; saka, vaona kuti havana kukwanisa kumutema nematombo avo, vakauya netsvimbo kuzomuuraya."
                },
                {
                    "number": 37,
                    "text": "Asi tarisai, wose munhu aisimudza tsvimbo kuti arove Amoni, aibva adimbura maoko avo nemunondo; nokuti akamira achidziva tsvimbo dzavo nekudimbura maoko avo nekumuromo kwemunondo wake, zvekuti vakatanga kushamiswa, vakatanga kutiza; hongu, uye vakanga vasiri vashoma; uye akaita kuti vatize nesimba reruoko rwake."
                },
                {
                    "number": 38,
                    "text": "Zvino vatanhatu vavo vakanga vauraiwa nechinziriri, asi nemunondo hakuna waakauraya kunze kwemutungamiri wavo; uye akadimbura maoko evose vakaasimudza vachida kumurova, uye vakanga vasiri vashoma."
                },
                {
                    "number": 39,
                    "text": "Uye avatinhira kure, akadzoka uye vakanwisa zvipfuyo zvavo uye vakadzokera kumafuro amambo, uye ndokubva vaenda kuna mambo, vakatakura maoko akanga adimburwa nemunondo waAmoni, evavo vakanga vachida kumuuraya; uye akaendwa nawo kuna mambo seuchapupu hwezvinhu zvavakanga vaita."
                }
            ]
        },
        "/study/scriptures/bofm/alma/18": {
            "uri": "/study/scriptures/bofm/alma/18",
            "title": "Aruma 18",
            "data_type": "chapter",
            "chapter_name": "Chitsauko 18",
            "chapter_summary": [
                "Mambo Ramonai anofunga kuti Amoni ndiye Mweya Mukuru—Amoni anodzidzisa mambo nezveKusikwa, zvekuita kwaMwari nevanhu, norununuro rwunouya nemunaKristu—Ramonai anotenda achibva awira pasi seafa. Zvingangove makore 90 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mambo Ramonai akaita kuti varanda vake vasimuke uye vapupure zvose zvavakanga vaona maererano nenyaya yacho."
                },
                {
                    "number": 2,
                    "text": "Uye vose vapedza kupupura pamusoro pezvinhu zvavakanga vaona, uye mambo akanga anzwa nekuvimbika kwaAmoni mukuchengetedza zvipfuyo zvake, nezvesimbawo rake guru mukurwisana neavo vaida kumuuraya, akashamiswa zvikuru, uye akati: Chokwadi, izvi hazviitwe nemunhu ega. Tarisai, uyu haaziye Mweya Mukuru here anotumira kuranga kukuru kuvanhu vano, pamusoro pekuponda kwavo?"
                },
                {
                    "number": 3,
                    "text": "Uye vakapindura mambo, uye vakati: Kana ari Mweya Mukuru kana munhu, hatizvizive; asi zvatinoziva ndezvizvi, kuti haakwanise kuuraiwa nevavengi vamambo: Kana kuparadza zvipfuyo zvamambo kana ainesu, nenzira yeunyanzvi nesimba rake guru; naizvozvo, tinoziva kuti ishamwari yamambo. Uye zvino, imi mambo, hatibvume kuti munhu angaite simba guru kudaro, nokuti tinoziva kuti haagone kuuraiwa."
                },
                {
                    "number": 4,
                    "text": "Uye zvino, mambo anzwa mazwi aya, akati kwavari: Zvino ndinoziva kuti uyu Mweya Mukuru; uye auya panguva ino kuti azoponesa upenyu hwenyu, kuti ndisakuurayei sezvandakaita hama dzenyu. Zvino uyu ndiwo Mweya Mukuru wakataurwa nemadzibaba edu."
                },
                {
                    "number": 5,
                    "text": "Zvino izvi ndiyo yaive tsika yaRamonai, yaakanga atambira kubva kuna baba vake, kuti kune Mweya Mukuru. Zvisinei kuti vaitenda muMweya Mukuru kana kuti kwete, vaifunga kuti zvose zvavaiita zvakanga zvakanaka; zvakadaro, Ramonai akatanga kutya zvikuru, akave nekutya achiti zvimwe akanga atadza mukuuraya varanda vake."
                },
                {
                    "number": 6,
                    "text": "Nokuti akanga auraya vazhinji vavo nokuti hama dzavo dzainge dzatandanisa zvipfuyo zvavo panzvimbo yemvura; uye saka, nokuti zvipfuyo zvavo zvaparadzirwa vaiuraiwa."
                },
                {
                    "number": 7,
                    "text": "Zvino kwaive kuita kwemaRamani aya kumira pamvura dzeSebhusi vachitandanisa zvipfuyo zvevanhu, kuti vagotinha zvizhinji zvainge zvapararira voenda nazvo kunyika kwavo, iri yakange iri tsika yekuparadza mukati mavo."
                },
                {
                    "number": 8,
                    "text": "Uye zvakaitika kuti mambo Ramonai akabvunza varanda vake, achiti: Ari kupi murume uyu ane simba guru kudai?"
                },
                {
                    "number": 9,
                    "text": "Uye vakati kwaari: Tarisai, ari kupa mabhiza enyu zvekudya. Zvino mambo akanga ataurira varanda vake, vasati vaenda kunonwisa zvipfuyo zvavo, kuti vagadzirire mabhiza ake nengorovhani, uye vagomuendesa kunyika yaNifai; nokuti kwakange kuine mabiko makuru aiitwa munyika yaNifai, nababa vaRamonai, akange ari mambo wenyika yose."
                },
                {
                    "number": 10,
                    "text": "Zvino mambo Ramonai zvaakanzwa kuti Amoni ari kugadzira mabhiza nengorovhani dzake akashamiswa zvakare, pamusoro pekuvimbika kwaAmoni, achiti: Chokwadi hakuna kumboita muranda pakati pevaranda vangu vose akavimbika semurume uyu; nokuti kana iye anoyeuka mirairo yangu yose achiiita."
                },
                {
                    "number": 11,
                    "text": "Zvino chokwadi ndave kuziva kuti uyu ndiwo Mweya Mukuru, uye ndingade kuti auye kwandiri, asi ndinotya."
                },
                {
                    "number": 12,
                    "text": "Uye zvakaitika kuti Amoni apedza kugadzira mabhiza nengorovhani kuitira mambo nevaranda vake, akaenda kuna mambo, uye akaona kuti uso hwamambo hwakanga hwapinduka; saka akanga oda kudzokera kunze."
                },
                {
                    "number": 13,
                    "text": "Uye mumwe wevaranda vamambo akati kwaari, Rabhana, zvinoreva kuti, zvichiturikirwa ane simba kana kuti mambo mukuru, vari vanotora madzimambo avo kuti ane simba; uye saka akati kwaari: Rabhana, mambo anoda kuti mugare."
                },
                {
                    "number": 14,
                    "text": "Naizvozvo Amoni akatendeukira kuna mambo, akati kwaari: Munoda kuti ndikuitirei, imi mambo? Uye mambo haana kumupindura kwenguva inokwana awa, maererano nenguva yavo, nokuti haana kuziva kuti omutaurira kutii."
                },
                {
                    "number": 15,
                    "text": "Uye zvakaitika kuti Amoni akati kwaari zvakare: Munodei kwandiri? Asi mambo haana kumupindura."
                },
                {
                    "number": 16,
                    "text": "Uye zvakaitika kuti Amoni, azadzwa neMweya waMwari, naizvozvo akaona pfungwa dzamambo. Uye akati kwaari: Kunzwa kwamaita here kuti ndadzivirira varanda venyu nezvipfuyo zvenyu, uye ndikauraya vanomwe vehama dzavo nechinziriri nemunondo, uye ndikadimura maoko evamwe, kuti ndidzivirire varanda venyu nezvipfuyo zvenyu; tarisai, ndizvo izvi here zviri kukonzera kushamiswa kwenyu?"
                },
                {
                    "number": 17,
                    "text": "Ndinoti kwamuri, chii, chaita kuti kushamiswa kwenyu kuve kukuru zvakadaro? Tarisai, ndiri munhu, uye ndiri muranda wenyu; saka, chose chamunoda chiri chakanaka, ndinochiita."
                },
                {
                    "number": 18,
                    "text": "Zvino mambo anzwa mazwi aya, akashamiswa zvakare, nokuti akaona kuti Amoni aiziva pfungwa dzake; asi zvakadaro, mambo Ramonai akazurura muromo wake, uye akati kwaari: Ndiwe ani? Ndiwe Mweya Mukuru uya here, unoziva zvose zvinhu?"
                },
                {
                    "number": 19,
                    "text": "Amoni akapindura akati kwaari: Handisi."
                },
                {
                    "number": 20,
                    "text": "Uye mambo akati: Ko unoziva sei pfungwa dzemwoyo wangu? Nditaurire usingatye, unditaurire nezvezvinhu izvi; uye unditaurirewo kuti isimba raani raita kuti uuraye nokudimbura maoko ehama dzangu dzange dzichiparadza zvipfuyo zvangu—"
                },
                {
                    "number": 21,
                    "text": "Uye zvino, kana ukandiudza nezvezvinhu izvi, chose chaunoda ndichakupa; uye kana zvichida, ndinokurinda nemauto angu; asi ndinoziva kuti une simba kupfuura vose, zvakadaro, chose chaunoda ndinokupa."
                },
                {
                    "number": 22,
                    "text": "Zvino Amoni semunhu ane ungwaru, asi asingakuvadze, akati kuna Ramonai: Munganzwe here mazwi angu, kana ndikakutaurirai kuti ndinoita nesimba raani zvinhu izvi? Uye ichi ndichochinhu chandinoda kwamuri."
                },
                {
                    "number": 23,
                    "text": "Uye mambo akamupindura, uye akati: Hongu, ndichatenda ose mazwi ako. Uye nokudaro akabatwa nokunyengedzwa."
                },
                {
                    "number": 24,
                    "text": "Uye Amoni akatanga kutaura kwaari nokushinga, uye akati kwaari: Unotenda here kuti kuna Mwari?"
                },
                {
                    "number": 25,
                    "text": "Uye akapindura, akati kwaari: Handizive kuti zvinorevei."
                },
                {
                    "number": 26,
                    "text": "Uye zvino Amoni akati: Unotenda here kuti kune Mweya Mukuru?"
                },
                {
                    "number": 27,
                    "text": "Uye akati, Hongu."
                },
                {
                    "number": 28,
                    "text": "Uye Amoni akati: Ndivo Mwari. Uye Amoni akati kwaari zvakare: Unotenda here kuti iwo Mweya Mukuru uyu, unove Mwari, ndiwo wakasika zvose zvinhu zviri kudenga nezviri munyika?"
                },
                {
                    "number": 29,
                    "text": "Uye akati: Hongu, ndinotenda kuti akasika zvose zvinhu zviri pasi; asi handizive matenga."
                },
                {
                    "number": 30,
                    "text": "Uye Amoni akati kwaari: Matenga ndiyo nzvimbo inogara Mwari nengirozi dzavo dzose tsvene."
                },
                {
                    "number": 31,
                    "text": "Uye mambo Ramonai akati: Kuri pamusoro penyika here?"
                },
                {
                    "number": 32,
                    "text": "Uye Amoni akati: Hongu, uye anotarisa pasi pavana vevanhu vose; uye anoziva pfungwa dzose nezvinoda kuitwa nemwoyo; nokuti neruoko rwake zvose zvakasikwa kubvira pakutanga."
                },
                {
                    "number": 33,
                    "text": "Uye mambo Ramonai akati: Ndinotenda zvose zvinhu izvi zvawataura. Wakatumirwa naMwari here?"
                },
                {
                    "number": 34,
                    "text": "Amoni akati kwaari: Ndiri munhu; uye munhu pakutanga akasikwa nemufananidzo waMwari, uye ndakadaidzwa neMweya Mutsvene wavo kuti ndizodzidzisa zvinhu izvi kuvanhu ava, kuti vapiwe ruzivo rwekuziva chinhu chakanaka nechechokwadi;"
                },
                {
                    "number": 35,
                    "text": "Uye chidimbu cheMweya iwoyo chiri mandiri, chinondipa ruzivo, nesimbawo maererano nerutendo rwangu nezvido zvangu zviri muna Mwari."
                },
                {
                    "number": 36,
                    "text": "Zvino Amoni ataura mazwi aya, akatanga nekusikwa kwenyika, nokusikwawo kwaAdama, uye ndokumutaurirawo nezvezvinhu zvose zvekupunzika kwemunhu, uye akanyatso tsanangura uye ndokududzira zvinyorwa nemagwaro matsvene evanhu, akanga akataurwa nemaporofita, kana kusvika panguva yakabva baba vavo, Rihai, kuJerusarema."
                },
                {
                    "number": 37,
                    "text": "Uye akadzokororawo kwavari (nokuti zvakange zvave kuti iye mambo nevaranda vake) nzendo dzose dzemadzibaba avo murenje, uye nokutambudzika kwavo kwose nenzara nenyota, nokurwadziwa, nezvimwe zvakadaro."
                },
                {
                    "number": 38,
                    "text": "Uye akavataurirawo nezvekupanduka kwaRamani naRemueri, nevanakomana vaIshmaeri, hongu, kwose kupanduka kwavo akavataurira; uye akadudzira kuna vose zvinyorwa nemagwaro ose kubvira panguva yakabva Rihai kuJerusarema kusvika panguva ino."
                },
                {
                    "number": 39,
                    "text": "Asi izvi hazvizizvo zvose; nokuti akatsanangura kwavari urongwa hwerununuro, hwakagadzirwa kubvira pakutanga kwenyika; uye akavazivisawo maererano nekuuya kwaKristu, nemabasa ose aIshe vakaazivisa kwavari."
                },
                {
                    "number": 40,
                    "text": "Uye zvakaitika kuti ataura zvose zvinhu izvi, nokuzvitsanangura kuna mambo, mambo akatenda mazwi ake ose."
                },
                {
                    "number": 41,
                    "text": "Uye akatanga kuchema kuna Ishe, achiti: Imi Ishe, ivai netsitsi; maererano netsitsi dzenyu dzakawanda dzamakaitira vanhu vaNifai, itai kwandiri, nevanhu vangu."
                },
                {
                    "number": 42,
                    "text": "Uye zvino, zvaakanga ataura izvi, akawira pasi, sekunge afa."
                },
                {
                    "number": 43,
                    "text": "Uye zvakaitika kuti varanda vake vakamutakura vakaenda naye kumukadzi wake, uye vakamurinza pamubhedha; uye akarara sekunge akafa kwemazuva maviri neusiku huviri; uye mudzimai wake, nevanakomana vake, nevanasikana vake vakamuchema, setsika yemaRamani, vachichema zvikuru kurasikirwa kwavo."
                }
            ]
        },
        "/study/scriptures/bofm/alma/19": {
            "uri": "/study/scriptures/bofm/alma/19",
            "title": "Aruma 19",
            "data_type": "chapter",
            "chapter_name": "Chitsauko 19",
            "chapter_summary": [
                "Ramonai anotambira chiedza cheupenyu husingaperi uye achiona Mununuri—Imba yake inoita seyasvikirwa, vazhinji vanoona ngirozi—Amoni anopunyutswa zvinoshamisa—Anobhabhatidza vazhinji achibva aita chechi mukati mavo. Zvingangove makore 90 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mushure memazuva maviri neusiku uviri vakanga vave kuda kutora chitunha chake kuti vanochiisa muguva, ravakanga vaitira kuviga vakafa vavo."
                },
                {
                    "number": 2,
                    "text": "Zvino mambokadzi anzwa mbiri yaAmoni, naizvozvo akamutumira kuti anoda kuti apinde maakanga ari."
                },
                {
                    "number": 3,
                    "text": "Uye zvakaitika kuti Amoni akaita zvaakanga anzi aite, akapinda maive namambokadzi, akada kuziva kuti angade kuti amuitirei."
                },
                {
                    "number": 4,
                    "text": "Uye akati kwaari: Varanda vemurume wangu vanditaurira kuti iwe uri muporofita waMwari mutsvene, uye vakati une simba rekuita zvinhu zvizhinji zvikuru muzita ravo;"
                },
                {
                    "number": 5,
                    "text": "Naizvozvo, kana izvi zviri izvo, ndinoda kuti upinde unoona murume wangu, nokuti arara pamubheda kwemazuva maviri neusiku huviri; uye vamwe varikuti haana kufa, asi vamwe vari kuti akafa uye ave kunhuwa, nekuti akafanira kuiswa muguva; asi ini, kwandiri haazikunhuwa."
                },
                {
                    "number": 6,
                    "text": "Zvino, izvi ndizvo zvaidiwa naAmoni, nokuti aiziva kuti mambo Ramonai akange ari pasi pesimba raMwari; aiziva kuti chidzikatidzo chitema chekusatenda chakange chave kubviswa mupfungwa make, uye chiedza chaivhenekera mupfungwa make, chaive chiedza chembiri yaMwari, chaive chiedza chinoshamisa chekunaka kwavo—hongu, chiedza ichi chakanga chaisa mufaro mukuru mumweya wake, gore rerima rabviswa, uye chiedza cheupenyu husingaperi chabatidzwa mumweya wake, hongu, akaziva kuti nyama yake yakange yakundwa, uye akanga atakurwa aendeswa muna Mwari—"
                },
                {
                    "number": 7,
                    "text": "Naizvozvo, zvaidiwa namambokadzi ndicho chaive chido chake choga. Naizvozvo, akapinda kunoona mambo maererano nechido chamambokadzi; uye akaona mambo, uye akaziva kuti haana kufa."
                },
                {
                    "number": 8,
                    "text": "Uye akati kuna mambokadzi: Haana kufa, asi akarara muna Mwari, uye mangwana achamuka zvakare; naizvozvo musamuvige."
                },
                {
                    "number": 9,
                    "text": "Uye Amoni akati kwaari: Unotenda here izvi? Uye akati kwaari: Handina humwe uchapupu kunze kwezwi rako, nezwi revaranda vedu; zvakadaro ndinotenda kuti zvichaita maererano nezvawataura."
                },
                {
                    "number": 10,
                    "text": "Uye Amoni akati kwaari: Wakaropafadzwa pamusana perutendo rwako rwukuru; ndinoti kwauri, mai, hakuna kumbove nerutendo rwukuru rwakadai muvanhu vose vaNifai."
                },
                {
                    "number": 11,
                    "text": "Uye zvakaitika kuti akagaririra pamubhedha wemurume wake, kubvira panguva iyoyo kana kudakara kusvika nguva yamangwana acho yakanga yataurwa naAmoni kuti achamuka nayo."
                },
                {
                    "number": 12,
                    "text": "Uye zvakaitika kuti akamuka, maererano nemazwi aAmoni; uye zvaaimuka, akatambanudzira ruoko rwake kumudzimai, uye akati: Rakaropafadzwa zita raMwari, uye iwe wakaropafadzwa."
                },
                {
                    "number": 13,
                    "text": "Sekuve mupenyu kwauri, tarisai, ndaona Mununuri; uye achauya, ozvarwa nemukadzi, uye achanunura rwose rwudzi rwevanhu rwunotenda muzita rake. Zvino, ataura mazwi aya, mwoyo wake wakafuta maari, uye akaserera pakare norufaro; uye namambokadzi akasererawo, akundwa neMweya."
                },
                {
                    "number": 14,
                    "text": "Zvino Amoni achiona Mweya waIshe uchidirwa kudaro maererano neminamato yake pamaRamani, hama dzake, vakanga vachikonzera kuchema kwakawanda muvanhu vaNifai, kana muvanhu vose vaMwari nenzira yekuipa kwavo netsika dzavo, akawira pamabvi ake, uye akatanga kudira mweya wake mumunamato nokutenda kuna Mwari nezvavakanga vaitira hama dzake; naiyewo akanga akundwa nerufaro; saka vose vari vatatu vakanga varara pasi."
                },
                {
                    "number": 15,
                    "text": "Zvino, varanda vamambo pavakaona kuti vawira pasi, naivowo vakatanga kuchema kuna Mwari, nokuti kutya Ishe kwakange kwavabatawo, nokuti ndivo vakanga vamira pamberi pamambo vachipupura kwaari nezvesimba guru raAmoni."
                },
                {
                    "number": 16,
                    "text": "Uye zvakaitika kuti vakadaidza zita raIshe, nesimba ravo, kusvika vose vawira pasi, kunze kwemukadzi mumwechete wechiRamani, zita rake ainzi Abhishi, iye ari munhu akange atendeukira kuna Ishe kwemakore mazhinji, pamusana penyaya inoshamisa yechiratidzo chababa vake—"
                },
                {
                    "number": 17,
                    "text": "Saka, sezvo akanga atendeuka kuna Ishe, asi asina kunge akazvizivisa, naizvozvo, paakaona kuti vose varanda vaRamonai vakanga vawira pasi, uye namambokadzi wake, namambo, naAmoni vakanga vazvambaradzwa pasi, akaziva kuti isimba raMwari; uye akafunga kuti mukana uyu, ndewekuti vanhu vaziviswe zvakanga zvaitika mukati mavo, kuti mukuona izvi zvingavakonzere kuti vatende musimba raMwari, naizvozvo akamhanya achiti apinda umu, apinda umu, achizvizivisa kuvanhu."
                },
                {
                    "number": 18,
                    "text": "Uye vakatanga kuungana pamwechete pamba pamambo. Uye pakauya mhomho, uye vakashamiswa zvikuru, kuona mambo, namambokadzi, nevaranda vavo vakazvambarara pasi, uye vose varere sevakafa; uye vakaonawo Amoni, uye vakaona kuti muNifai."
                },
                {
                    "number": 19,
                    "text": "Uye zvino vanhu vakatanga kuzevezana; vamwe vachiti vavingwa nechinhu chakaipa zvikuru, kana kuti chauya pana mambo nemba yake, pamusana pekuti akabvumira maNifai kuti varambe vari munyika."
                },
                {
                    "number": 20,
                    "text": "Asi vamwe vakavatsiura, vachiti: Mambo akaunza ngozi iyi mumba make, nenzira yokuti akauraya varanda vake vakange vaparadzirwa zvipfuyo zvavo pamvura dzeSebhusi."
                },
                {
                    "number": 21,
                    "text": "Uye vakatsiurwawo nevarume vaye vakanga vamire pamvura dzeSebhusi uye vachitandanisa zvipfuyo zvaive zviri zvamambo, nokuti vakanga vakashatirirwa Amoni nenzira yehama dzavo dzaakanga auraya pamvura dzeSebhusi, achidzivirira zvipfuyo zvamambo."
                },
                {
                    "number": 22,
                    "text": "Zvino, mumwe wavo, akange aine mukoma wake akanga auraiwa nemunondo waAmoni, ashatiriswa zvikuru naAmoni, akatora munondo wake uye ndokuenda kuti anoita kuti munondo wake udonhere pana Amoni, amuuraye; uye kusimudza kwaakaita munondo wake kuti amubaye, tarisai, akapunzika akabva afa."
                },
                {
                    "number": 23,
                    "text": "Zvino tinoona kuti Amoni akanga asingauraike, nokuti Ishe vakanga vati kuna Mosaya, baba vake: Ndichamuponesa, uye zvichave kwaari maererano norutendo rwako—naizvozvo Mosaya akamuisa muruvimbo rwaIshe."
                },
                {
                    "number": 24,
                    "text": "Uye zvakaitika kuti mhomho yevanhu payakaona kuti murume uyu apunzika akafa, uyo akange asimudza munondo kuti auraye Amoni, vakabatwa nekutya vose, vakasada kuisa maoko avo kuti vamubate kana avo vakanga vapunzika; uye vakatanga kushamisika zvakare kuti simba guru rose iri riri kukonzerwa nei, kana kuti zvose izvi zvinorevei."
                },
                {
                    "number": 25,
                    "text": "Uye zvakaitika kuti kwakanga kuine vazhinji mukati mavo vaiti Amoni ndiye Mweya Mukuru, vamwe vachiti akatumwa neMweya Mukuru;"
                },
                {
                    "number": 26,
                    "text": "Asi vamwe vakavatsiura vose, vachiti raive zimhuka, rakatumirwa nemaNifai kuzovaonesa nhamo."
                },
                {
                    "number": 27,
                    "text": "Uye kwaive nevamwe vaiti Amoni akanga atumirwa neMweya Mukuru kuti azovatambudza pamusoro pezvitadzo zvavo, uye vakati Mweya Mukuru uyu ndiwo wange uchibatsira maNifai nguva dzose, waigara uchivabvisa mumaoko avo; uye vakati ndiwo Mweya Mukuru uyu wakaparadza vazhinji vehama dzavo, maRamani."
                },
                {
                    "number": 28,
                    "text": "Uye saka kupesana kwakatanga kukura pakati pavo. Uye vachinetsana kudaro, murandakadzi akanga aita kuti mhomho iungane akauya, uye paakaona mhomho yave kunetsana, akasuwa zvikuru, akachema misodzi."
                },
                {
                    "number": 29,
                    "text": "Uye zvakaitika kuti akaenda akanobata ruoko rwamambokadzi, kuti zvimwe amusimudze kubva pasi; uye paakangobata ruoko rwake akasimuka akabva amira nemakumbo ake, uye akachema nezwi guru, achiti: Iwe wakaropafadzwa Jesu, wandiponesa kubva mugehena rakaipisisa! Imi Mwari makaropafadzwa, itirai vanhu ava tsitsi!"
                },
                {
                    "number": 30,
                    "text": "Uye ataura zvinhu izvi, akabatanidza maoko ake, azadzwa norufaro, achitaura mazwi mazhinji akanga asinganzwisisike; uye aita izvi, akatora mambo, Ramonai, neruoko, uye tarisai akasimuka uye akamira netsoka dzake."
                },
                {
                    "number": 31,
                    "text": "Uye iye, pakarepo, achiona kunetsana mukati mevanhu vake, akaenda kwavari akatanga kuvatsiura, nokuvadzidzisa mazwi aakanga anzwa nemuromo waAmoni; uye vose vakanzwa mazwi ake vakatenda, uye vakapindukira kuna Ishe."
                },
                {
                    "number": 32,
                    "text": "Asi kwaive nevazhinji mukati mavo vakange vasingade kunzwa mazwi ake; naizvozvo vakabva vabvapo."
                },
                {
                    "number": 33,
                    "text": "Uye zvakaitika kuti Amoni paakasimuka naiyewo akataura kwavari, uye kana varanda vose vaRamonai vakadaro; uye vakataura vose kuvanhu chinhu chimwechetecho—kuti mwoyo yavo yakanga yapindurwa; kuti havasisina chido chekuita zvakaipa."
                },
                {
                    "number": 34,
                    "text": "Uye tarisai, vazhinji vakataurira vanhu kuti vaona ngirozi uye vakataura nadzo; uye saka dzakavataurira zvinhu zvekwaMwari, uye nokururama kwake."
                },
                {
                    "number": 35,
                    "text": "Uye zvakaitika kuti vazhinji vakatenda mazwi avo; uye vose vakatenda vakabhabhatidzwa; uye vakave vanhu vakarurama, uye vakamisa chechi pakati pavo."
                },
                {
                    "number": 36,
                    "text": "Uye saka basa raIshe rakatanga mukati memaRamani; Ishe vakatanga kudira Mweya wavo kwavari; uye tinoona kuti ruoko rwavo rwunotambanudzirwa kuvanhu vose vanotendeuka uye vachitenda muzita ravo."
                }
            ]
        },
        "/study/scriptures/bofm/alma/20": {
            "uri": "/study/scriptures/bofm/alma/20",
            "title": "Aruma 20",
            "data_type": "chapter",
            "chapter_name": "Chitsauko 20",
            "chapter_summary": [
                "Ishe vanotumira Amoni kuMidhoni kunoburitsa hama dzake mutirongo—Amoni naRamonai vanoona baba vaRamonai, anove ndiye mambo wenyika yose—Amoni anomanikidza mambo akwegura kuti abvumire kuti hama dzake dzisunungurwe. Zvingangove makore 90 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti zvavakanga vavaka chechi munyika iyoyo, mambo Ramonai akada kuti Amoni aende naye kunyika yaNifai, kuti anomuratidza kuna baba vake."
                },
                {
                    "number": 2,
                    "text": "Uye izwi raIshe rakauya kuna Amoni, richiti: Usaende kunyika yaNifai, nokuti tarisai, mambo achatsvaka upenyu hwako; asi uchaenda kunyika yaMidhoni; nokuti tarisai, mukoma wako Aroni, naMurokai naAma vari mutirongo."
                },
                {
                    "number": 3,
                    "text": "Zvino zvakaitika kuti Amoni zvaakanzwa izvi, akati kuna Ramonai: Tarisai, mukoma wangu nehama dzangu vari mutirongo kuMidhoni, uye ndinoenda kuti ndinovaburitsa."
                },
                {
                    "number": 4,
                    "text": "Zvino Ramonai akati kuna Amoni: Ndinoziva, musimba raIshe unogona kuita zvose zvinhu. Asi tarisai, ndichaenda newe kunyika yeMidhoni; nokuti mambo wenyika yeMidhoni, zita rake anonzi Andiomuno, ishamwari kwandiri; naizvozvo ndinoenda kunyika yeMidhoni, kuti ndinyengetedze mambo wenyika, uye agoburitsa hama dzako mutirongo. Zvino Ramonai akati kwaari: Ndiani akutaurira kuti hama dzako dziri mutirongo?"
                },
                {
                    "number": 5,
                    "text": "Uye Amoni akati kwaari: Hakuna anditaurira, kunze kwaMwari; uye ati kwandiri—Enda unoyamura hama dzako, nokuti vari mutirongo munyika yeMidhoni."
                },
                {
                    "number": 6,
                    "text": "Zvino Ramonai zvaakanzwa izvi akaita kuti varanda vake vagadzire mabhiza ake nengorovhani dzake."
                },
                {
                    "number": 7,
                    "text": "Uye akati kuna Amoni: Uya, ndichaenda newe kunyika yaMidhoni, uye ikoko ndichachemera mambo kuti aburitse hama dzako mutirongo."
                },
                {
                    "number": 8,
                    "text": "Uye zvakaitika kuti Amoni naRamonai vari parwendo kudaro, vakasangana nababa vaRamonai, vaive mambo pamusoro penyika yose."
                },
                {
                    "number": 9,
                    "text": "Uye tarisai, baba vaRamonai vakati kwaari: Sei usina kuuya kumabiko musi wezuva guru randakaitira mabiko vanakomana vangu, nevanhu vangu?"
                },
                {
                    "number": 10,
                    "text": "Uye akatiwo: Ko uri kuenda kupi nemuNifai uyu, ari mumwe wevana vemurevi wenhema?"
                },
                {
                    "number": 11,
                    "text": "Uye zvakaitika kuti Ramonai akamutaurira kwaakanga achienda, nokuti aitya kumugumbura."
                },
                {
                    "number": 12,
                    "text": "Uye akamutaurirawo zvose zvakaita kuti agare munyika yeumambo hwake, asina kuenda kuna baba vake kumabiko avakanga vagadzira."
                },
                {
                    "number": 13,
                    "text": "Uye zvino Ramonai zvaakanga apedza kumutaurira zvose zvinhu izvi, tarisai, akashamiswa; baba vake vakamushatirirwa, vakati: Ramonai, uri kuenda kunosunungura maNifai aya, vana vemurevi wenhema. Tarisai, akapamba madzibaba edu; uye zvino vana vake vauyawo matiri kuti, nokuchenjera kwavo nokunyepa kwavo, votinyengedza, kuti vagotipamba zvakare zvinhu zvedu."
                },
                {
                    "number": 14,
                    "text": "Zvino baba vaRamonai vakamutaurira kuti abaye Amoni nemunondo. Uye akamutaurirawo kuti asaende kunyika yeMidhoni, asi kuti adzokere naye kunyika yaIshmaeri."
                },
                {
                    "number": 15,
                    "text": "Asi Ramonai akati kwaari: Handizobaya Amoni, kana kudzokera kunyika yaIshmaeri, asi ndinoenda kunyika yaMidhoni kuti ndinosunungura hama dzaAmoni, nokuti ndinoziva kuti vanhu vakanaka uye vaporofita vatsvene vaMwari wechokwadi."
                },
                {
                    "number": 16,
                    "text": "Zvino baba vake pavakanzwa mazwi aya, vakamushatirirwa, vakaburitsa munondo wavo kuti vamubaye nawo awire pasi."
                },
                {
                    "number": 17,
                    "text": "Asi Amoni akamira akati kwaari: Tarisai, hauzouraya mwanakomana wako; zvisinei, zviri nani kuti iye apunzike panewe, nokuti tarisai, akatendeuka kubva muzvitema zvake; asi iwe ukafa panguva ino, mukushatirwa kwako, hauzoponeswa."
                },
                {
                    "number": 18,
                    "text": "Uye zvakare, zvakafanira kuti usadaro; nokuti ukabaya mwanakomana wako, iye ari munhu asina mhosva, ropa rake rinochemera kubva pasi kuna Ishe Mwari vake, kuti utsiviwe; uye zvimwe ungarasikirwe nemweya wako."
                },
                {
                    "number": 19,
                    "text": "Zvino Amoni ataura mazwi aya kwaari, akamupindura, achiti: Ndinoziva kuti ndikauraya mwanakomana wangu, ndadeura ropa risina mhosva, nokuti ndiwe watsvaka kumuparadza."
                },
                {
                    "number": 20,
                    "text": "Uye akatambanudza ruoko rwake kuti abaye Amoni. Asi Amoni akadziva, uye akamurova ruoko rwake kuti atadze kurwushandisa."
                },
                {
                    "number": 21,
                    "text": "Zvino mambo zvaakaona kuti Amoni angangomuuraya, akatanga kukumbira Amoni kuti asamubaye."
                },
                {
                    "number": 22,
                    "text": "Asi Amoni akasimudza munondo wake akati kwaari: Tarisai, ndinokubaya kunze kwekunge wabvuma kuti hama dzangu dziburitswe mutirongo."
                },
                {
                    "number": 23,
                    "text": "Zvino mambo, achitya kuti angangorasikirwa neupenyu hwake, akati: Kana ukasandiuraya ndichabvuma chose chaunoda, kana kukupa chikamu chepakati cheumambo hwangu."
                },
                {
                    "number": 24,
                    "text": "Zvino Amoni zvaakaona kuti atunha mambo akwegura kuita maererano nezvaaida, akati kwaari: Kana ukabvuma kuti hama dzangu dziburitswe mutirongo, nokutiwo Ramonai arambe aine umambo hwake, nokuti iwe usamushatirirwe, asi ubvume kuti aite zviri maererano nezvaanenge achida mune chero-chose chinhu chaanofunga, kana wadaro ndinokuregerera; kana zvisirizvo ndinokuwisira pasi."
                },
                {
                    "number": 25,
                    "text": "Zvino Amoni zvaakanga ataura mazwi aya, mambo akatanga kufara pamusana peupenyu hwake."
                },
                {
                    "number": 26,
                    "text": "Uye zvaakaona kuti Amoni akanga asingade kumuparadza, nezvaakaonawo kuti anoda mwanakomana wake Ramonai zvikuru, akamushamisa zvikuru, uye akati: Pamusana pekuti izvi ndizvo chete zvawada, kuti ndisunungure hama dzako, nokubvumira mwanakomana wangu Ramonai kuti arambe ari muumambo hwake, tarisai, ndinobvuma kwauri kuti mwanakomana wangu arambe ari muumambo hwake kubvira zvino kudakara nariini, uye ini handichazomutongazve—"
                },
                {
                    "number": 27,
                    "text": "Uye ndichabvumawo kwauri kuti hama dzako dziburitswe mutirongo, uye iwe nehama dzako munokwanisa kuuya kwandiri, muumambo hwangu, nokuti ndichadisa chaizvo kukuonai. Nokuti mambo akashamiswa zvikuru nemazwi aakanga ataura, nemazwiwo akanga ataurwa nemwanakomana wake Ramonai, saka akada kuadzidza."
                },
                {
                    "number": 28,
                    "text": "Uye zvakaitika kuti Amoni naRamonai vakasimudzira nerwendo rwavo vachienda kuMidhoni. Uye Ramonai akadiwa namambo wenyika; naizvozvo hama dzaAmoni dzakaburitswa mutirongo."
                },
                {
                    "number": 29,
                    "text": "Uye Amoni paakanosangana navo akasuwa zvikuru, nokuti vakanga vari musvo, uye makanda avo akanga akasvuuka-svuuka pamusana pekusungwa kwavo netambo dzakasimba. Uye vakanga vanzwa nenzara, nyota, nekurwadziwa kwakasiyana-siyana; asi zvakadaro vakanga vakatirira mukutambudzika kwavo kwose."
                },
                {
                    "number": 30,
                    "text": "Uye sekuitika kwazvo, vakanga vaine rombo rakaipa rekuwira mumaoko evanhu vakaoma uye vakaoma mutsipa; naizvozvo havana kuteerera mazwi avo, uye vakavatandira kunze, uye vakavarova, uye vakavatandanisa mumba nemumba, nzvimbo nenzvimbo, kudakara vasvika munyika yaMidhoni; ikoko ndokubva vatorwa ndokukandwa mutirongo, uye vakasungwa netambo dzakasimba, vakachengetwa mutirongo kwemazuva akawanda, uye vakaponeswa naAmoni naRamonai."
                }
            ]
        },
        "/study/scriptures/bofm/alma/21": {
            "uri": "/study/scriptures/bofm/alma/21",
            "title": "Aruma 21",
            "data_type": "chapter",
            "chapter_name": "Chitsauko 21",
            "chapter_summary": [
                "Aroni anodzidzisa maAmarekai nezvaKristu nezverudzikinuro rwake—Aroni nehama dzake vanoiswa mutirongo kuMidhoni—Mushure mekusunungurwa kwavo, vanodzidzisa mumasinagogo uye vachidzora vazhinji—Ramonai anopa vanhu vemunyika yaIshmaeri rusununguko rwekunamata. Zvingangove makore 90 kusvika ku77 Kristu asati azvarwa."
            ],
            "book_intro": [
                "Nhoroondo yekuparidza kwaAroni, naMurokai, nehama dzavo, kumaRamani."
            ],
            "verses": [
                {
                    "number": 1,
                    "text": "Zvino Amoni nehama dzake pavakanga vaparadzana kumiganhu kwenyika yemaRamani, tarisai Aroni akatora rwendo rwake akananga kunyika yaidaidzwa nemaRamani, kuti Jerusarema, vachiidaidza sekurangarira nyika yechizvarwa chemadzibaba avo; uye yakanga iri uko kwakabatana nenyika yaMormoni."
                },
                {
                    "number": 2,
                    "text": "Zvino maRamani nemaAmarekai nevanhu vaAmuroni vakanga vavaka guta guru raidaidzwa kunzi Jerusarema."
                },
                {
                    "number": 3,
                    "text": "Zvino maRamani pachavo vakanga vakaoma zvakakwana, asi maAmarekai nemaAmuroni vakanga vakaoma kupfuura ipapo; naizvozvo vakakonzera maRamani kuti vaomose mwoyo yavo, kuti vakure mukusimba muhuipi noruvengo rwavo."
                },
                {
                    "number": 4,
                    "text": "Uye zvakaitika kuti Aroni akauya kuguta reJerusarema, uye akatanga nekuparidza kumaAmarekai. Uye akatanga kuvaparidzira mumasinagogo avo, nokuti vakanga vavaka masinagogo senehungwa remaNeho; nokuti vazhinji vemaAmarekai nemaAmuroni vakanga vari vegungano remaNeho."
                },
                {
                    "number": 5,
                    "text": "Naizvozvo, Aroni achipinda mune imwe yemasinagogo avo kuti aparidzire vanhu, uye ari mukutaura kudaro, tarisai kwakasimuka muAmarekai uye ndokutanga kunetsana naye, achiti: Chii chauri kupupura? Wakaona ngirozi here? Ko idzo ngirozi dzinodii kuzviratidza kwatiri? Tarisai vanhu ava havana kuita zvakaita vanhu vekwenyu here?"
                },
                {
                    "number": 6,
                    "text": "Wataurawo kuti, kana tikasatendeuka tichafa. Unoziva sei pfungwa dzedu nezvinofunga mwoyo yedu? Unoziva sei kuti takafanira kutendeuka? Unoziva sei kuti hatizi vanhu vakarurama? Tarisai, takavaka nzvimbo dzekusanganirana, uye tinoungana pamwechete kuti tinamate Mwari. Tinodaira kuti Mwari vachaponesa vose vanhu."
                },
                {
                    "number": 7,
                    "text": "Zvino Aroni akati kwaari: Unotenda here kuti Mwanakomana waMwari achauya kuzonunura vanhu muzvitema zvavo?"
                },
                {
                    "number": 8,
                    "text": "Uye murume uyu akati kwaari: Hatidaire kuti iwe une chaunoziva nezvezvinhu izvi. Hatitende mutwutsika utwu tweurema. Hatitende kuti iwe unoziva nezvezvinhu zvichauya, hatitendewo kuti madzibaba ako nemadzibaba eduwo aiziva zvaaitaura, maererano nenyaya yezvinhu zvichauya."
                },
                {
                    "number": 9,
                    "text": "Zvino Aroni akatanga kuvavhurira magwaro matsvene ari maererano nokuuya kwaKristu, neemaererano nokumuka kuvakafa, nekuti hakuna rununuro rwevanhu kunze kwekuti kuuye nerufu nekutambudzika kwaKristu, norudzikinuro rweropa rake."
                },
                {
                    "number": 10,
                    "text": "Uye zvakaitika kuti paakatanga kutsanangura mazwi aya kwavari vakamushatirirwa, vakatanga kumuseka; uye vakaramba kunzwa mazwi aakanga achitaura."
                },
                {
                    "number": 11,
                    "text": "Naizvozvo, paakaona kuti havasi kuda kunzwa mazwi ake, akabva pasinagogo yavo, akauya kune mumwe musha wainzi Ani-Andi, kwaakasvikowana Murokai achivaparidzira shoko; ezvowo naAma nehama dzake. Uye vakanetsana nevazhinji pamusoro peshoko."
                },
                {
                    "number": 12,
                    "text": "Uye zvakaitika kuti vakaona kuti vanhu vakanga vave kuomesa mwoyo yavo, naizvozvo vakabva vabva vakauya munyika yeMidhoni. Uye vakaparidza shoko kuvazhinji, uye vashoma vakatenda zvavaidzidzisa."
                },
                {
                    "number": 13,
                    "text": "Zvakadaro, Aroni nevamwe vehama dzake vakatorwa uye vakakandwa mutirongo, uye vakapunyuka vakatiza kubva munyika yeMidhoni vachienda mumatunhu akatenderedza."
                },
                {
                    "number": 14,
                    "text": "Uye avo vakakandwa mutirongo vakatambudzwa nezvinhu zvizhinji, uye vakasunungurwa neruoko rwaRamonai naAmoni, uye vakapiwa zvekudya nezvipfeko."
                },
                {
                    "number": 15,
                    "text": "Uye vakaenda zvakare vakanotaura shoko, uye ndokuburitswa kekutanga kubva mutirongo; uye ndikwo kutambudzika kwavakaita."
                },
                {
                    "number": 16,
                    "text": "Uye vakaenda kwose kwavaitungamirwa neMweya waIshe, vachiparidza shoko raMwari mumasinagogo ose emaAmarekai, kana munzvimbo dzemaRamani dzavainge vabvumirwa kupinda."
                },
                {
                    "number": 17,
                    "text": "Uye zvakaitika kuti Ishe vakatanga kuvaropafadza, zvekuti vakaunza vazhinji kuruzivo rwechokwadi; hongu, vakapwisa vazhinji pamusoro pezvitema zvavo, nepamusoro petsika dzemadzibaba avo, dzakange dzisiri idzo."
                },
                {
                    "number": 18,
                    "text": "Uye zvakaitika kuti Amoni naRamonai vakadzoka kubva munyika yaMidhoni vachidzokera kunyika yaIshmaeri, yakange iri nyika yenhaka yavo."
                },
                {
                    "number": 19,
                    "text": "Uye mambo Ramonai haana kubvuma kuti Amoni amushandire, kana kuti ave muranda wake."
                },
                {
                    "number": 20,
                    "text": "Asi akaita kuti kuvakwe masinagogo munyika yaIshmaeri; uye akaita kuti vanhu vake, kana kuti vaive pasi pake, vakafanira kuungana pamwechete."
                },
                {
                    "number": 21,
                    "text": "Uye akafadzwa navo, uye akavadzidzisa zvinhu zvizhinji. Uye akavaudzawo kuti ivo vanhu vari pasi pake, akavati vanhu vakasununguka, nekuti vakanga vakasununguka vasisadzvinyirirwe namambo, baba vake; nokuti baba vake vakanga vamupa mvumo yekutonga vanhu vakanga vari munyika yaIshmaeri, nemunyika yose yakatenderedza."
                },
                {
                    "number": 22,
                    "text": "Uye akavaudzawo kuti vakasununguka kunamata Ishe Mwari vavo maererano nezvido zvavo, munzvimbo ipi zvayo yavanenge vari, kana muri munyika iri pasi pamambo Ramonai."
                },
                {
                    "number": 23,
                    "text": "Uye Amoni akaparidzira vanhu vamambo Ramonai; uye zvakaitika kuti akavadzidzisa zvinhu zvose zviri maererano nokururama. Uye aivakurudzira zuva nezuva, nesimba rose; uye vakateerera shoko rake, uye vakada zvikuru kuchengetedza mirairo yaMwari."
                }
            ]
        },
        "/study/scriptures/bofm/alma/22": {
            "uri": "/study/scriptures/bofm/alma/22",
            "title": "Aruma 22",
            "data_type": "chapter",
            "chapter_name": "Chitsauko 22",
            "chapter_summary": [
                "Aroni anodzidzisa baba vaRamonai nezveKusikwa, kupunzika kwaAdama, neurongwa hwerununuro muna Kristu—Mambo nemba yake yose vanopinduka—Kugovaniswa kwakaitwa nyika pakati pemaNifai nemaRamani kunotsanangurwa. Zvingangove makore 90 kusvika ku77 Kristu asati azvarwa."
            ],
            "verses": [
                {
                    "number": 1,
                    "text": "Zvino, sekudzidzisa kwakanga kuchiita Amoni vanhu vaRamonai nguva dzose, tichadzokera kunyaya yaAroni nehama dzake; nokuti mushure mekubva kwake munyika yeMidhoni akatungamirirwa neMweya kunyika yaNifai, kana nekumba kwamambo akanga ari munyika yose kunze kwemunyika yaIshmaeri; uye aiva ndiye baba vaRamonai."
                },
                {
                    "number": 2,
                    "text": "Uye zvakaitika kuti akaenda kwaari akapinda mumba mamambo, nehama dzake, akakotama kukudza mambo, akati kwaari: Tarisai, imi mambo, ndisu hama dzaAmoni, vamaburitsa mutirongo."
                },
                {
                    "number": 3,
                    "text": "Uye zvino imi mambo, kana mukasatiuraya, tichave varanda venyu. Uye mambo akati kwavari: Simukai, nokuti ndichakupai upenyu hwenyu, uye handizobvuma kuti muve varanda vangu; asi ndinoti makafanira kundiparidzira; nokuti ndiri kunetseka mupfungwa pamusoro pemwoyochena nekukosha neukuru hwemazwi ehama yenyu Amoni; uye ndinoda kuziva kuti chikonzero chii asina kubuda nemi munyika yeMidhoni."
                },
                {
                    "number": 4,
                    "text": "Uye Aroni akati kuna mambo: Tarisai, Mweya waIshe wamushevedzera kune imwe nzira; aenda kunyika yaIshmaeri, kuti adzidzise vanhu vaRamonai."
                },
                {
                    "number": 5,
                    "text": "Zvino mambo akati kwavari: Chii ichi chamataura nezveMweya waIshe? Tarisai, ndichochinhu chiri kundinetsa ichocho."
                },
                {
                    "number": 6,
                    "text": "Uyewo, chii ichi chakataurwa naAmoni—Kana mukatendeuka muchaponeswa, kana mukasatendeuka, mucharaswa nezuva rokupedzisira?"
                },
                {
                    "number": 7,
                    "text": "Uye Aroni akamupindura akati kwaari: Unotenda here iwe kuti kuna Mwari? Uye mambo akati: Ndinoziva kuti maAmarekai anoti kuna Mwari, uye ini ndakavabvumira kuti vavake nzvimbo, kuti vaungane pamwechete kuti vamunamate. Uye zvino kana iwe uchiti kuna Mwari, tarisai ndichazvitenda."
                },
                {
                    "number": 8,
                    "text": "Uye zvino Aroni paakanzwa izvi, mwoyo wake wakatanga kufara; uye akati: Tarisai, nechokwadi sezvo muri mupenyu, imi mambo, Mwari variko."
                },
                {
                    "number": 9,
                    "text": "Uye mambo akati: Mwari ndiye here Mweya Mukuru uya wakabvisa madzibaba edu munyika yeJerusarema?"
                },
                {
                    "number": 10,
                    "text": "Aroni akati kwaari: Hongu, ndiye Mweya Mukuru uya, uye akasika zvinhu zvose zviri mudenga nezviri pasi. Munozvitenda here izvi?"
                },
                {
                    "number": 11,
                    "text": "Uye iye akati: Hongu, ndinotenda kuti Mweya Mukuru ndiwo wakasika zvinhu zvose, uye ndinoda kuti undiudze pamusoro pezvinhu zvose izvi, uye ndinobva ndatenda mazwi ako."
                },
                {
                    "number": 12,
                    "text": "Uye zvakaitika kuti Aroni paakaona kuti mambo achatenda mazwi ake, akatangisa nekusikwa kwaAdama, achiverengera mambo magwaro matsvene kuti Mwari vakasika sei munhu nemufananidzo wavo, nokuti Mwari vakamupa mirairo, nokutiwo pamusana pekutadza, munhu akapunzika."
                },
                {
                    "number": 13,
                    "text": "Uye Aroni akamutsanangurira magwaro kubvira pakusikwa kwaAdama, achimuratidza kupunzika kwemunhu, nokuita kwavo kwenyama neurongwa hwerununuro, hwakagadzirwa kubvira mukutanga kwenyika, nemuna Kristu, kumunhu wose uyo anotenda muzita rake."
                },
                {
                    "number": 14,
                    "text": "Uye sezvo munhu akapunzika hakuna chaanogona kunatsa iye ega; asi kutambudzwa nekufa kwaKristu kunovadzikinura muzvitema zvavo, kuburikidza nerutendo nekutendeuka, nezvimwe zvakadaro; nokuti anodimbura majoto erufu, kuti guva ritadze kukunda, nokutiwo kuruma kwerufu kuchamedzwa netarisiro yekubwinya; uye Aroni akatsanangura zvose zvinhu izvi kuna mambo."
                },
                {
                    "number": 15,
                    "text": "Uye zvakaitika kuti mushure mekunge Aroni atsanangura zvinhu zvose izvi kwaari, mambo akati: Chii chandingaite kuti ndiwane upenyu uhwu hwokusingaperi hwawataura? Hongu, ndingaitei kuti ndizvarwe naMwari, kuti mweya uyu wakaipa udzurwe muchipfuva changu, uye ndigotambira Mweya wake, kuti ndigozadzwa nerufaro, kuti ndisaraswe pazuva rokupedzisira? Tarisai, akadaro iye, ndichasiya zvose zvandinazvo, hongu, ndichasiya umambo hwangu, kuti ndigashire kufara kukuru uku."
                },
                {
                    "number": 16,
                    "text": "Asi Aroni akati kwaari: Kana uchida chinhu ichi, kana ukapfugama pamberi paMwari, hongu, ukatendeuka kubva kuzvitadzo zvako zvose, uye ukapfugama pamberi paMwari, uchidaidza zita ravo nerutendo, uchitenda kuti uchagashira, ndipo pauchagashira tariro yauri kuda."
                },
                {
                    "number": 17,
                    "text": "Uye zvakaitika kuti Aroni zvaakanga ataura mazwi aya, mambo akapfugama pamberi paIshe, nemabvi ake; hongu, kana iye akazvambarara pasi, akachema zvikuru, achiti:"
                },
                {
                    "number": 18,
                    "text": "Imi Mwari, Aroni andiudza kuti kuna Mwari; uye kana kuina Mwari, uye kana imi murimi Mwari, mungaite here kuti ndikuzivei, uye ndicharegera zvitema zvangu zvose kuti ndikuzivei, nekuti ndimutswe kubva kuvakafa, uye ndigoponeswa muzuva rekupedzisira. Uye zvino mambo ataura mazwi aya, akarohwa akaita seafa."
                },
                {
                    "number": 19,
                    "text": "Uye zvakaitika kuti varanda vake vakamhanya vakanotaurira mambokadzi zvakanga zvaitika kuna mambo. Uye mambokadzi akabva auya kuna mambo; uye zvaakamuona akarara seakafa, uye achionawo Aroni nehama dzake sekunge ndivo vakanga vakonzera kupunzika kwamambo, akavashatirirwa, ndokubva atuma varanda vake, kana kuti varanda vamambo, kuti vavatore vavauraye."
                },
                {
                    "number": 20,
                    "text": "Zvino varanda vakanga vaona chakanga chaita kuti mambo apunzike, naizvozvo vakatya kuisa maoko avo pana Aroni nehama dzake; uye vakanyengetedza mambokadzi vachiti: Sei muchititaurira kuti tiuraye varume ava, uye tarisai mumwechete wavo ane simba kupfuura tose? Naizvozvo tichapunzika pameso pavo."
                },
                {
                    "number": 21,
                    "text": "Zvino mambokadzi paakaona kutya kwakanga kwabata varanda naiyewo akavamba kutya zvikuru, achitya kuti angangovingwa nechinhu chakaipa. Uye ndokubva ataurira varanda vake kuti vanodaidza vanhu, kuti vazouraya Aroni nehama dzake."
                },
                {
                    "number": 22,
                    "text": "Zvino Aroni paakaona kushinga kwamambokadzi, iye, nekuzivawo ukukutu hwemwoyo yevanhu, akatya kuti pangangoungana mhomho yevanhu pamwechete, uye kwove nekupesana kukuru nokukanganisana mukati mavo; naizvozvo akatambanudza ruoko rwake akasimudza mambo kubva pasi, uye akati kwavari: Simukai. Akamira netsoka dzake, achiwana simba rake."
                },
                {
                    "number": 23,
                    "text": "Zvino izvi zvakaitwa mumaziso amambokadzi nevazhinji vevaranda. Uye zvavakazviona zvakavashamisa zvikuru, uye vakatanga kutya. Uye mambo akamira, uye akatanga kuparidza kwavari. Uye akavaparidzira, zvekuti imba yake yose yakatendeukira kuna Ishe."
                },
                {
                    "number": 24,
                    "text": "Zvino pakanga pane mhomho yakange yaungana pamwechete nenzira yekudaidzwa namambokadzi, kukatanga kuve nekutsutsumwa pakati pavo pamusoro paAroni nehama dzake."
                },
                {
                    "number": 25,
                    "text": "Asi mambo akamira mukati mavo akavafundisa. Uye vakanyevenuka kuna Aroni nekune avo vaakanga ainavo."
                },
                {
                    "number": 26,
                    "text": "Uye zvakaitika kuti mambo zvaakaona kuti vanhu vanyevenuka, akaita kuti Aroni nevamwe vake vamire pakati pemhomho yevanhu iyi, uye kuti vagovaparidzira shoko."
                },
                {
                    "number": 27,
                    "text": "Uye zvakaitika kuti mambo akatumira chiziviso munyika yose, kuvanhu vake vose vaive munyika yake yose, vaive mumatunhu ose akatenderedza, aiganhurana negungwa, kumabvazuva nekumadokero, uye yakange yakaganurana nenyika yaZarahemura nekamutsetse kerenje kakamanika, kaibva kugungwa nechekumabvazuva kachidimbura kunosvika kugungwa nechekumadokero, nepedyo pegungwa, nekumiganhu yerenje raive kuchamhembe kwenyika yeZarahemura, nekumiganhu yeMandi, nekumusoro kwerwizi rweSidhoni, rwuchibva kumabvazuva rwuchienda kumadokero—ndiko kuganurwa kwakanga kwakaitwa maRamani nemaNifai."
                },
                {
                    "number": 28,
                    "text": "Zvino, vazhinji vevakanga vaine nungo vemaRamani vaigara murenje, uye vachigaramumatende; uye vakanga vakapararira nerenje nechekumadokero, munyika yaNifai; hongu, nekumadokerowo enyika yaZarahemura, kumuganhu negungwa, nekumadokero munyika yaNifai, munzvimbo yenhaka yekutanga yemadzibaba avo, uye iri yakaganhurana negungwa."
                },
                {
                    "number": 29,
                    "text": "Uye kwakanga kuinewo maRamani akawanda nechekumabvazuva nechekugungwa, kuri kwavakanga vatinhirwa nemaNifai. Naizvozvo maNifai akanga akakomberedzwa nemaRamani; zvisinei maNifai akanga akatora rutivi rwose rwekuchamhembe kwenyika rwakaganhurana nerenje, pakatangira rwizi rweSidhoni, kubvira kumabvazuva kusvika kumadokero, munzvimbo dziri pedyo nerenje; kuchamhembe, kana kusvika kunzvimbo yavaiti yeMaguta."
                },
                {
                    "number": 30,
                    "text": "Uye yakanga yakaganhurana nenyika yavaidaidza kuti Nyika yeKuparadzwa, yakanga iri kure kuchamhembe zvekuti yaipinda munyika yakambenge iine vanhu uye ikaparadzwa, ine vanhu vane mapfupa atataura nezvawo, akawanikwa nevanhu vaZarahemura, iri iyo nzvimbo yavakatanga kusvika."
                },
                {
                    "number": 31,
                    "text": "Uye vakabva ikoko vachikwira kuenda murenje rechekumaodzanyemba. Saka nyika yaive nechekuchamhembe yainzi Nyika yeKuparadzwa, uye nyika yaive nechekumaodzanyemba yainzi Maguta, riri renje rakanga rizere nemhuka dzemarudzi ose, dzimwe dzacho dziri dzakanga dzabva nechekuchamhembe dzichitsvaga zvekudya."
                },
                {
                    "number": 32,
                    "text": "Uye zvino, waingova mufambo wezuva rimwe nechikamu kumuNifai, mumutsetse weMaguta nenyika yeKuparadzwa, kubva kumabvazuva kuenda kugungwa rekumadokero; uye saka nyika yaNifai nenyika yeZarahemura dzakanga dzakada kutenderedzwa nemvura, paine kamutsetse kenyika pakati penyika iri kuchamhembe nenyika iri kumaodzanyemba."
                },
                {
                    "number": 33,
                    "text": "Uye zvakaitika kuti maNifai akanga agara munyika yeMaguta, kana kubvira kumabvazuva kusvika kugungwa rekumadokero, uye saka maNifai mukuchenjera kwavo, nevatariri vavo nemauto avo, vakanga vamanikidzira maRamani nechekumaodzanyemba, kuti vashaye chavainacho kuchamhembe kwenyika, kuti vatadze kurwisa nyika nechekumusoro kwayo."
                },
                {
                    "number": 34,
                    "text": "Naizvozvo maRamani havana kunge vaine chinhu munyika yaNifai, nemurenje rakatenderedza. Zvino uku kwaive kuchenjera kwemaNifai—sezvo maRamani vaive mhandu dzavo, havaibvuma kuti vatambudzwe kwose-kwose, uye nokuti vagowana nyika yekutizira, maererano nezvido zvavo."
                },
                {
                    "number": 35,
                    "text": "Uye zvino ini, shure kwekunge ndataura izvi, ndinodzokera zvakare kunyaya yaAmoni naAroni, Omuna naHimunai, nehama dzavo."
                }
            ]
        },
        "/study/scriptures/bofm/alma/23": {
            "uri": "/study/scriptures/bofm/alma/23",
            "title": "Aruma 23",
            "data_type": "chapter",
            "chapter_name": "Chitsauko 23",
            "chapter_summary": [
                "Rusununguko rwekunamata rwunodaidzirwa—MaRamani munyika nomwe nemaguta vanopindutswa—Vanozvidaidza kuti vaAndi-Nifai-Rihai uye vanosunungurwa kubva mukutukwa—MaAmarekai nemaAmuroni vanoramba chokwadi. Zvingangove makore 90 kusvika ku77 Kristu asati azvarwa."
            ],
            "verses": [
                {
                    "number": 1,
                    "text": "Tarisai, zvino zvakaitika kuti mambo wemaRamani akatumira chiziviso kuvanhu vake vose, kuti vasabate-bate Amoni, kana Aroni, kana Omuna, kana Himunai, kana ani zvake wehama dzavo avo vachaenda vachiparidza shoko raMwari, kwose kwavanenge vari, murutivi rwupi rwenyika yavo."
                },
                {
                    "number": 2,
                    "text": "Hongu, akatumira shoko kwavari, kuti vasavabate kuti vavasunge, kana kuti kuvaisa mutirongo; zve havafanire kuvasvipira, kana kuvarova, kana kuvabvisa mumasinagogo avo, kana kuvarova; havafanire kuvatema nematombo, asi kuti ivo vagone kupinda mudzimba dzavo vakasununguka, nemumatemberi avowo, nemunzvimbo dzavo dzavanosangana."
                },
                {
                    "number": 3,
                    "text": "Uye ndiko kuti vaende vachiparidza shoko maererano nechido chavo, nokuti mambo akanga apindukira kuna Ishe, nemba yake yose; saka akatumira chiziviso chake munyika yose kuvanhu vake, shoko raMwari risawane chinoridzivisa, asi kuti shoko rake riende munyika yose, kuti vanhu vake vapwiswe pamusoro pekuipa kwetsika dzamadzibaba avo, nokutiwo vapwiswe kuti vose vaive hama, nokuti vasaponde, kana kupaza, kana kuba, kana kuita upombwe, kana kuita chimwe chinhu cheuipi."
                },
                {
                    "number": 4,
                    "text": "Uye zvino zvakaitika kuti mambo atumira shoko rake, Aroni nevamwe vake vakaenda guta neguta, uye kubva muimba yekunamatira kuenda mune imwe imba yekunamatira, vachimisa machechi, uye vachigadza vafundisi nevadzidzisi munyika yose mukati memaRamani, kuti vaparidze nokudzidzisa shoko raMwari mukati mavo; uye vakatanga kuva nekubudirira kukuru."
                },
                {
                    "number": 5,
                    "text": "Uye zviuru zvakasvika mukuziva Ishe, hongu, zviuru zvakasvika mukutenda tsika dzemaNifai; uye vakadzidziswa zvinyorwa nezviporofita zvakatambidzanwa kudakara kusvika nhasi."
                },
                {
                    "number": 6,
                    "text": "Uye sezvo chiri chokwadi kuti Ishe mupenyu, nechokwadi vazhinji vakatenda, kana sezvo vazhinji vakasvitswa mukuziva chokwadi, kuburikidza nekuparidza kwaAmoni nehama dzake, maererano nemweya wekuzururirwa newechiporofita, nesimba raMwari richishanda zvishamiso mavari—hongu, ndinoti kwamuri, sezvo Ishe vari vapenyu, vazhinji vemaRamani vakatenda kuparidza kwavo, uye vakatendeukira kuna Ishe, havana kupunzika."
                },
                {
                    "number": 7,
                    "text": "Nokuti vakave vanhu vakarurama; vakakanda pasi zvombo zvavo zveupanduki, zvokuti havana kuzorwisa Mwari zvakare, kana mumwe wehama dzavo."
                },
                {
                    "number": 8,
                    "text": "Zvino, ava ndivo vakapindukira kuna Ishe:"
                },
                {
                    "number": 9,
                    "text": "Vanhu vemaRamani vakanga vari munyika yaIshmaeri;"
                },
                {
                    "number": 10,
                    "text": "Uye vanhu vemaRamaniwo vakanga vari munyika yeMidhoni;"
                },
                {
                    "number": 11,
                    "text": "Uye vanhu vemaRamaniwo vaive muguta raNifai;"
                },
                {
                    "number": 12,
                    "text": "Uyewo vanhu vemaRamani vaive munyika yeShiromu, nevaive munyika yeShemuroni, nemuguta raRemueri, nemuguta raShimuniromu."
                },
                {
                    "number": 13,
                    "text": "Uye aya ndiwo mazita emaguta emaRamani akatendeukira kuna Ishe; uye ndiwo iwaya akakanda zvombo zvawo pasi zveupanduki, hongu, zvombo zvawo zvose zvehondo; uye vose vaive maRamani."
                },
                {
                    "number": 14,
                    "text": "Uye maAmarekai vakanga vasina kutendeuka, kunze kwemumwechete oga; kana maAmuroni; asi vakaomesa mwoyo yavo, nemwoyo yemaRamani aivewo murutivi irworwo rwenyika mavaigara, hongu, uye misha yavo yose nemaguta avo ose."
                },
                {
                    "number": 15,
                    "text": "Naizvozvo, tataura ose maguta emaRamani ane vakatendeuka nevakaziva chokwadi, uye vakapinduka."
                },
                {
                    "number": 16,
                    "text": "Uye zvino zvakaitika kuti mambo neavo vakapindutswa vakada kuve nezita, kuti vagove vakatsaukana nehama dzavo; naizvozvo mambo akataura naAroni nevazhinji vevapirisita vavo, maererano nezita ravangatore, kuti vagozivikanwa naro."
                },
                {
                    "number": 17,
                    "text": "Uye zvakaitika kuti vakati zita ravo rinonzi maAndi-Nifai-Rihai; uye vakadaidzwa nezita iri uye vakasazodaidzwa kunzi maRamani."
                },
                {
                    "number": 18,
                    "text": "Uye vakatanga kuve vanhu vanoshanda zvikuru; hongu, uye vaishamwaridzana nemaNifai; naizvozvo, vakazurura kuwirirana navo, uye kutuka kwaMwari hakuna kuzovatevera zvakare."
                }
            ]
        },
        "/study/scriptures/bofm/alma/24": {
            "uri": "/study/scriptures/bofm/alma/24",
            "title": "Aruma 24",
            "data_type": "chapter",
            "chapter_name": "Chitsauko 24",
            "chapter_summary": [
                "MaRamani anorwisa vanhu vaMwari—MaAndi-Nifai-Rihai vanofara muna Kristu uye vanoshanyirwa nengirozi—Vanosarudza kufa pane kuti vazvirwire—Mamwezve maRamani vanotendeutswa. Zvingangove makore 90 kusvika ku77 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti maAmarekai nemaAmuroni nemaRamani vakanga vari munyika yaAmuroni, nemunyikawo yaHerami, nevaive munyika yeJerusarema, nemuchidimbu, munyika yose yakakomberedza, vasina kunge vatendeutswa nevasina kunge vatora zita rekunzi maAndi-Nifai-Rihai, vakafurirwa nemaAmarekai nemaAmuroni kuti vashatirirwe hama dzavo."
                },
                {
                    "number": 2,
                    "text": "Uye ruvengo rwavo rwukakura zvikuru, zvekuti vakatanga kupandukira mambo wavo, zvekuti vakanga vasisade kuti ave mambo wavo; naizvozvo, vakatora zvombo zvavo kurwisa maAndi-Nifai-Rihai."
                },
                {
                    "number": 3,
                    "text": "Zvino mambo vakagadza mwanakomana wavo umambo, vakamudaidza zita rake kuti Andi-Nifai-Rihai."
                },
                {
                    "number": 4,
                    "text": "Uye mambo vakafa mugore rimwechetero rakanga maRamani vachigadzirira kuita hondo nevanhu vaMwari."
                },
                {
                    "number": 5,
                    "text": "Zvino Amoni nehama dzake pavakaona kugadzirira kwaiitwa kwose uku nemaRamani kuti vaparadze hama dzavo, vakauya munyika yeMidhiani, uye ikoko Amoni akasangana nehama dzake dzose; uye vabva ikoko vakauya munyika yaIshmaeri kuti vaite dare naRamonai nehama yakewo Andi-Nifai-Rihai, kuti vaone kuti vangaite sei kuti vazvidzivirire kubva kumaRamani."
                },
                {
                    "number": 6,
                    "text": "Zvino hakuna munhu kana mumwechete zvake mukati mevanhu vose vakanga vatendeukira kuna Ishe vaikwanisa kutora zvombo kurwisa hama dzavo; kwete, kana kugadzirira hondo havaigadzirira; hongu, uye kana mambo wavo akavarambidza kugadzirira."
                },
                {
                    "number": 7,
                    "text": "Zvino aya ndiwo mazwi aakataura kuvanhu maererano nenyaya iyi: Ndinotenda Mwari vangu, vanhu vangu vanodikanwa, kuti Mwari vedu mukunaka kwavo vakatumira idzi hama dzedu, maNifai, kwatiri kuzotiparidzira, uye kuitira kutipwisa nezvetsika dzamadzibaba edu dzakaipa."
                },
                {
                    "number": 8,
                    "text": "Uye tarisai, ndinotenda Mwari vangu mukuru kuti vakatipa kadimbu keMweya wavo kupfavisa mwoyo yedu, kuti tiite chibvumirano nehama idzi, maNifai."
                },
                {
                    "number": 9,
                    "text": "Uye tarisai, ndinotendawo Mwari vangu, nokuti mukuzarura hurukuro iyi tave tinopwiswa pamusoro pezvitadzo zvedu, nezvekuponda kuzhinji kwatakaita."
                },
                {
                    "number": 10,
                    "text": "Uye ndinotendawo Mwari vangu, hongu, Mwari vangu mukuru, kuti vakatibvumira kuti titendeuke kubva muzvinhu izvi, nokutiwo vakatiregerera zvitema zvedu zvakawanda neumhondi hwedu hwatakaita, uye vakabvisa mumwoyo yedu pfungwa yekunzwa tiine mhosva, kuburikidza nekururama kweMwanakomana wavo."
                },
                {
                    "number": 11,
                    "text": "Uye zvino tarisai, hama dzangu, sezvo zviri izvo zvose zvataikwanisa kuita (sezvo takanga tiri vakanga vakanyanya kurasika kurudzi rwevanhu) kutendeuka muzvitema zvedu zvose nekuponda kwose kwatakaita, nokuita kuti Mwari vazvibvise mumwoyo yedu, nokuti ndizvo zvose zvataikwanisa kuita kuti titendeuke zvakakwana pamberi paMwari kuti vabvise vara retsvina yedu—"
                },
                {
                    "number": 12,
                    "text": "Zvino hama dzangu dzakanaka dzinodiwa, sezvo Mwari vabvisa kuremerwa kwedu, uye minondo yedu yave kupenya, ngatichiregai kusvibisa minondo yedu zvakare neropa rehama dzedu."
                },
                {
                    "number": 13,
                    "text": "Tarisai, ndinoti kwamuri Kwete, ngatichengetei minondo yedu kuti isasvibiswe neropa rehama dzedu; nokuti zvimwe, kana tikasvibisa minondo yedu zvakare haizogona kugezwa ichipenya neropa reMwanakomana waMwari vedu mukuru, richadeurwa kuti ridzikinure zvitema zvedu."
                },
                {
                    "number": 14,
                    "text": "Uye ivo Mwari mukuru vatinzwira tsitsi, vakaita kuti zvinhu izvi zvizivikanwe nesu kuti tisafe; hongu, uye vakaita kuti zvinhu izvi tifanozviziva, nokuti vanoda mweya yedu sekuda kwavanoita vana vedu; naizvozvo, netsitsi dzavo vanotishanyira nengirozi dzavo, kuti urongwa hweruponeso huitwe kuti tihuzive nekuzvizvarwa zvedu zvamangwana."
                },
                {
                    "number": 15,
                    "text": "Imi, tsitsi dzina Mwari vedu! Uye zvino tarisai, sezvo zviri izvo zvataikwanisa kuita kuti kusviba kwedu kubviswe kwatiri, uye minondo yedu yichipenyeswa, ngatiyivigei kuti yirambe yichipenya, seuchapupu kuna Mwari vedu muzuva rekupedzisira, kana kuti musi watichaunzwa kuti timire pamberi pavo kuti titongwe, kuti hatina kusvibisa minondo yedu neropa rehama dzedu kubvira musi wavatipa shoko ravo uye vakabva vatichenesa pakare."
                },
                {
                    "number": 16,
                    "text": "Uye zvino, hama dzangu, kana hama dzedu dzichitsvaka kutiparadza, tarisai, tichaviga minondo yedu, hongu, kana kuicherera pasi muvhu, kuti irambe ichipenya, seuchapupu hwekuti hatina kumboishandisa, muzuva rekupedzisira; uye kana hama dzedu dzikatiparadza, tarisai, tichaenda kuna Mwari vedu uye kwatinoponeswa."
                },
                {
                    "number": 17,
                    "text": "Uye zvino zvakaitika kuti mambo paakapedza kutaura uku, uye vanhu vose vaunganidzwa pamwechete, vakatora minondo yavo, nezvose zvombo zvaishandiswa mukuparadza ropa remunhu, uye vakazviviga pasi-pasi muvhu."
                },
                {
                    "number": 18,
                    "text": "Uye vakaita izvi, kwavari huri uchapupu kuna Mwari, nekuvanhuwo, kuti havachazofa vakashandisa zvombo zvakare kuparadza ropa remunhu; uye vakazviita izvi, vachipupura nekubvumirana naMwari, kuti vanosarudza kurasikirwa neupenyu hwavo pane kuti vaparadze ropa rehama dzavo; uye pane kuti vatorere hama yavo vangatomupa zvavo; uye pane kuti vaparadze mazuva avo vasina chavari kuita vanozoshanda zvikuru nemaoko avo."
                },
                {
                    "number": 19,
                    "text": "Naizvozvo ndiko kuona kwatinoita, kuti maRamani ava pavakaitwa kuti vatende nekuziva chokwadi, vakasimba, vakabvuma kana kufa pane kuti vaite chitema; uye ndizvo zvatinoona kuti vakaviga zvombo zvavo zverunyararo, kana kuti vakaviga zvombo zvehondo, kuti vawane runyararo."
                },
                {
                    "number": 20,
                    "text": "Uye zvakaitika kuti hama dzavo, maRamani, vakagadzirira hondo, uye vakaenda kunyika yaNifai vakanangana nekunoparadza mambo, uye nokugadza mumwe munzvimbo yake, nokuparadza vanhu maAndi-Nifai-Rihai kuabvisa munyika."
                },
                {
                    "number": 21,
                    "text": "Zvino vanhu zvavakaona kuti vari kuvingwa vakabuda vakanovachingura, uye vakazvambarara pasi pamberi pavo, uye vakatanga kudaidza zita raIshe; uye ndizvo zvavakanga vakaita maRamani zvaakavamba kuvawira, uye vachitanga kuvauraya neminondo."
                },
                {
                    "number": 22,
                    "text": "Uye vasina kurwiswa, vakauraya chiuru chimwechete chine vanhu vashanu; uye tinoziva kuti vakaropafadzwa, nokuti vakaenda kunogara naMwari wavo."
                },
                {
                    "number": 23,
                    "text": "Zvino maRamani pavakaona kuti hama dzavo hadzisi kutiza kubaiwa, kana kupindukira kurudyi kana kuruboshwe, asi kuti vairara pasi uye vachiparara, uye vachikudza Mwari ivo vari mukuparara pasi peminondo kudaro—"
                },
                {
                    "number": 24,
                    "text": "Zvino maRamani pavakaona izvi, vakabva varega kuvabaya; uye kwaive nevazhinji vakanga vanzwa kurwadza kwemwoyo yavo pamusana pehama dzavo dzakanga dzafa nekubaiwa, nokuti vakatendeuka kubva muzvinhu zvavakanga vaita."
                },
                {
                    "number": 25,
                    "text": "Uye zvakaitika kuti vakakanda pasi zvombo zvavo zvehondo, uye vakasazozvitora zvakare, nokuti vakange vabatwa nokutya kuponda kwose kwavakanga vaita; uye vakaenda sehama dzavo, vachivimba netsitsi dzeavo vakanga vasimudza maoko avo kuti vavabaye."
                },
                {
                    "number": 26,
                    "text": "Uye zvakaitika kuti vanhu vaMwari vakabatanidzwa musi iwoyo nevanhu vakawanda kupfuura vakanga vauraiwa; uye avo vakanga vauraiwa vaive vanhu vakarurama, naizvozvo hatina chikonzero chekukahadzika asi kuti vakaponeswa."
                },
                {
                    "number": 27,
                    "text": "Uye hakuna kana mumwechete akauraiwa akanga ari pakati pavo akanga aine huipi; asi pakange paine vaipfuura chiuru vakaunzwa muruzivo rwechokwadi; saka tinoona kuti Ishe vanoshanda nenzira dzakawanda muruponeso rwevanhu vavo."
                },
                {
                    "number": 28,
                    "text": "Zvino, vazhinji vemaRamani vakauraya hama dzavo zhinji kudaro vaive maAmarekai nemaAmuroni, uye vazhinji vavo vaiveve hurongwa hwemaNeho."
                },
                {
                    "number": 29,
                    "text": "Zvino, pane vakasangana nevanhu vaIshe, hamuna kunge muine maAmarekai, kana maAmuroni, kana vakanga vari vaNeho, asi vakanga vari zvizvarwa zvaRamani naRemueri."
                },
                {
                    "number": 30,
                    "text": "Uye tinoona zviri pachena, kuti kana vanhu vakadzimara vajekeserwa neMweya waMwari, uye vawana ruzivo rukuru rwezvinhu zviri maererano nekururama, uye vagowira muchitema nekutadza, vanobva vaoma, saka zvinhu zvavo zvinobva zvanyanya kuipa kuita sevasina kumboziva zvinhu izvi."
                }
            ]
        },
        "/study/scriptures/bofm/alma/25": {
            "uri": "/study/scriptures/bofm/alma/25",
            "title": "Aruma 25",
            "data_type": "chapter",
            "chapter_name": "Chitsauko 25",
            "chapter_summary": [
                "Kunetsa kwemaRamani kunopararira—Mbeu yemapirisita vaNoa inofa sekuporofitwa kwazvakaitwa naAbhinadhai—MaRamani mazhinji vanopinduka uye vobva vasangana nevanhu vaAndi-Nifai-Rihai—Vanotenda muna Kristu vachichengetedza mutemo waMosesi. Zvingangove makore 90 kusvika ku77 Kristu asati azvarwa."
            ],
            "verses": [
                {
                    "number": 1,
                    "text": "Uye tarisai, zvino zvakaitika kuti maRamani ava vakashatirwa zvakanyanya nokuti vakanga vauraya hama dzavo; naizvozvo vakapika kuti vachatsividza pamaNifai; uye panguva iyoyo havana kuzoedza kuuraya vanhu vaAndi-Nifai-Rihai."
                },
                {
                    "number": 2,
                    "text": "Asi vakatora mauto avo uye vakaenda mumiganhu yeZarahemura, vakarwisa vanhu vakanga vari munyika yaAmonaiha uye vakavaparadza."
                },
                {
                    "number": 3,
                    "text": "Uye mumashure maizvozvo, vakarwisana nemaNifai muhondo zhinji, mavakakurirwa vakauraiwa."
                },
                {
                    "number": 4,
                    "text": "Uye pakati pemaRamani vakauraiwa pakange paine vaikarove vose mapirisita aNoa vakange vari mbeu yaAmuroni nehama dzake, uye vakabaiwa nemaoko emaNifai;"
                },
                {
                    "number": 5,
                    "text": "Uye vakasara, vatizira kurenje rekumabvazuva, uye vatora simba nemvumo yekutonga kwemaRamani, vakaita kuti maRamani mazhinji vaparare nemoto pamusoro pekutenda kwavo—"
                },
                {
                    "number": 6,
                    "text": "Nokuti vazhinji vavo, mushure mekurasikirwa kwakanyanya nematambudziko akawanda, vakatanga kumutswa mukurangarira mazwi aAroni nehama dzake avakavaparidzira munyika mavo; naizvozvo vakatanga kusatenda tsika dzemadzibaba avo, nokutenda munaIshe, nekuti vakapa simba guru kumaNifai; uye ndiko kudzorwa kwakaitwa vazhinji vavo murenje."
                },
                {
                    "number": 7,
                    "text": "Uye zvakaitika kuti avo vatongi vakange vari vakasara pavana vaAmuroni vakaita kuti vauraiwe, hongu, vose avo vaitenda mune zvinhu izvi."
                },
                {
                    "number": 8,
                    "text": "Zvino uku kufira zvaunotenda uku kwakaita kuti hama dzavo zhinji vamuke mukushatirwa; uye kukatanga kuve nekupesana murenje; uye maRamani akatanga kuvhima mbeu yaAmuroni nehama dzake uye vakatanga kuvauraya; uye vakatizira murenje rekumabvazuva."
                },
                {
                    "number": 9,
                    "text": "Uye tarisai vari kuvhimwa nemaRamani muzuva rino. Ndizvo zvakaita kuti mazwi aAbhinadhai, ayo aakataura maererano nembeu yevapirisita avo vakaita kuti afe nemoto aitike."
                },
                {
                    "number": 10,
                    "text": "Nokuti akati kwavari: Zvamuchaita kwandiri zvichave chiratidzo chezvinhu zvichauya."
                },
                {
                    "number": 11,
                    "text": "Uye zvino Abhinadhai ndiye aive wekutanga kutambudzika murufu rwemoto pamusana pekutenda kwake kuna Mwari; zvino izvi ndizvo zvaaireva, kuti vazhinji vachafa nemoto, maererano nokutambudzika kwaakanga aita iye."
                },
                {
                    "number": 12,
                    "text": "Uye akati kumapirisita aNoa mbeu yavo ichakonzera kuti vazhinji vauraiwe, sezvaakanga aitwa iye, nokuti vachapararira uye vagouraiwa, kana sezvinoita hwai isina mufudzi inotinhwa ichinouraiwa nezvikara; uye zvino tarisai, mazwi aya akatsinhirwa, nokuti vakatinhwa nemaRamani, uye vakavhimwa, uye vakarohwa."
                },
                {
                    "number": 13,
                    "text": "Uye zvakaitika kuti maRamani pavakaona kuti havangakurire maNifai vakadzokera zvakare kunyika kwavo; uye vazhinji vavo vakauya kuzogara munyika yaIshmaeri nemunyika yaNifai, uye vakazviisa muvanhu vaMwari, vaive vanhu vaAndi-Nifai-Rihai."
                },
                {
                    "number": 14,
                    "text": "Uye naivowo vakacherera pasi zvombo zvavo zvehondo, maererano nezvakanga zvaita hama dzavo, uye vakatanga kuve vanhu vakarurama; uye vakafamba munzira dzaIshe, uye vakacherechedza kuchengetedza mirau nemitemo yake."
                },
                {
                    "number": 15,
                    "text": "Hongu, uye vaichengetedza mutemo waMosesi; nokuti zvaifanira kuti vambochengetedza mutemo waMosesi, nokuti wakanga usati wazadzikiswa wose. Asi kana dai zvazvo paive nemutemo waMosesi, vakanga vachitarisira kuuya kwaKristu, vachiti ivo mutemo waMosesi chiratidzo chekuuya kwake, uye vachitenda kuti vakafanira kuramba vachiita zvisungo zvekunze kudakara kusvika panguva yaacharatidzwa kwavari."
                },
                {
                    "number": 16,
                    "text": "Zvino havana kunge vachiti ruponeso rwunounzwa nemutemo waMosesi; asi mutemo waMosesi waivayamura kusimbisa rutendo rwavo muna Kristu; nokudaro vakaramba vaine tariro kuburikidza nerutendo, ruponeso rwokusingaperi, vachivimba neMweya wechiporofita, uyo wakataura nezvezvinhu zvichauya."
                },
                {
                    "number": 17,
                    "text": "Uye zvino tarisai, Amoni, naAroni, naOmuna, naHimunai, nehama dzavo vakafara zvikuru, nokubudirira kwavakanga vaita mukati mamaRamani, vachiona kuti Mwari vakanga vavapa maererano neminamato yavo, nokutiwo vakanga vatsinhira rose shoko kwavari pasina zvavakasiya."
                }
            ]
        },
        "/study/scriptures/bofm/alma/26": {
            "uri": "/study/scriptures/bofm/alma/26",
            "title": "Aruma 26",
            "data_type": "chapter",
            "chapter_name": "Chitsauko 26",
            "chapter_summary": [
                "Amoni anofara muna Ishe—Vane rutendo vanosimbiswa naIshe uye vachipiwa ruzivo—Nerutendo vanhu vanokwanisa kuunza zviuru zvemweya mukutendeuka—Mwari vane simba rose uye vanonzwisisa zvinhu zvose. Zvingangove makore 90 kusvika ku77 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, aya ndiwo mazwi aAmoni kuhama dzake, anoti: Vakoma nevanin’ina vangu nehama dzangu, tarisai ndinoti kwamuri, tine chikonzero chikuru chekufara; nokuti pane akambozvifunga here zvatakabva kunyika yaZarahemura kuti Mwari vaizotipa maropafadzo makuru akadai?"
                },
                {
                    "number": 2,
                    "text": "Uye zvino, ndinobvunza, maropafadzo makuru aakatipa ndeapi? Mungaataura here?"
                },
                {
                    "number": 3,
                    "text": "Tarisai, ndinokupindurirai; nokuti hama dzedu maRamani, vakanga vari murima, hongu, murima remugomba rakati ndoo, asi tarisai, kuti vangani vavo vaunzwa kuti vaone chiedza chinoshamisa chaMwari! Uye aya ndiwo maropafadzo akaiswa patiri, kuti takaitwa midziyo mumaoko aMwari kuti tiite basa guru iri."
                },
                {
                    "number": 4,
                    "text": "Tarisai, zviuru zvavo zvinofara, uye zvakaunzwa mudanga raMwari."
                },
                {
                    "number": 5,
                    "text": "Tarisai, munda wakange waibva, uye makaropafadzwa imi, nokuti makapinza jeko, uye mukakohwa nesimba renyu, hongu, muswere wose makashanda; uye tarisai uwandu hwezvimwanda zvenyu! Uye zvichaunganidzwa mutsapi, kuti zvisaparadzwe."
                },
                {
                    "number": 6,
                    "text": "Hongu, havazotorwa nedutu pamusi wekupedzisira; hongu, havazotakurwa nechamupupuri; asi panouya dutu vachange vakaungana pamwechete munzvimbo mavo, zvekuti dutu harikwanise kuvapinda; hongu, havazotorwa nemhepo inotyisa vachiendeswa kwavanenge vachidiwa kuti vaende nemuvengi."
                },
                {
                    "number": 7,
                    "text": "Asi tarisai, vari mumaoko maIshe vekukohwa, uye ndevavo; uye vachavamutsa musi wekupedzisira."
                },
                {
                    "number": 8,
                    "text": "Ngariropafadzwe zita raMwari vedu; ngatiimbe kurukudzo rwavo, hongu, ngatipei kutenda kuzita ravo dzvene, nokuti vanoshanda kururama narinhi."
                },
                {
                    "number": 9,
                    "text": "Nokuti dai takanga tisina kubva munyika yeZarahemura, idzi hama dzedu dzinodiwa zvikuru, vakatida zvikuru, vangadai vachiri kutongwa nokutivenga, hongu, uye vangadai vari vatorwa kuna Mwari."
                },
                {
                    "number": 10,
                    "text": "Uye zvakaitika kuti Amoni paakapedza kutaura mazwi aya, munin’ina wake Aroni akamutsiura, achiti: Amoni, tinotya kuti rufaro rwako rwakutakura kunge wave kuzvirumbidza."
                },
                {
                    "number": 11,
                    "text": "Asi Amoni akati kwaari: Handizvikudze nesimba rangu, kana neungwaru hwangu, asi tarisa, rufaro rwangu rwuzere, hongu, mwoyo wangu uzere nerufaro, uye ndichafara muna Mwari vangu."
                },
                {
                    "number": 12,
                    "text": "Hongu, ndinozviziva kuti handisi chinhu; kana zviri zvesimba rangu ndakarenda; naizvozvo handizozvikudza pachangu, asi ndichazvikudza naMwari vangu, nokuti musimba ravo ndinogona kuita zvinhu zvose; hongu, tarisai, takaunza zvishamiso zvikuru zvinoshamisa munyika ino, zvichaita kuti tikudze zita rake nariini."
                },
                {
                    "number": 13,
                    "text": "Tarisai, zviuru zvingani zvehama dzedu dzavakasunungura kubva mukurwadza kwegehena; uye vanounzwa kuzoimba rudo rwunonunura, zvose izvi zvichikonzerwa nesimba reshoko rake riri matiri, saka hatina here chikonzero chikuru chekuti tifare?"
                },
                {
                    "number": 14,
                    "text": "Hongu, tine chikonzero chekumukudza nariini wose, nokuti Ndiye Mwari Vekumusoro-soro, uye akasunungura hama dzedu kubva mungetani dzegehena."
                },
                {
                    "number": 15,
                    "text": "Hongu, vakanga vakakomberedzwa nerima risingaperi nokuparadzwa; asi tarisai, akavaunza muchiedza chake chisingaperi, hongu, muruponeso rwusingaperi, uye vakomberedzwa nerudo rwavo rwakawanda rwusingaenzaniswe; hongu, uye isu tange tiri midziyo mumaoko avo yekuita basa guru rinoshamisa iri."
                },
                {
                    "number": 16,
                    "text": "Naizvozvo, ngatirumbidzei, hongu, ticharumbidza muna Ishe; hongu, tichafara, nokuti rufaro rwedu rwuzere; hongu, ticharumbidza Mwari vedu nariini wose. Tarisai, ndiani angarumbidze zvakapfuuridza muna Ishe? Hongu, ndiani angataure zvakapfuuridza pamusoro pesimba ravo, netsitsi dzavo, nokunetswa kwavo kutambudzikira vana vevanhu? Tarisai ndinoti kwamuri, handigone kutaura kana kanhu kadiki-diki kandinonzwa."
                },
                {
                    "number": 17,
                    "text": "Ndiani akambozvifunga kuti Mwari vedu vangatiitire tsitsi dzakadai kuti vatibvise mune zvedu zvakaipa, zvizere nezvitema, uye zvakasvibisa unhu hwedu?"
                },
                {
                    "number": 18,
                    "text": "Tarisai, takaenda kana nemukushatirwa, tichimuudza kuti tinoparadza chechi yavo."
                },
                {
                    "number": 19,
                    "text": "Ko zvino, vakarega nei kutitumira kunoparadzwa zvinotyisa, hongu, vakarega sei kuti munondo wekuranga kwavo uwire patiri, kuti utishuridzire kukundikana kwokusingaperi?"
                },
                {
                    "number": 20,
                    "text": "Iwe mweya wangu, sezvazvaive, unotiza pfungwa iyi. Tarisai, havana kuita kururamisa kwavo kwatiri, asi mutsitsi dzavo huru vakatiyambutsa hanwa yerufu nekusuwa iye isingaperi nariini wose, kana kutisvitsa muruponeso rwemweya yedu."
                },
                {
                    "number": 21,
                    "text": "Uye zvino tarisai, hama dzangu, ndoupi munhu wenyama anoziva zvinhu izvi? Ndinoti kwamuri hakuna kana mumwechete anoziva zvinhu izvi, kunze kweavo vanobvuma kutadza kwavo."
                },
                {
                    "number": 22,
                    "text": "Hongu, uyo anotendeuka uye achishandisa rutendo, uye achiunza mabasa akanaka, uye achinamata nguva dzose asingamire—kuna iyeyo ndiko kunopiwa kuziva zvakavanzika zvaMwari; hongu, kune vakadaro ndiko kuchapiwa kuburitsa pachena zvinhu zvisina kumbenge zvakaiswa pachena; hongu, uye kuchapiwa kuna ivavo kuti vaunze zviuru zvemweya mukutendeuka, kana sekupiwa kwatakaitwa isu kuti tiunze idzi hama dzedu mukutendeuka."
                },
                {
                    "number": 23,
                    "text": "Zvino mucharangarira here, hama dzangu, kuti takati kuhama dzedu dziri munyika yeZarahemura, tinoenda kunyika yaNifai, kuti tinoparidza kuhama dzedu, maRamani, uye vakatiseka zvinonyadzisa?"
                },
                {
                    "number": 24,
                    "text": "Nokuti vakati kwatiri: Munofunga kuti mungaite kuti maRamani ave neruzivo rwechokwadi? Munofunga kuti mungapwise maRamani nezvekutsautsira kwetsika dzamadzibaba avo, ivo vari vanhu vakaoma mitsipa kudaro; vane mwoyo inofadzwa nekudeura ropa; vanoswera vari mukati mechakaipisisa; nzira dzavo dziri nzira dzemutadzi kubvira pakutanga? Zvino hama dzangu, munoyeuka kuti uyu ndiwo waive mutauro wavo."
                },
                {
                    "number": 25,
                    "text": "Uye handiti ivo vakati: Ngatitorei zvombo tivarwise, kuti tivaparadze nezvitadzo zvavo tivabvise munyika, nokuti vangangotirwisa vakatiparadza."
                },
                {
                    "number": 26,
                    "text": "Asi tarisai, hama dzangu dzinodiwa, takauya murenje tisina pfungwa yekuparadza hama dzedu, asi pfungwa yedu yaive yekuti dai taponesa imwe mweya yavo."
                },
                {
                    "number": 27,
                    "text": "Zvino mwoyo yedu payakanga yaderera, uye tave kuda kudzokera, tarisai, Ishe vakatinyaradza, uye vakati: Endai mukati mehama dzenyu, maRamani, uye mutakure nekutirira matambudziko enyu, uye ini ndichakupai kuti mubudirire."
                },
                {
                    "number": 28,
                    "text": "Uye zvino tarisai, tauya, tikaenda pakati pavo; uye tange takagadzikana mukutambudzika kwedu, uye tikatambudzika zvakasiyana-siyana pamusana pekushaya; hongu, tafamba imba nemba, tichivimba netsitsi dzenyika—kwete tsitsi dzenyika chete asi netsitsi dzaMwari."
                },
                {
                    "number": 29,
                    "text": "Uye takapinda mudzimba dzavo uye tikavadzidzisa, uye takavadzidzisa mumigwagwa yavo; hongu, uye takavadzidzisa mumakomo avo; uye takapindawo nemumatemberi avo nemumasinagogo avo uye tichivadzidzisa; uye tikatandanisirwa kunze, tikasveeredzwa, uye tikasvipirwa, tikarohwa matama nembama; uye tikatemwa nematombo, uye tikatorwa tikasungwa netambo dzakasimba, uye tikakandwa mutirongo; uye kuburikidza nesimba neungwaru hwaMwari, takasunungurwa zvakare."
                },
                {
                    "number": 30,
                    "text": "Uye tatambudzika kwose kurwadziswa kwakasiyana-siyana, uye zvose izvi, zviri zvataiita tichiti zvimwe tingave nzira yekuponesa mweya mumwechete zvawo; uye taifunga kuti rufaro rwedu rwaizove rwuzere kana tainge tawana vataponesa."
                },
                {
                    "number": 31,
                    "text": "Zvino tarisai, tave kugona kutarisa uye tichiona michero yekushanda kwedu; ko mishoma here? Ndinoti kwamuri, Kwete, yakawanda; hongu, uye tinogona kuvapupurira kuti vamire pachokwadi, pamusana perudo rwavo kuhama dzavo, nekwatiriwo."
                },
                {
                    "number": 32,
                    "text": "Nokuti tarisai, vangatopira upenyu hwavo pane kuti vauraye kana vavengi vavo chaivo; uye vakacherera zvombo zvavo zvehondo pasi muvhu chaimo, pamusana perudo rwavainarwo nehama dzavo."
                },
                {
                    "number": 33,
                    "text": "Zvino tarisai, ndinoti kwamuri, munyika yose ino mati mambove nerudo rwakakura kudai here? Tarisai, ndinoti kwamuri, Kwete, hakuna, kana pakati pemaNifai chaipo."
                },
                {
                    "number": 34,
                    "text": "Nokuti tarisai, vaigona kutora zvombo zvavo vakarwisa hama dzavo; havaibvumira kuti vauraiwe. Asi tarisai kuti vangani vakazvipira neupenyu hwavo; uye tinoziva kuti vakaenda kuna Mwari vavo, nenzira yerudo rwavo nekuvenga kwavakanga vakaita chitadzo."
                },
                {
                    "number": 35,
                    "text": "Ko zvino hatina chikonzero chekufara here? Hongu, ndinoti kwamuri, hakuna kumbove nevanhu vakanga vaine chikonzero chikuru chekufara kupfuura isu, kubvira kutanga kwakaita nyika; hongu, uye kufara kwangu kukuru zvekuti ndinozvikudza naMwari vangu; nokuti ane simba rose, ungwaru hwose, nokunzwisisa kwose; anoziva zvose zvinhu, uye iye Munhu ane tsitsi dzinosvika muruponeso, kune avo vanotendeuka uye vachitenda muzita ravo."
                },
                {
                    "number": 36,
                    "text": "Zvino kana uku kuri kuzvikudza, saka ndichazvikudza; nokuti uhwu ndihwo upenyu hwangu nechiedza changu, rufaro rwangu neruponeso rwangu, nerununuro rwangu kubva munhamo isingaperi nariini. Hongu, rakaropafadzwa zita raMwari vangu, vanochengetedza vanhu ava, vari bazi remuti waIsraeri, uye vakarasika kubva kune vamwe vavo munyika yevatorwa; hongu, ndinoti, ngariropafadzwe zita raMwari vangu, vakatichengeta, isu vafambi venyika yatisingazive."
                },
                {
                    "number": 37,
                    "text": "Zvino hama dzangu, tinoona kuti Mwari vanochengetedza vanhu vose, munyika ipi zvayo yavari; hongu, vanoverenga vanhu vavo, uye ura hwavo hwetsitsi huri pasi pose. Zvino uyu ndiwo mufaro wangu, nokutenda kwangu kukuru; hongu, ndichatenda Mwari vangu nariini. Ameni."
                }
            ]
        },
        "/study/scriptures/bofm/alma/27": {
            "uri": "/study/scriptures/bofm/alma/27",
            "title": "Aruma 27",
            "data_type": "chapter",
            "chapter_name": "Chitsauko 27",
            "chapter_summary": [
                "Ishe vanotaurira Amoni kuti atungamirire vanhu vaAndi-Nifai-Rihai kusina njodzi—Asangana naAruma, Amoni anofara zvekuti anobva aneta zvekushaya simba—MaNifai vanopa maAndi-Nifai-Rihai nyika yaJeshoni—Vanodaidzwa kuti vanhu vaAmoni. Zvingangove makore 90 kusvika ku77 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika kuti maRamani ayo akanga aita hondo nemaNifai akaona kuti, mushure mekunetsana navo vachida kuvaparadza, vakaona kuti zvakaoma kuvaparadza, vakadzokera zvakare kunyika yaNifai."
                },
                {
                    "number": 2,
                    "text": "Uye zvakaitika kuti maAmarekai, pamusana pekurasikirwa kwavo, vakashatirwa zvikuru. Uye zvavakaona kuti havakwanise kutsividza maNifai, vakatanga kumutsa vanhu kuti vashatirirwe hama dzavo, vanhu vaAndi-Nifai-Rihai; naizvozvo vakatanga zvakare kuvaparadza."
                },
                {
                    "number": 3,
                    "text": "Zvino vanhu ava vakaramba zvakare kutora zvombo zvavo, uye vakabvuma kuti vauraiwe maererano nezvaida vavengi vavo."
                },
                {
                    "number": 4,
                    "text": "Zvino Amoni nehama dzake pavakaona basa rekuparadzwa pakati pevanhu avo vavaida zvikuru, nepakati peavo vakange vachivada zvikuru—nokuti vaibatwa nevanhu sekunge ngirozi dzakatumirwa kubva kuna Mwari kuti vazovaponesa kubva mukuparadzwa kusingaperi—naizvozvo, Amoni nehama dzake pavakaona basa rekuparadzwa iri, vakanzwa tsitsi, uye vakati kuna mambo:"
                },
                {
                    "number": 5,
                    "text": "Ngatiunganidze vanhu vaIshe ava pamwechete, uye tiende kunyika yeZarahemura kuhama dzedu maNifai, titize tibve mumaoko emhandu dzedu, kuti tisaparadzwe."
                },
                {
                    "number": 6,
                    "text": "Asi mambo akati kwavari: Tarisai, maNifai achatiparadza, pamusana pekuponda nezvitema zvakawanda zvatakaita kwavari."
                },
                {
                    "number": 7,
                    "text": "Uye Amoni akati: Ndichaenda ndinobvunza kuna Ishe, uye kana vakati kwatiri, tiende kuhama dzedu, munobvuma kuenda here?"
                },
                {
                    "number": 8,
                    "text": "Uye mambo akati kwaari: Hongu, kana Ishe vakati kwatiri endai, tichaenda kuhama dzedu, uye tonove nhapwa dzavo kudakara taripa kwose kuponda nezvitema zvose zvatakaita kwavari."
                },
                {
                    "number": 9,
                    "text": "Asi Amoni akati kwaari: Hazvisi mumutemo wehama dzedu, wakaiswa nababa vangu, kuti mukati mavo muve nenhapwa; naizvozvo handei uye tivimbe netsitsi dzehama dzedu."
                },
                {
                    "number": 10,
                    "text": "Asi mambo akati kwaari: Bvunza Ishe, uye kana vakati kwatiri endai, tinoenda; nokuti tingapararire munyika muno."
                },
                {
                    "number": 11,
                    "text": "Uye zvakaitika kuti Amoni akaenda akanobvunza Ishe, uye Ishe vakati kwaari:"
                },
                {
                    "number": 12,
                    "text": "Bvisa vanhu ava munyika muno, kuti vasaparare; nokuti Satani abata zvikuru mwoyo yemaAmarekai, avo vari kumutsa maRamani kuti vashatirirwe hama dzavo vavauraye; naizvozvo budai munyika ino; uye vakaropafadzwa vanhu vechizvarwa chino, nokuti ndichavadzivirira."
                },
                {
                    "number": 13,
                    "text": "Uye zvino zvakaitika kuti Amoni akaenda uye akanotaurira mambo mazwi ose akanga ataurwa naIshe kwaari."
                },
                {
                    "number": 14,
                    "text": "Uye vakaunganidza vanhu vavo vose, hongu, vanhu vose vaIshe, uye vakaunganidza matanga avo ose, uye vakabva vabva munyika iyi, uye vakasvika murenje raiganhura nyika yaNifai nenyika yaZarahemura, uye vakauya pedyo nekumuganhu wenyika."
                },
                {
                    "number": 15,
                    "text": "Uye zvakaitika kuti Amoni akati kwavari: Tarisai, ini nevamwe vangu tichaenda munyika yaZarahemura, uye imi muchasara pano kudakara tadzoka; uye tichanoedza mwoyo yehama dzedu, kuti vanobvuma here kuti muende munyika yavo."
                },
                {
                    "number": 16,
                    "text": "Uye zvakaitika kuti Amoni zvaakanga achienda munyika umu, iye nehama dzake vakasangana naAruma, panzvimbo yakambotaurwa; uye tarisai, uku kwakave kusangana kwakafadza."
                },
                {
                    "number": 17,
                    "text": "Zvino rufaro rwaAmoni rwakave rwukuru zvekuti akanzwa kuzadzwa; hongu, akanga amedzwa norufaro rwaMwari vake, zvekuti akabva apera simba; uye akawira pasi zvakare."
                },
                {
                    "number": 18,
                    "text": "Zvino rwakanga rwusiri rufaro rwukuru here urwu? Tarisai, urwu rufaro rwusina anorwutambira kunze kweavo vanotendeuka uye vachitsvaka kufara nokupfava."
                },
                {
                    "number": 19,
                    "text": "Zvino rufaro rwaAruma pakusangana nehama dzake rwakanga rwuri rukuru zvechokwadi, nerwaAroniwo, rwaOmuna, uye Himunai; asi tarisai rufaro rwavo harwuna kuvapedza simba."
                },
                {
                    "number": 20,
                    "text": "Uye zvakaitika kuti Aruma akatungamirira hama dzake vakadzokera kunyika yeZarahemura; nekumba kwake. Uye vakaenda vakanotaurira mutongi mukuru zvose zvinhu zvakanga zvaitika kwavari munyika yaNifai, pakati pehama dzavo, maRamani."
                },
                {
                    "number": 21,
                    "text": "Uye zvakaitika kuti mutongi mukuru akatumira shoko munyika yose, achida kunzwa izwi revanhu maererano nokubvuma hama dzavo, idzo dzakanga dziri vanhu vaAndi-Nifai-Rihai."
                },
                {
                    "number": 22,
                    "text": "Uye zvakaitika kuti izwi revanhu rakauya, richiti: Tarisai, tichavapa nyika yeJeshoni, iri kumabvazuva nechekugungwa, rinobatana nenyika yeMaguta, iri kumaodzanyemba kwenyika yeMaguta; uye nyika iyi yeJeshoni ndiyo nyika yatichapa hama dzedu senhaka yavo."
                },
                {
                    "number": 23,
                    "text": "Uye tarisai, tichaisa mauto edu pakati penyika yaJeshoni nenyika yaNifai, kuti tidzivirire hama dzedu dziri munyika yeJeshoni; izvi tinozviitira hama dzedu, pamusoro pekutya kwavo kutora zvombo kuti varwisane nehama dzavo vachitya chitema; uye kutya kwavo kukuru uku kwavaiva nakwo kwakauya pamusana pekutendeuka nokusuwa kwavo kwavakaita, pamusoro pekuponda kwavo kwakawanda nokuipa kwavo kwanyanya."
                },
                {
                    "number": 24,
                    "text": "Uye zvino tarisai, izvi tichazviitira hama dzedu, kuti vagare nhaka yenyika yaJeshoni; uye tichaisa mauto edu kuti avachengete kubva kuvavengi vavo, kana ivo vakatipawo chikamu chezvinhu zvavo kuti tiyamurike mukuriritira mauto edu."
                },
                {
                    "number": 25,
                    "text": "Zvino, zvakaitika kuti Amoni anzwa izvi, akadzokera kuvanhu vaAndi-Nifai-Rihai, uye aina Arumawo, murenje, kwavakange vadzika tende dzavo, uye akavazivisa zvose zvinhu izvi. NaArumawo akavataurirawo kutendeutswa kwake, naAmoni naAroni, nehama dzake."
                },
                {
                    "number": 26,
                    "text": "Uye zvakaitika kuti izvi zvakakonzera kufara kukuru pakati pavo. Uye vakadzika kunyika yeJeshoni, uye vakatora nyika yeJeshoni; uye vakadaidzwa nemaNifai kunzi vanhu vaAmoni; saka kubvira panguva iyoyo vakange vave kuzivikanwa nezita iroro."
                },
                {
                    "number": 27,
                    "text": "Uye vakanga vari pakati pevanhu vaNifai, uye vakanga vachiverengerwawo kuvanhu vakanga vari vechechi yaMwari. Uye vakanga vachizivikanwawo nepamusana pekushinga kwavo muna Mwari, nekuvanhuwo; nokuti vakanga vari vanhu vanovimbika zvechokwadi uye vakati twasu muzvinhu zvose; uye vakanga vakasimba murutendo muna Kristu, kana kusvika kumagumo."
                },
                {
                    "number": 28,
                    "text": "Uye vakanga vasingamboda zvavo kunzwa nezvekudeura ropa rehama dzavo; uye zvakanga zvisingamboita kuti vaudzwe kuti vatore zvombo zvekurwisa hama dzavo; uye vakanga vasingatarise rufu nekutya, pamusoro petariro nekuziva kwavo Kristu nekumuka kuvakafa; naizvozvo, rufu rwakanga rwakakurirwa kwavari mukukundwa kwarwakaitwa naKristu."
                },
                {
                    "number": 29,
                    "text": "Naizvozvo, vaibvuma kufa nenzira inorwadza kwazvo vachirwadziswa nehama dzavo, vasati vatora munondo kana chipanga kuvabaya."
                },
                {
                    "number": 30,
                    "text": "Uye saka vakanga vari vanhu vakashinga uye vanodiwa, vanhu vaidiwa zvikuru naIshe."
                }
            ]
        },
        "/study/scriptures/bofm/alma/28": {
            "uri": "/study/scriptures/bofm/alma/28",
            "title": "Aruma 28",
            "data_type": "chapter",
            "chapter_name": "Chitsauko 28",
            "chapter_summary": [
                "MaRamani anokundwa muhondo yakaoma—Makumi ezviuru vanouraiwa—Vakaipa vachaiswa mudambudziko risingaperi; vakarurama vanowana kufara kusingagume. Zvingangove makore 77 kusvika ku76 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mushure mekunge vanhu vaAmoni vagadzwa munyika yeJeshoni, uye maiswawo chechi munyika yeJeshoni, uye mauto emaNifai adyarwa-dyarwa munyika yeJeshoni, hongu, kumuganhu yose yenyika yeZarahemura; tarisai mauto emaRamani akanga atevera hama dzavo murenje."
                },
                {
                    "number": 2,
                    "text": "Uye nokudaro pakave nehondo yakaoma kwazvo; hongu, hakuna kumbenge kwakaita hondo yakadaro yakambozivikanwa kana kuonekwa nevanhu venyika iyi kubvira panguva yakabva Rihai kuJerusarema; hongu, uye makumi ezviuru zvamaRamani akauraiwa uye vakapararira kune dzimwe nzvimbo."
                },
                {
                    "number": 3,
                    "text": "Hongu, uye kwakabaiwawo vazhinji mukati memaNifai; zvakadaro, maRamani akatinhwa akaita barara-mwanda, uye vanhu vaNifai vakadzokera zvakare kunyika yavo."
                },
                {
                    "number": 4,
                    "text": "Uye zvino iyi yaive nguva yakanga iine kuchema nekuwuwura kukuru kwakanzwikwa munyika yose, mukati mevanhu vose vaNifai—"
                },
                {
                    "number": 5,
                    "text": "Hongu, kuchema kweshirikadzi dzaichemera varume vadzo, nekwemadzibaba aichemera vanakomana vavo, uye mwanasikana achichemera hanzvadzi, hongu, hanzvadzikomana ichichemera baba; saka kuchema kwakanzwikwa mukati mavo vose, vachichemera hama dzavo dzakanga dzabaiwa."
                },
                {
                    "number": 6,
                    "text": "Uye zvino chokwadi iri raive zuva rizere nokusuwa; hongu, nguva yekudumbirwa, uye nguva yekutsanya kwakanyanya nekunamata."
                },
                {
                    "number": 7,
                    "text": "Uye ndiko kupera kwakaita gore rechigumi nemashanu rekutonga kwevatongi muvanhu vaNifai;"
                },
                {
                    "number": 8,
                    "text": "Uye ndirwo rungano rwaAmoni nehama dzake, nzendo dzavo munyika yaNifai, kutambudzika kwavo munyika umu, kusuwa kwavo, nokurwadziswa kwavo, norufaro rwavo rwusinganzwisisike, nokutambirwa nokuchengetedzwa kwehama munyika yaJeshoni. Uye zvino Ishe, Mununuri wevanhu vose, vangaropafadze mweya yavo nokusingaperi."
                },
                {
                    "number": 9,
                    "text": "Uye urwu rwungano rwehondo nokupesana mukati memaNifai, nehondo pakati pemaNifai nemaRamani; negore rechigumi nemashanu rekutonga kwevatongi kupera kwaro."
                },
                {
                    "number": 10,
                    "text": "Uye kubvira gore rekutanga kusvika kugore rechigumi nemashanu kwakauya kuparadzwa kweupenyu hwezviuru nezviuru; hongu, kwakaunza kuitika kwekuona kudeuka kweropa."
                },
                {
                    "number": 11,
                    "text": "Uye mitumbi yezviuru zvakawanda yakarinzwa muvhu, mimwe mitumbi yezviuru zvizhinji iri kuora yakaturikidzaniswa pamusoro penyika; hongu, uye zviuru zvizhinji zviri kuchema nokurasikirwa kwavakaitwa nehama dzavo, nokuti vane chikonzero chekuti vave vanotya, maererano nezvakavimbiswa naIshe, kuti vakaiswa munhamo isina magumo."
                },
                {
                    "number": 12,
                    "text": "Zviuru nezviuru zvevamwe zvichichema kurasikirwa nehama dzavo, asi vanofara uye vachisimudzirwa mukutarisira, uye vanotoziva, maererano nevimbiso dzaIshe, kuti vanosimudzwa kuti vagare kuruoko rwerudyi rwaMwari, vari murufaro rwusingaperi."
                },
                {
                    "number": 13,
                    "text": "Uye ndiko kuona kwatinoita kusaenzana kwemunhu kukuru kunokonzerwa nechitema nokutadza, nesimba radhiabhorosi, rinouya nemazano ekunyengedza raakaita kuteya mwoyo yevanhu."
                },
                {
                    "number": 14,
                    "text": "Uye saka tinoona kudaidzwa kukuru kwekuti tibate zvine simba mubindu reminzabviringa raIshe; uye saka tinoona chikonzero chikuru chekusuwa, nechokufarawo—kusuwa nenzira yekufa nekuparadzwa kuri muvanhu, nerufaro nenzira yechiedza chaKristu muupenyu."
                }
            ]
        },
        "/study/scriptures/bofm/alma/29": {
            "uri": "/study/scriptures/bofm/alma/29",
            "title": "Aruma 29",
            "data_type": "chapter",
            "chapter_name": "Chitsauko 29",
            "chapter_summary": [
                "Aruma anoda kudaidzira kutendeuka nesimba rengirozi—Ishe vanopa vadzidzisi kumarudzi ose—Aruma anobwinya mubasa raIshe nemukubudirira kwaAmoni nehama dzake. Zvingangove makore 76 Kristu asati azvarwa."
            ],
            "verses": [
                {
                    "number": 1,
                    "text": "Dai ndaiva ngirozi, uye ndichiwana zvinodiwa nemwoyo wangu, kuti ndiende ndichitaura sehwamanda yaMwari, nezwi rinozunguza nyika, uye ndichidaidzira kutendeuka kuvanhu vose!"
                },
                {
                    "number": 2,
                    "text": "Hongu, ndaizotaura kumweya yose nezwi rinenge mheni, kutendeuka nehurongwa kwerununuro, kuti vatendeuke uye vauye kuna Mwari vedu, kuti kusazove nekusuwa zvakare pamusoro penyika."
                },
                {
                    "number": 3,
                    "text": "Asi tarisai, ndiri munhu, uye ndinoita zvitema mukuda kwangu; nokuti ndakafanira kugutswa nezvinhu zvandakagoverwa naIshe."
                },
                {
                    "number": 4,
                    "text": "Handifanire kukanganisa chirevo chakasungwa chakasimba chaMwari vanoenzanisa pamusoro pezvandinoda, nokuti ndinoziva kuti vanopa vanhu sezvido zvavo, kana dai rwuri rufu kana upenyu; hongu, ndinoziva kuti vanogovera vanhu, hongu, vanovapa mirau isingapindurwe, maererano nokuda kwavo, kana zviri zveruponeso kana zvekuparadzwa."
                },
                {
                    "number": 5,
                    "text": "Hongu, uye ndinoziva kuti zvakanaka nezvakaipa zvinouya kuvanhu vose; uyo asingazive chakaipa nechakanaka haashorwe; asi uyo anoziva zvakaipa nezvakanaka, kuna iyeyo kunopiwa maererano nezvaanenge achida, kana achida zvakanaka kana zvakaipa, upenyu kana rufu, kufara kana kusuwa mupfungwa."
                },
                {
                    "number": 6,
                    "text": "Zvino, sezvo ndichiona kuti ndinoziva zvinhu izvi, ndinodirei zvimwe pane kuti ndiite basa randakadaidzirwa kuti ndiite?"
                },
                {
                    "number": 7,
                    "text": "Ko ndinodirei kuti dai ndiri ngirozi, kuti ndikwanise kutaura kumativi ose enyika?"
                },
                {
                    "number": 8,
                    "text": "Nokuti tarisai, Ishe vanopa kumarudzi ose, werudzi rwavo nerurimi rwavo, kuti adzidzise shoko ravo, hongu, muungwaru zvose zvavanoona kuti vakafanira kuve nazvo; naizvozvo tinoona kuti Ishe vanoraira neruzivo, maererano nezvakarurama uye zviri muchokwadi."
                },
                {
                    "number": 9,
                    "text": "Ndinoziva icho chandakarairwa naIshe, uye ndinochifarira. Handizvirumbidze ini pachangu, asi ndinorumbidza icho chandakataurirwa naIshe; hongu, uye ndiko kufara kwangu, kuti zvimwe ndingave mudziyo mumaoko aMwari wekuunza mumwe mweya mukutendeuka; uye urwu ndirwo rufaro rwangu."
                },
                {
                    "number": 10,
                    "text": "Uye tarisai, kana ndichiona hama dzangu dzakatyoka zvechokwadi, uye vachiuya kuna Ishe Mwari vavo, ipapo mwoyo wangu unobva wazadzwa nerufaro; ipapo ndinobva ndayeuka izvo zvandakaitirwa naIshe, hongu, kana kuti vakanzwa muteuro wangu; hongu, ndinobva ndayeuka ruoko rwavo rwetsitsi rwavakanditambanudzira."
                },
                {
                    "number": 11,
                    "text": "Hongu, uye ndinobva ndayeukawo usungwa hwemadzibaba angu; nokuti ndinoziva nechokwadi kuti Ishe vakavaburitsa muusungwa, uye naizvozvo akamisa chechi yavo; hongu, Ishe Mwari, Mwari vaAbrahama, Mwari vaIsaka, naMwari vaJakobo, vakavaburitsa muusungwa."
                },
                {
                    "number": 12,
                    "text": "Hongu, ndinogarorangarira usungwa hwemadzibaba angu; uye ivavo Mwari vamwechetevo vakavabvisa mumaoko emaEgipita, vakavabvisa muusungwa."
                },
                {
                    "number": 13,
                    "text": "Hongu, uye ivavo Mwari vamwechetevo vakamisa chechi yavo mukati mavo; hongu, uye Mwari vamwechetevo vakandidaidza kubasa dzvene, kuti ndiparidze shoko kuvanhu ava, uye vakandipa kubudirira kukuru, uko kunoita kuti rufaro rwangu rwuve rwakazara."
                },
                {
                    "number": 14,
                    "text": "Asi handingofara nekubudirira kwangu ini ndega, asi rufaro rwangu rwunonyanya kuzara pamusana pekubudirira kwehama dzangu, avo vanga vari munyika yaNifai."
                },
                {
                    "number": 15,
                    "text": "Tarisai, vakashanda zvakapfuuridza, uye vakaunza michero mizhinji; uye mubairo wavo uchakura sei!"
                },
                {
                    "number": 16,
                    "text": "Zvino, kana ndikafunga nokubudirira kwehama dzangu idzi mweya wangu unotakurwa, kana kunge uchasiyana nemuviri, sezvazvakange zviri ndiko kukura kwakaita rufaro rwangu."
                },
                {
                    "number": 17,
                    "text": "Uye zvino dai Mwari vapa ava, hama dzangu idzi, kuti vagare muumambo hwaMwari; hongu, neavo vose vanove ndiyo michero yekushanda kwavo kuti vasazobuda zvakare, asi kuti vavakudze nariini. Uye Mwari vangaite here kuti zviitwe maererano nemazwi angu, kana sekutaura kwandaita. Ameni."
                }
            ]
        },
        "/study/scriptures/bofm/alma/30": {
            "uri": "/study/scriptures/bofm/alma/30",
            "title": "Aruma 30",
            "data_type": "chapter",
            "chapter_name": "Chitsauko 30",
            "chapter_summary": [
                "Koriho asingadi Kristu, anoseka Kristu, Rudzikinuro, nemweya wechiporofita—Anodzidzisa kuti hakuna Mwari, hakuna kupunzika kwemunhu, hakuna kurangwa pamusoro pechitema, uye hakuna Kristu—Aruma anopupura kuti Kristu achauya nokutiwo zvose zvinhu zvinoratidza kuti kuna Mwari—Koriho anoda kutoona chiratidzo uye ndokubva aitwa chimumumu—Dhiabhorosi akazviratidza kuna Koriho sengirozi uye akamudzidzisa zvekutaura—Koriho akatsikwa-tsikwa achibva afa. Zvingangove makore 76 kusvika ku74 Kristu asati azvarwa."
            ],
            "verses": [
                {
                    "number": 1,
                    "text": "Tarisai, zvino zvakaitika kuti mushure mekunge vanhu vaAmoni vagodza munyika yeJeshoni, hongu, mushurewo mekunge maRamani atandaniswa munyika, uye vakafa vavo vavigwa nevanhu venyika iyi—"
                },
                {
                    "number": 2,
                    "text": "Zvino vakafa vavo havana kugona kuverengwa nenzira yekuwanda kwavo; kana vakafa vemaNifai havana kuverengwa—asi zvakaitika kuti mushure mekuviga vakafa vavo, uyewo mushure memazuva ekutsanya, nokuchema, nemunamato, (uye zvakanga zviri mugore rechigumi nematanhatu rekutonga kwevatongi vanhu vaNifai) kwakatanga kuve nerunyararo munyika yose."
                },
                {
                    "number": 3,
                    "text": "Hongu, uye vanhu vakacherechedza kuchengetedza mirairo yaIshe; uye vakanga vasingaseke mukutevedza zvisungo zvaMwari, maererano nemutemo waMosesi; nokuti vaidzidziswa kuchengeta mutemo waMosesi kudakara wazadzikiswa."
                },
                {
                    "number": 4,
                    "text": "Uye saka vanhu havana kuwana chakavapingaidza mugore rose rechigumi nematanhatu rekutonga kwevatongi vanhu vaNifai."
                },
                {
                    "number": 5,
                    "text": "Uye zvakaitika kuti mukutanga kwegore rechigumi nemanomwe rekutonga kwevatongi, kwakaramba kuine runyararo."
                },
                {
                    "number": 6,
                    "text": "Asi zvakaitika kuti mukupera kwegore rechigumi nemanomwe rekutonga kwevatongi, makauya mumwe murume munyika yeZarahemura, uye akange ari Asingade-Kristu, nokuti akatanga kuparidza achishora huporofita hwakataurwa nevaporofita, maererano nekuuya kwaKristu."
                },
                {
                    "number": 7,
                    "text": "Zvino kwakanga kusina mutemo unorambidza munhu zvaanotenda; nokuti zvakanga zvisingapindirane nekuraira kwaMwari kuti kuve nemutemo unoita kuti vanhu vasaenzane."
                },
                {
                    "number": 8,
                    "text": "Nokuti magwaro matsvene anoti: Sarudzai zuva ranhasi, kuti munoda kushandira ani."
                },
                {
                    "number": 9,
                    "text": "Zvino kana munhu akanga achida kushandira Mwari, yaive pundutso yake; kana kuti, kana ainge achitenda muna Mwari yaive pundutso yake kuti avashandire; asi kana ari asingatende kwaari kwakange kusina mutemo wekumuranga."
                },
                {
                    "number": 10,
                    "text": "Asi akaponda airangwa nerufu; uye kana akapamba airangwawo; uye kana akaba airangwawo; uye akapomba airangwawo; hongu, vairangwa kana vaita zvakaipa zvose izvi."
                },
                {
                    "number": 11,
                    "text": "Nokuti kwaive nemutemo waiti munhu anofanira kutongwa nemhosva dzake. Zvakadaro, kwakanga kusina mutemo wairambidza munhu zvaanotenda; naizvozvo, munhu airangwa nemhosva dzaainge aita chete; naizvozvo vose vanhu vaibatwa zvakaenzana."
                },
                {
                    "number": 12,
                    "text": "Uye munhu uyu Asingade-Kristu, ainzi zita rake Koriho, (uye mutemo hawaigona kumubata) akatanga kuparidza kuvanhu kuti hakwaizoita Kristu. Uye ndiyo tsika yaaiparidza nayo, achiti:"
                },
                {
                    "number": 13,
                    "text": "Imi makasungirirwa pasi peurema noruvimbo rwusipo, ko munozvisungirei nezvinhu zvakapusa kudaro? Ko munotsvagirei Kristu? Nokuti hakuna munhu angazive nezvezvinhu zvichauya."
                },
                {
                    "number": 14,
                    "text": "Tarisai, izvi zvinhu zvamunoti huporofita, hwamunoti hwakagashidzwa nevaporofita vatsvene, tarisai, itsika dzeurema hwemadzibaba enyu."
                },
                {
                    "number": 15,
                    "text": "Munoziva sei chokwadi chazvo? Tarisai, hamungazive zvinhu zvamusingaone; naizvozvo hamungazive kuti kuchave naKristu."
                },
                {
                    "number": 16,
                    "text": "Munotarisa mberi muchiti kuchave nekuregererwa kwezvitema zvenyu. Asi tarisai, zvinokonzerwa nepfungwa dzakapesana; uye kusatora zvakanaka kwepfungwa dzenyu kunounzwa netsika dzamadzibaba enyu, dzinoita kuti mutende zvinhu zvisiri izvo."
                },
                {
                    "number": 17,
                    "text": "Uye nezvimwe zvizhinji zvaakataura kwavari, achivaudza kuti hakungambove nerudzikinuro rwungaitwe muzvitema zvevanhu, asi wose munhu anorarama maererano nokuzvichengetedza kunoita chisikwa; naizvozvo wose munhu anobudirira maererano nenjere dzake, nokutiwo wose munhu anokurira maererano nesimba rake; uye chiri chipi zvacho chingaitwe nemunhu haisi mhosva."
                },
                {
                    "number": 18,
                    "text": "Uye ndiko kuparidza kwaakaita kwavari, achitsautsa mwoyo yevazhinji, achivaita kuti vazvikudze nekuipa kwavo, hongu, achitora vakadzi vakawanda, nevarumewo, kuti vanoita upombwe—achivaudza kuti kufa kwemunhu, ndiwo magumo emunhu."
                },
                {
                    "number": 19,
                    "text": "Zvino murume uyu akaendawo kunyika yeJeshoni, kunoparidza zvinhu izvi mukati mevanhu vaAmoni, vakambenge vari maRamani."
                },
                {
                    "number": 20,
                    "text": "Asi tarisai vakanga vakachenjera kupfuura vazhinji vemaNifai; nokuti vakamutora, vakamusunga, uye vakamutakura vakaenda naye kuna Amoni, akanga ari mupirisita wepamusoro wevanhu ava."
                },
                {
                    "number": 21,
                    "text": "Uye zvakaitika kuti akaita kuti atakurwe aburitswe munyika. Uye akauya munyika yaGideoni, uye akatanga kuparidza kwavariwo; uye umu haana kubudirira zvakanyanya, nokuti akatorwa akasungwa uye akatakurwa akaendwa naye kumupirisita wepamusoro, uye nekune mutongi mukuru wenyika."
                },
                {
                    "number": 22,
                    "text": "Uye zvakaitika kuti mufundisi wepamusoro akati kwaari: Ko uri kufambirei uchikanganisa nzira dzaIshe? Ko unodzidzisirei vanhu ava kuti hakuchazove naKristu, uchikanganisa kufara kwavo? Ko unorwisiranei nehuporofita hwevaporofita vatsvene?"
                },
                {
                    "number": 23,
                    "text": "Zvino zita remupirisita wepamusoro rainzi Gidhona. Uye Koriho akati kwaari: Nokuti handidzidzise tsika dzakapusa dzamadzibaba enyu, nokutiwo handidzidzise vanhu ava kuti vazvidzvinyirire nemabasa eurema nokuita zvinhu zvakaiswa nemapirisita vechinyakare, kuti vavatorere simba nemvumo yavo, kuti vavagarise mukusaziva, kuti vasasimudze misoro yavo, asi kuti vaiswe pasi maererano nemazwi enyu."
                },
                {
                    "number": 24,
                    "text": "Munoti vanhu ava vanhu vakasununguka. Tarisai, ndinoti vari muusungwa. Munoti zviporofita zvechinyakare izvi ndezvechokwadi. Tarisai, ini ndinoti hamuzive kuti ndezvechokwadi here."
                },
                {
                    "number": 25,
                    "text": "Munoti vanhu ava vane mhosva uye vakapunzika, nenzira yekutadza kwemubereki. Tarisai, ini ndinoti mwana haangave nemhosva nenzira yevabereki vake."
                },
                {
                    "number": 26,
                    "text": "Uye munotiwo Kristu achauya. Asi tarisai, ini ndinoti hamuzive kuti kuchave naKristu here. Uye munotiwo achaurairwa zvitadzo zvenyika—"
                },
                {
                    "number": 27,
                    "text": "Uye nokudaro munoisa vanhu ava mukutevedza zveurema hwetsika dzamadzibaba enyu, uye maererano nezvamunoda imi; uye munogara makavadzvinyirira, kana kunge vari muusungwa, kuti mupfume pamusana pebasa remaoko avo, kuti vasatarise nekushinga, kuti vasanakirwe nezvavainazvo nezvavanoda."
                },
                {
                    "number": 28,
                    "text": "Hongu, havakwanise kushandisa zvinhu zvavo nokuti vanotya kugumbura vapirisita, vanovaisa pajoki kana vachida, uye vakaita kuti vatende, netsika dzavo nekurota kwavo nepfungwa dzavo nezviratidzo zvavo nezvakavanzika zvavo zvekunyepera, kuti vazviite, kana vasina kuita maererano nemazwi avo, vanogumbura mumwe munhu asingazivikanwe, avanoti ndiMwari—munhu asina kumboonekwa kana kuzivikanwa, asina kumbovepo asingazombovepo."
                },
                {
                    "number": 29,
                    "text": "Zvino mupirisita wepamusoro nemutongi mukuru pavakaona kuoma kwemwoyo wake, hongu, pavakaona kuti anogona kutuka kana Mwari, havana kupindura mazwi ake; asi vakaita kuti asungwe; uye ndokubva vamuisa mumaoko emapurisa, uye ndokumutumira kunyika yeZarahemura, kuti aendeswe kuna Aruma, nagavhuna akange ari kutonga nyika yose iyoyo."
                },
                {
                    "number": 30,
                    "text": "Uye zvakaitika kuti paakaendeswa kuna Aruma nemutongi mukuru, akataura chaizvo sekutaura kwaakanga amboita munyika yaGideoni; hongu, akataura zvekutuka Mwari."
                },
                {
                    "number": 31,
                    "text": "Uye akasimuka akataura nemazwi ekushatirwa kuna Aruma, uye akatuka vapirisita nevadzidzisi, achivapa mhosva yekunyengera vanhu vachitevedza tsika dzisina maturo dzamadzibaba avo, kuti vagopfuma nebasa revanhu."
                },
                {
                    "number": 32,
                    "text": "Zvino Aruma akati kwaari: Unozviziva kuti hatizvipfumise nebasa rinoitwa nevanhu ava; nokuti tarisai ndakashanda kana kubvira kutanga kwekutonga kwevatongi kusvika zvino, ndichishanda nemaoko angu aya kuzviriritira, ndisingaverenge nzendo dzangu zhinji ndichitenderera nenyika ndichiparidza shoko raMwari kuvanhu vangu."
                },
                {
                    "number": 33,
                    "text": "Uye ndisingaverenge mabasa andaita mazhinji muchechi, handina kana senine imwe zvayo yandakambotambira semubairo webasa rangu; kana neumwe-wehama dzangu, kunze kwekunge ndichitonga ndiri muchigaro chekutonga; uye zvino tinotambiriswa zviri maererano nenguva yedu zviri zviri mumutemo wenguva yedu."
                },
                {
                    "number": 34,
                    "text": "Uye zvino, kana pasina chatinotambira mubasa redu rechechi, ko zvinotibatsirei kuti tishande muchechi kunze kwekutaura chokwadi, kuti tigofara mukufara kwehama dzedu?"
                },
                {
                    "number": 35,
                    "text": "Zvino ko unotaurirei kuti tinoparidzira vanhu ava kuti tiwane mubairo, asi iwe pachako, uchiziva kuti hatigashire mubairo? Uye zvino, unoti here tiri kunyengedza vanhu ava, zvinokonzera kufara kwakadai mumwoyo yavo?"
                },
                {
                    "number": 36,
                    "text": "Uye Koriho akamupindura akati, Hongu."
                },
                {
                    "number": 37,
                    "text": "Uye zvino Aruma akati kwaari: Unotenda here kuti kuna Mwari?"
                },
                {
                    "number": 38,
                    "text": "Uye akapindura kuti, Kwete."
                },
                {
                    "number": 39,
                    "text": "Zvino Aruma akati kwaari: Unoramba zvakare here kuti kuna Mwari, uye unorambawo Kristu? Nokuti tarisai, ndinoti kwauri, ndinoziva kuti kuna Mwari, nokutiwo Kristu achauya."
                },
                {
                    "number": 40,
                    "text": "Uye zvino iwe une uchapupu hwei hwekuti hakuna Mwari, kana hwekuti Kristu haauye? Ndinoti kwauri hauna, kunze kwekutaura kwako chete."
                },
                {
                    "number": 41,
                    "text": "Asi tarisai, ndine zvinhu zvose seuchapupu hwekuti zvinhu zvose izvi ndezvechokwadi; kana iwe une zvinhu zvose seuchapupu kwauri hwekuti ndezvechokwadi; uye ungazvirambe here? Unotenda here kuti zvinhu izvi ndezvechokwadi?"
                },
                {
                    "number": 42,
                    "text": "Tarisai, ndinoziva kuti unozvitenda, asi wakabatwa nemweya wekunyepa, uye wakabvisa Mweya waMwari kuti ushaye nzvimbo mauri; asi dhiabhorosi ane simba pauri, uye anokutakura kwose-kwose, achishanda nzira dzekuti aparadze vana vaMwari."
                },
                {
                    "number": 43,
                    "text": "Zvino Koriho akati kuna Aruma: Kana ukandiratidza chiratidzo, kuti ndipwiswe kuti kuna Mwari, hongu, ndiratidze kuti vane simba, ndipo pandinozopwiswa nezvechokwadi chemazwi ako."
                },
                {
                    "number": 44,
                    "text": "Asi Aruma akati kwaari: Wakaona zviratidzo zvakakwana; ungaedze Mwari vako here? Ungati here, Ndiratidze chiratidzo, uine uchapupu hwehama dzako dzose idzi, nevaporofita vatsvene vose? Magwaro matsvene akaiswa pamberi pako, hongu, uye zvose zvinhu zvinoratidza kuti kuna Mwari; hongu, kana nyika, nezvinhu zvose zviri pamusoro payo, hongu, nokufamba kwayo, hongu, nezvinhuwo zvose zvinofamba nemurongerwo wazvo zvinopupura kuti kune Musiki Mukuru."
                },
                {
                    "number": 45,
                    "text": "Uye iwe unoenda, uchirasisa mwoyo yevanhu ava, uchipupura kwavari kuti hakuna Mwari? Uye ungazvirambe here uchipokana pamberi pevapupuri vose ava? Uye akati: Hongu, ndichazviramba, kunze kwekunge wandiratidza chiratidzo."
                },
                {
                    "number": 46,
                    "text": "Uye zvino zvakaitika kuti Aruma akati kwaari: Tarisai, ndasuwa pamusana pekuoma kwemwoyo wako, hongu, kuti uchiri kuramba mweya wechokwadi, kuti mweya wako uparadzwe."
                },
                {
                    "number": 47,
                    "text": "Asi tarisai, zviri nani kuti mweya wako uraswe pane kuti uve honzeri yekuti mweya mizhinji iende mukuparadzwa, nokunyepa kwako nemazwi ako ekunyengedza; saka kana ukaramba zvakare, tarisai Mwari achakurova, kuti uve chimumumu, kuti usazozurura muromo wako zvakare, kuti usazonyengedza vanhu ava zvakare."
                },
                {
                    "number": 48,
                    "text": "Zvino Koriho akati kwaari: Handirambe kuvepo kwaMwari, asi handitende kuti kuna Mwari; uye ndinotiwo, iwe hauzive kuti kuna Mwari; uye kunze kwekunge wandiratidza chiratidzo, handizobvuma."
                },
                {
                    "number": 49,
                    "text": "Zvino Aruma akati kwaari: Ichi ndicho chandichakupa sechiratidzo, kuti uchaitwa chimumumu, maererano nemazwi angu; uye ndinoti, muzita raMwari, uchaitwa chimumumu, kuti hauchazove anotaura."
                },
                {
                    "number": 50,
                    "text": "Zvino Aruma ataura mazwi aya, Koriho akave chimumumu, zvekuti haana kuzogona kutaura, maererano nemazwi aAruma."
                },
                {
                    "number": 51,
                    "text": "Uye zvino mutongi mukuru paakaona izvi, akatambanudza ruoko rwake akanyorera Koriho, achiti: Wapwiswa here pamusoro pesimba raMwari? Wati Aruma akuratidze chiratidzo chaani? Unoda kuti arove vamwe here, kuti akuratidze chiratidzo? Tarisai, akuratidza iwe chiratidzo; uye zvino uchine nharo here?"
                },
                {
                    "number": 52,
                    "text": "Uye Koriho akatambanudza ruoko rwake akanyora, achiti: Ndinoziva kuti ndave chimumumu, nokuti handichagona kutaura; uye ndinoziva kuti hakuna chimwe chingandidaro kunze kwesimba raMwari; hongu, ndagara ndichiziva kuti kuna Mwari."
                },
                {
                    "number": 53,
                    "text": "Asi tarisai, dhiabhorosi akandinyengedza; nokuti akauya kwandiri sengirozi, uye akati kwandiri: Enda unodzora vanhu ava, nokuti varasika vachitevera Mwari vasingazivikanwe. Uye akati kwandiri: Hakuna Mwari; hongu, uye akandidzidzisa zvinhu zvekutaura. Uye ndakadzidzisa mazwi ake; uye ndakaadzidzisa nokuti aifadza kupfungwa yenyama; uye ndakaadzidzisa, zvekuti ndakabudirira kwazvo, zvekuti zvirokwazvo ndakatenda kuti ndeechokwadi; uye nenzira iyi ndakaramba chokwadi, kana kusvika pari zvino ndazviunzira kutukwa uku."
                },
                {
                    "number": 54,
                    "text": "Zvino ataura izvi, akakumbira kuti Aruma anamate kuna Mwari, kuti abviswe kutukwa kwaakanga aitwa."
                },
                {
                    "number": 55,
                    "text": "Asi Aruma akati kwaari: Kana kutukwa uku kukabviswa pauri uchanonyengedza mwoyo yevanhu ava zvakare; naizvozvo, zvicharamba zvakadaro sekuda kwaIshe."
                },
                {
                    "number": 56,
                    "text": "Uye zvakaitika kuti kutukwa uku hakuna kubviswa pana Koriho; asi akatandirwa kunze, uye akafamba imba nemba achipemha zvekudya."
                },
                {
                    "number": 57,
                    "text": "Zvino zvakanga zvaitika kuna Koriho zvakashambadzwa nokukurumidza zvikati tekeshe nenyika yose; hongu, gwaro rakatumirwa nemutongi mukuru kuvanhu vose vemunyika iyi, richitaura kuvanhu vose vakanga vatenda mazwi aKoriho kuti vakafanira kutendeuka nokukurumidza, nokuti kutongwa kwaakaitwa kungangoitwawo kwavari."
                },
                {
                    "number": 58,
                    "text": "Uye zvakaitika kuti vose vakave vanopwiswa pamusoro pehuipi hwaKoriho; naizvozvo vose vakadzokera kunaIshe zvakare; uye izvi zvikamisa kutadza maererano netsika dzaKoriho. Uye Koriho aifamba imba nemba, achikumbira kudya kuti ararame."
                },
                {
                    "number": 59,
                    "text": "Uye zvakaitika kuti zvaaifamba mukati mevanhu, hongu, mukati mevanhu vakanga vazvitsaura kubva kumaNifai uye vakazvidaidza kuti maZoramu, uye vaitungamirwa nemurume ainzi Zoramu—uye nekufamba kwaaiita mukati mavo, tarisai, akapunzirwa pasi uye akatsikwa-tsikwa, kudakara atofa."
                },
                {
                    "number": 60,
                    "text": "Uye saka tinoona gumisiro yeuyo akakanganisa nzira dzaIshe; uye saka tinoona kuti dhiabhorosi haazotsigira vana vake muzuva rekupedzisira, asi kuti anokurumidza kuvazvuzvurudzira kugehena."
                }
            ]
        },
        "/study/scriptures/bofm/alma/31": {
            "uri": "/study/scriptures/bofm/alma/31",
            "title": "Aruma 31",
            "data_type": "chapter",
            "chapter_name": "Chitsauko 31",
            "chapter_summary": [
                "Aruma anotungamira basa rekudzosa avo vakanga varasika vemaZoramu—MaZoramu vanoramba Kristu, vanotenda tsika yenhema yekusarudzwa, uye vachinamata neminamato yakanyorwa—Vadzidzisi vanozadzwa neMweya Mutsvene—Matambudziko avo anomedzwa nerufaro rwaKristu. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika kuti mushure memagumo aKoriho, Aruma atambira nyaya dzekuti maZoramu akanga achisvibisa nzira dzaIshe, nokuti Zoramu, uyu akanga ari mutungamiri wavo, akange achitungamira mwoyo yevanhu kuti vapfugamire zvifananidzo zvisingataure, mwoyo wake wakatanga kurwara zvakare nenzira yezvitadzo zvevanhu."
                },
                {
                    "number": 2,
                    "text": "Nokuti zvaikonzera kusuwa kukuru kuna Aruma kuziva kuti mune kutadza mukati mevanhu vake; naizvozvo mwoyo wake wakasuwa zvikuru pamusana pekutsaurana kwakaita maZoramu nemaNifai."
                },
                {
                    "number": 3,
                    "text": "Zvino maZoramu akanga aungana pamwechete munyika yavaidaidza kuti Andionumu, yakange iri kumabvazuva kwenyika yeZarahemura, yaive yakaganhurana negungwa, rakanga riri kumaodzanyemba kwenyika yaJeshoni, inoganhurana nerenje rekumaodzanyemba, renje iri riri rakanga rizere nemaRamani."
                },
                {
                    "number": 4,
                    "text": "Zvino maNifai aitya zvikuru kwazvo kuti maZoramu angapinde mukufambidzana nemaRamani, uye vachiti chaizove chikonzero chekurasikirwa kukuru kwazvo kwavari maNifai."
                },
                {
                    "number": 5,
                    "text": "Uye zvino, sezvo kuparidzwa kweshoko kwaiita kuti vanhu vaite zvakarurama—hongu, rakanga rapinda mupfungwa dzevanhu kupfuura zvaiitwa nemunondo, kana chimwe chinhu zvacho, chakanga chaitika kwavari—naizvozvo Aruma akafunga kuti zvaifanira kuti vamboedza kunaka kweshoko raMwari."
                },
                {
                    "number": 6,
                    "text": "Saka akatora Amoni, naAroni, naOmuna; uye Himunai akamusiya muchechi kuZarahemura; asi vatatu vekutanga akaenda navo, naAmureki naZiziromu, vakanga vari kuMereki; uye akatorawo vaviri vevanakomana vake."
                },
                {
                    "number": 7,
                    "text": "Zvino mwanakomana wake mukuru haana kuenda naye, uye zita rake rainzi Hiramani; asi mazita eavo vaakaenda navo vainzi Shibhuroni naKoriandoni; uye aya ndiwo mazita evaakaenda navo pakati pemaZoramu, kuti vavaparidzire shoko."
                },
                {
                    "number": 8,
                    "text": "Zvino maZoramu vakanga vakatiza kubva kumaNifai; naizvozvo vakanga vakanzwa shoko raMwari richiparidzwa kwavari."
                },
                {
                    "number": 9,
                    "text": "Asi vakanga vawira mukukanganisa kukuru, nokuti vakanga vasisacherechedze kuchengetedza mirairo yaMwari, nemirau yake, maererano nemutemo waMosesi."
                },
                {
                    "number": 10,
                    "text": "Vakanga vasisacherechedze zvemabasa echechi, kuramba vachinamata nokuchemera Mwari zuva rega-rega, kuti vasapinde mukuedzwa."
                },
                {
                    "number": 11,
                    "text": "Hongu, muchidimbu, vakasvibisa nzira dzaIshe muzvinhu zvizhinji; naizvozvo, nenzira yechikonzero ichi, Aruma nevamwe vake vakaenda munyika iyi kunovaparidzira shoko."
                },
                {
                    "number": 12,
                    "text": "Zvino, zvavakanga vasvika munyika umu, tarisai, vakashamiswa kwazvo kuona kuti maZoramu vakanga vavaka masinagogo, nokuti vaiungana pamwechete muzuva rimwechete resvondo, zuva iroro vairidaidza kuti zuva raIshe; uye vainamata netsika yakanga isina kumbenge yakaonekwa naAruma nevamwe vake;"
                },
                {
                    "number": 13,
                    "text": "Nokuti vaive nenzvimbo yakanga yakavakwa pakati pesinagogo yavo, nzvimbo yekumira, yakanga yakareba kupfuura musoro; uye kumusoro kwacho kwaikwana munhu mumwechete."
                },
                {
                    "number": 14,
                    "text": "Naizvozvo, ani zvake ainge achida kunonamata aienda onomira pamusoro pacho, uye otambanudza maoko ake akatarisa kudenga, uye ochema nezwi guru, achiti:"
                },
                {
                    "number": 15,
                    "text": "Vatsvene, vatsvene Mwari; tinotenda kuti ndimi Mwari, uye tinotenda kuti muri vatsvene, uye nokuti maive mweya, nokuti muri mweya, nokuti muchagara muri mweya nariini."
                },
                {
                    "number": 16,
                    "text": "Mwari vatsvene, tinotenda kuti makatitsautsanisa nehama dzedu; uye hatitenderane netsika dzehama dzedu, dzavakatambidzwa nehwana hudiki hwamadzibaba avo; asi tinotenda kuti makatisarudza kuti tive vana venyu vatsvene; uye makatiitawo kuti tizive kuti hakuchazove naKristu."
                },
                {
                    "number": 17,
                    "text": "Asi muri zvamakanga makaita nezuro, nhasi, nariini; uye makatisarudza kuti tizoponeswa, ava vose vakatikomberedza vakasarudzwa kuti vakandwe nehasha dzenyu pasi mugehena; nokutipa utsvene uhwu, imi Mwari, tinokutendai; uye tinokutendaiwo kuti makatisarudza, kuti tisatorwe netsika dzeurema hwehama dzedu, dzinovasunga kuti vatende kuti kuna Kristu, zvinoita kuti mwoyo yavo iende kure nemi, Mwari vedu."
                },
                {
                    "number": 18,
                    "text": "Uye zvakare tinokutendai imi, Mwari, kuti tiri vakasarudzwa uye vanhu vatsvene. Ameni."
                },
                {
                    "number": 19,
                    "text": "Zvino zvakaitika kuti mushure mekunge Aruma nevamwe vake nevanakomana vake vanzwa minamato iyi, vakashamiswa zvakanyanya."
                },
                {
                    "number": 20,
                    "text": "Nokuti tarisai, wose munhu aienda mberi kunoita minamato mimwecheteyo."
                },
                {
                    "number": 21,
                    "text": "Zvino nzvimbo iyi vaiidaidza kuti Rameumbutomu, iyo, kana zvadudzirwa, zvinoreva kuti nzvimbo tsvene."
                },
                {
                    "number": 22,
                    "text": "Zvino, vari panzvimbo iyi vaiisa wose munhu, munamato mumwechetewo kuna Mwari, vachitenda Mwari vavo kuti vakasarudzwa naiye, nokuti haana kuvati vatevedze tsika dzehama dzavo, nokuti mwoyo yavo haina kubiwa kuti vatende kuti kune zvinhu zvichauya, zvavakanga vasingazive."
                },
                {
                    "number": 23,
                    "text": "Zvino, mushure mekunge vanhu vose vapa kutenda kwavo netsika iyi, vaidzokera kumisha yavo, vasingazotaura nezvaMwari vavo zvakare dakara vaungana zvakare panzvimbo tsvene, kuti vapire kutenda kwavo netsika yavo."
                },
                {
                    "number": 24,
                    "text": "Zvino Aruma paakaona izvi mwoyo wake wakarwadza; nokuti akaona kuti vakanga vari vanhu vakaipa vakarasika vakasviba; hongu, akaona kuti mwoyo yavo yakanga iri pagoridhe, nepasirivha, nepazvinhu zvakasiyana-siyana zvakanaka."
                },
                {
                    "number": 25,
                    "text": "Hongu, akaonawo kuti mwoyo yavo yakanga yakasimudzirwa mukuzvikudza, mukudada kwavo."
                },
                {
                    "number": 26,
                    "text": "Uye akasimudza izwi rake kudenga, uye akachema, achiti: Imi Ishe, kusvika riini muchibvumira varanda venyu kuti vagare pano pasi munyama, vachiona kuipa kwakadai mukati mevana vevanhu?"
                },
                {
                    "number": 27,
                    "text": "Tarisai, Mwari, vanochema kwamuri, asi mwoyo yavo yakamedzwa nekuzvida kwavo. Tarisai, Mwari, vanochema kwamuri nemiromo yavo, asi ivo vakatutuma, nekuzvikudza, nezvinhu zvisina basa zvenyika."
                },
                {
                    "number": 28,
                    "text": "Tarisai, Mwari vangu, nhumbi dzavo dzinokosha, nemhete dzavo, nemakoza avo, nezvishongo zvavo zvegoridhe, nezvose zvakakosha zvavakashonga; uye tarisai, mwoyo yavo igere pazviri, uye asi ivo vanochema kwamuri vachiti—Tinokutendai imi Mwari, nokuti tiri vanhu vakasarudzwa nemi, vamwe vachifa."
                },
                {
                    "number": 29,
                    "text": "Hongu, uye vanoti makaita kuti zvizivikanwe kwavari kuti hakuchazove naKristu."
                },
                {
                    "number": 30,
                    "text": "Ishe Mwari, kusvika riini muchibvumira kuti kuipa kwakadai nokusatenda uku kuve mukati mevanhu ava? Nhai Ishe, mungandipe simba here, kuti ndikurire kusasimba kwangu. Nokuti handina simba, uye kuipa kwakadai mukati mevanhu ava kunorwadzisa mweya wangu."
                },
                {
                    "number": 31,
                    "text": "Ishe, mwoyo wangu wasuwa zvikuru kwazvo; mungazorodze mweya wangu muna Kristu. Nhai Ishe, mungandipe here kuti ndive nesimba, kuti nditambudzike nokupfava matambudziko achauya pandiri, nenzira yokutadza kwevanhu ava."
                },
                {
                    "number": 32,
                    "text": "Ishe, mungazorodze mweya wangu here, uye mugondipa kubudirira, uyewo vashandi vamwe vaneni—hongu, Amoni naAroni, naOmuna, naAmurekiwo naZiziromu, nevanakomana vangu vaviri—hongu, kana vose ava muvape zororo, Ishe. Hongu, mungazorodze here mweya yavo muna Kristu."
                },
                {
                    "number": 33,
                    "text": "Mungavape here kuti vawane simba, kuti vatakure matambudziko avo ayo achauya kwavari pamusoro pekutadza kwevanhu ava."
                },
                {
                    "number": 34,
                    "text": "Ishe, mungape kwatiri kuti tiwane kubudirira mukuvaunza zvakare kwamuri muna Kristu."
                },
                {
                    "number": 35,
                    "text": "Tarisai Ishe, mweya yavo inokosha, uye vazhinji vavo ihama dzedu; naizvozvo, tipei isu Ishe, simba nenjere kuti tiunze ava, hama dzedu, kwamuri zvakare."
                },
                {
                    "number": 36,
                    "text": "Zvino zvakaitika kuti Aruma zvaakanga ataura mazwi aya, akaisa maoko ake pane vose avo vakanga vainaye. Uye tarisai, zvaaivarova nemaoko ake, vakazadzwa neMweya Mutsvene."
                },
                {
                    "number": 37,
                    "text": "Uye mushure mezvo vakatsaukana, vasina kumbofunga nezvavo kuti vanodyei, kana kuti vachanwei, kana kuti vachapfekei."
                },
                {
                    "number": 38,
                    "text": "Uye Ishe vakavapa zvekuti vasafe nenzara, kana kunzwa nyota; hongu, uye akavapawo simba, kuti vasazowana chinovatambudza, kunze kwekumedzwa murufaro rwaKristu. Zvino izvi zvaive maererano nemuteuro waAruma; uye izvi zvakaitika nokuti ainamata nerutendo."
                }
            ]
        },
        "/study/scriptures/bofm/alma/32": {
            "uri": "/study/scriptures/bofm/alma/32",
            "title": "Aruma 32",
            "data_type": "chapter",
            "chapter_name": "Chitsauko 32",
            "chapter_summary": [
                "Aruma anodzidzisa varombo avo vakanga vakapfava nenzira yenhamo dzavo—Rutendo itarisiro yeicho chatisingakwanise kuona asi chiri chokwadi—Aruma anopupura kuti ngirozi dzinoparidza kuvarume, vakadzi, navana—Aruma anofananidza shoko nembeu—Inofanira kudyarwa nokuiswa mupfudze—Yozokura kuva muti umo munozotanhwa muchero woupenyu hwokusingaperi. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti vakaenda, vakatangisa kuparidza shoko raMwari kuvanhu, vachipinda mumasinagogo avo, nomudzimba dzavo; hongu, uye vaiparidza shoko kunyange mumigwagwa yavo."
                },
                {
                    "number": 2,
                    "text": "Uye zvakaitika kuti shure kwokuita basa rakati kuti pakati pavo, vakatangisa kubudirira pakati pavanhu varombo; nokuti tarisai, vaitandirwa kunze kwemasinagogo nokuda kwekusatsvinda kwezvipfeko zvavo—"
                },
                {
                    "number": 3,
                    "text": "Naizvozvo vakanga vasingabvumidzwe kupinda mumasinagogo avo kuti vanamate Mwari, vachionekwa savanhu vane tsvina; naizvozvo vaiva varombo; hongu, vaionekwa nehama dzavo semarara; naizvozvo vakanga vari varombo kuzvinhu zvose zvenyika; uyewo vakanga vari varombo mumwoyo."
                },
                {
                    "number": 4,
                    "text": "Zvino, apo Aruma aidzidzisa nokutaura kuvanhu pagomo rainzi Onaidha, kwakauya mhomho huru kwaari, vaiva avo veavo vatanga tichitaura nezvavo, avo vakanga vari varombo mumwoyo, pamusana pokushaya kwavo zvinhu zvenyika."
                },
                {
                    "number": 5,
                    "text": "Uye vakauya kuna Aruma; uyo akanga ari pamberi pavo vose akati kwaari: Tarisai, idzi hama dzangu dzichaitei, nokuti dziri kushorwa navanhu vose pamusana pokushaya kwavo, hongu, kunyanya navapirisita vedu; nokuti vakatitandanisa mumasinagogo atakavaka nemaoko edu; uye vakatikanda kunze pamusana pokushaya kwedu kukuru; saka hatina nzvimbo yokunamatira Mwari vedu; uye tarisai, tichaita sei?"
                },
                {
                    "number": 6,
                    "text": "Uye zvino apo Aruma akanzwa izvi, akatendeuka kwaari, chiso chake chakamutarisa, akaona nokufara kukuru; nokuti akaona kuti zvechokwadi matambudziko avo akanga avaninipisa, uye kuti vakanga vagadzirira kunzwa shoko."
                },
                {
                    "number": 7,
                    "text": "Naizvozvo haana kuzotaura zvakawanda kune rumwe ruzhinji, asi akatambanudza ruoko rwake, akachema kune avo vaakanga akatarisa, vakanga vakasuwa zvechokwadi, akati izvo kwavari."
                },
                {
                    "number": 8,
                    "text": "Ndaona kuti makazvininipisa pamwoyo; kana zvakadaro, makakomborerwa imi."
                },
                {
                    "number": 9,
                    "text": "Tarisai mumwe wenyu ati, Ko zvino tichaita sei?—nokuti takatandaniswa kumasinagogo edu, kuti tisanamata Mwari vedu."
                },
                {
                    "number": 10,
                    "text": "Tarisai ndinoti kwamuri, munofunga here kuti munonamata Mwari kana muri mumasinagogo enyu chete?"
                },
                {
                    "number": 11,
                    "text": "Zve zvakare, ndingakubvunzei, kuti munofunga here kuti hamunganamate Mwari kunze kwekamwechete pasvondo?"
                },
                {
                    "number": 12,
                    "text": "Ndinoti kwamuri, zvakanaka kuti makatandaniswa kumasinagogo enyu, kuti muzvininipise, uye kuti mudzidze ungwaru; nokuti zvakafanira kuti mudzidze ungwaru; nokuti ndicho chikonzero muri kukandwa kunze, nokuti muri kushorwa nehama dzenyu nokuda kwehurombo hwenyu hukuru, kuti maunzwa pakuzvininipisa kwemwoyo; nokuti zvakafanira kuti muunzwe pakuzvininipisa."
                },
                {
                    "number": 13,
                    "text": "Uye zvino, nokuti mamanikidzwa kuti muzvininipise makomborerwa; nokuti munhu pane dzimwe nguva, kana amanikidzwa kuzvininipisa, anotsvaka kutendeuka; uye zvino zvechokwadi, uyo wose anotendeuka achawana tsitsi; uye uyo anowana tsitsi achishinga kusvika kumagumo iyeye achaponeswa."
                },
                {
                    "number": 14,
                    "text": "Uye zvino, sezvandataura kwamuri, nokuti makamanikidzwa kuti muve munozvininipisa makakomborerwa, ko hamufunge here kuti vanofanirwa kunge vakakomborerwa zvikuru avo vanozvininipisa zvechokwadi nenzira yeshoko?"
                },
                {
                    "number": 15,
                    "text": "Hongu, uyo anozvininipisa zvechokwadi, achitendeuka kubva pazvivi zvake, achishingirira kusvika kumagumo, iyeye achakomborerwa—hongu, achakomborerwa kupfuura avo vanozvininipisa nenzira yeurombo hwavo."
                },
                {
                    "number": 16,
                    "text": "Naizvozvo, vakakomborerwa avo vanozvininipisa vasina kumanikidzwa kuti vazvininipise; kana kuti, namamwe mazwi, akakomborerwa uyo anotenda kushoko raMwari, uye achibhabhatidzwa asina musikanzwa pamwoyo, hongu, uye asati aunzwa pakuziva shoko, kana kumanikidzwa kuti azive, asati atenda."
                },
                {
                    "number": 17,
                    "text": "Hongu, vakawanda avo vanoti: Kana mukatiratidza chiratidzo kubva kudenga, ndipo patichaziva zvechokwadi; uye tozotenda."
                },
                {
                    "number": 18,
                    "text": "Zvino ndinobvunza, uku ndiko kutenda here? Tarisai, ndinoti kwamuri, Kwete; nokuti kana munhu achiziva chinhu haana chikonzero chokutenda, nokuti anochiziva."
                },
                {
                    "number": 19,
                    "text": "Uye zvino, anotukwa zvakadii uyo anoziva zvinoda Mwari asi asingazviite, pane uyo anotenda, kana kuti uyo anechikonzero chete chekutenda, uye owira mukutadza?"
                },
                {
                    "number": 20,
                    "text": "Zvino pachinhu ichi munofanira kutonga. Tarisai, ndinoti kwamuri, zviri kuruoko rwumwechete sezvazviri kune rumwe; uye zvichazove kumunhu wose maererano namabasa ake."
                },
                {
                    "number": 21,
                    "text": "Uye zvino sekutaura kwandaita maererano nokutenda—kutenda hakuzi kuva noruzivo chairwo rwezvinhu; naizvozvo kana mune kutenda munotarisira zvinhu zvamusingaone, asi zviri zvechokwadi."
                },
                {
                    "number": 22,
                    "text": "Uye zvino, tarisai, ndinoti kwamuri, ndinoda murangarire, kuti Mwari vane tsitsi kune vose vanotenda muzita ravo; naizvozvo vanoda, chokutanga, kuti mutende, hongu, kutenda shoko ravo."
                },
                {
                    "number": 23,
                    "text": "Uye zvino, vanotumira shoko ravo kuvanhu nengirozi, hongu, kwete kuvarume chete asi kuti nokuvakadziwo. Zvino izvi hazvisizvo chete; vana vaduku vanopiwa mazwi panguva dzakawanda, ayo anonyadzisa vakachenjera nevakadzidza."
                },
                {
                    "number": 24,
                    "text": "Uye zvino, hama dzangu dzinodiwa, sezvo mada kundiziva muchaita sei sezvo muri kurwadziswa nokurasirwa kunze—zvino handidi kuti muve munofunga kuti ndave kukutongai maererano neizvo chete zvinova zviri zvechokwadi—"
                },
                {
                    "number": 25,
                    "text": "Nokuti handirevi kuti imi mose makamanikidzwa kuti muzvininipise; nokuti zvirokwazvo ndinotenda kuti pane vamwe pakati penyu vanozvininipisa, nyangwe pari papi pavangave."
                },
                {
                    "number": 26,
                    "text": "Zvino, sezvandakataura maererano nokutenda—kuti rwakanga rwusiri ruzivo chairwo—nemazwi angu akadarowo. Hamungazive chokwadi chawo pakutanga, kupfuura kuziva kuti kutenda ruzivo chairwo."
                },
                {
                    "number": 27,
                    "text": "Asi tarisai, kana mukange mamuka nokusimudzira pfungwa dzenyu, kunyange nokuedza mazwi angu, nokuita chimedu chokutenda, hongu, kunyange mukada zvenyu kusada kutenda, itai kuti chido ichi chishande mamuri, kunyange kusvikira matenda kuti mupe nzvimbo kune mamwe emazwi angu."
                },
                {
                    "number": 28,
                    "text": "Zvino, tichaenzanisa shoko nembeu. Zvino, kana muchinge mapa nzvimbo, kuti mbeu idyarwe mumwoyo yenyu, tarisai, kana iri mbeu yechokwadi, kana kuti mbeu yakanaka, kana musingairasire kunze nokusatenda kwenyu, kuti muchiramba Mweya waIshe, tarisai, inotangisa kuzvimba muzvipfuva zvenyu; uye kana monzwa kuzvimba uku, muchatanga kuti pachenyu—Iyi inofanirwa kunge iri mbeu yakanaka, kana kuti shoko racho rakanaka, nokuti inotanga kukudza mweya wangu; hongu, inotangisa kujekesa kunzwisisa kwangu, hongu, inotangisa kutapira zvikuru kwandiri."
                },
                {
                    "number": 29,
                    "text": "Zvino tarisai, izvi hazvingapamhidzire kutenda kwenyu here? Ndinoti kwamuri, Hongu; zvisinei hazvo haruna kusvika pakuve ruzivo chairwo."
                },
                {
                    "number": 30,
                    "text": "Asi tarisai, mbeu zvainofuta, uye, nokutungira, yotangisa kukura, zvino makafanira kuti iyi imbeu yakanaka; nokuti tarisai inofuta, nokutungira, nokutangisa kukura. Uye zvino, tarisai, hazvizosimbise rutendo rwenyu here? Hongu, zvichasimbisa kutenda kwenyu: nokuti muchati ndinoziva kuti iyi imbeu yakanaka; nokuti tarisai yatungira ikatanga kukura."
                },
                {
                    "number": 31,
                    "text": "Uye zvino, tarisai, mune chokwadi here kuti iyi imbeu yakanaka? Ndinoti kwamuri, Hongu; nokuti mbeu imwe neimwe inounza zvakafanana nayo."
                },
                {
                    "number": 32,
                    "text": "Naizvozvo, kana mbeu ikakura yakanaka, asi ikarega kukura, tarisai, haina kunaka, naizvozvo inorasirwa kunze."
                },
                {
                    "number": 33,
                    "text": "Uye zvino tarisai, nokuti makaedza zvinhu izvi, mukadyara mbeu, uye ikafuta nokutungira, ikatangisa kukura, munofanira kuziva kuti imbeu yakanaka."
                },
                {
                    "number": 34,
                    "text": "Uye zvino, tarisai, ruzivo rwenyu ndirwo chairwo here? Hongu, ruzivo rwenyu ndirwo chairwo muchinhu ichocho, kutenda kwenyu kwakakotsira; uye izvi nokuti munoziva, nokuti munoziva kuti shoko rakafuta mumweya yenyu, uye munozivawo kuti rakatungira, uye kuti kunzwisisa kwenyu kunotangisa kujekeswa, uye pfungwa dzenyu dzinotanga kukura."
                },
                {
                    "number": 35,
                    "text": "Ko zvino, ichi hachisi chokwadi here? Ndinoti kwamuri, Hongu, nokuti ichi chiedza; uye chose chiri chiedza chakanaka, nokuti chinoonekwa; naizvozvo munofanira kuziva kuti chakanaka; zvino tarisai, kana muchinge maedza chiedza ichi ruzivo rwenyu rwave chairwo here?"
                },
                {
                    "number": 36,
                    "text": "Tarisai ndinoti kwamuri, Kwete; zve hamufanire kuisa parutivi kutenda kwenyu, nokuti maratidza kutenda kwenyu nokudyara mbeu sokuedza kuti muzive kuti mbeu yakanaka here."
                },
                {
                    "number": 37,
                    "text": "Uye tarisai, muti zvauchatanga kukura muchati: Ngatiuchengetedze zvakanaka, kuti uite midzi, uye kuti ukure, uye utiunzire michero. Uye zvino tarisai, kana mukauchengetedza zvakakwana unoita midzi, nokukura, nokubereka michero."
                },
                {
                    "number": 38,
                    "text": "Asi mukarega kuuchengetedza, musina hanya nezvaunoda, tarisai hauzoita midzi; uye kana kupisa kwezuva kwauya kunoupisa, zve nokushaya midzi unosvava, imi moudzura mourasira kunze."
                },
                {
                    "number": 39,
                    "text": "Zvino, hazvirevi kuti mbeu iyi yange isina kunaka, kana kuti muchero wacho hawaidiwa; asi pamusana pekuti ivhu renyu harina chinhu, uye hamuzopi zvokudya kumuti, naizvozvo hamuzowana michero yawo."
                },
                {
                    "number": 40,
                    "text": "Uye ndizvo, kana mukasachengetedza shoko, muchitarisira neziso rokutenda kumuchero wacho, hamuchazokwanisi kutanha muchero womuti woupenyu."
                },
                {
                    "number": 41,
                    "text": "Asi kana mukachengetedza shoko, hongu, nokupa muti kudya apo unenge wave kutangisa kukura, nokutenda kwenyu nesimba rose, nokutirira, muchitarisira kumuchero, uchava nomudzi; tarisai uchazova muti uchakura nokuva muti woupenyu husingaperi."
                },
                {
                    "number": 42,
                    "text": "Uye nokuda kwokusimba kwenyu nokutenda kwenyu mukupfavirira nokuchengetedza shoko, kuti ritore midzi mamuri, tarisai mukufamba kwenguva muchatemha michero, inova yakakoshesesa, iyo inotapira kupfuura zvinhu zvose zvinotapira, yakachena kupfuura zvinhu zvose zvakachena, hongu, nokururama kupfuura zvinhu zvose zvakarurama; uye muchadya muchero uyu kusvikira mazadzwa, kuti musazova nenzara, kana kuva nenyota."
                },
                {
                    "number": 43,
                    "text": "Zvino, hama dzangu, muchakohwa mibairo yokutenda kwenyu, nokusimba kwenyu, nokupfavirira kwenyu, nemwoyo murefu, muchimirira muti kuti ukupei zvibereko."
                }
            ]
        },
        "/study/scriptures/bofm/alma/33": {
            "uri": "/study/scriptures/bofm/alma/33",
            "title": "Aruma 33",
            "data_type": "chapter",
            "chapter_name": "Chitsauko 33",
            "chapter_summary": [
                "Zenosi akadzidzisa kuti vanhu vanofanira kunamata nekurumbidza munzvimbo dzose uye nokutiwo kutongwa kunobviswa pamusana peMwanakomana—Zenoki aidzidzisa kuti tsitsi dzinoitwa nenzira yeMwanakomana—Mosesi akanga asimudza murenje chainge Mwanakomana waMwari. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Zvino mushure mekunge Aruma ataura mazwi aya, vakatumira kwaari vachida kuudzwa kuti vangadaire muna Mwari vamwechete, kuti vawane muchero uyu waakanga ataura, kana kuti vangadyare sei mbeu iyi, kana shoko raakanga ataura, raakati rakafanira kudyarwa mumwoyo yavo; kana tsika yavangatange nayo kushandisa rutendo rwavo."
                },
                {
                    "number": 2,
                    "text": "Uye Aruma akati kwavari: Tarisai, makati hamaikwanisa kunamata Mwari wenyu nokuti makabviswa mumasinagogo enyu. Asi tarisai, ndinoti kwamuri, kana muchifunga kuti hamunganamate Mwari, muri kukanganisa zvikuru, uye makafanira kunzvera magwaro matsvene; kana muchifunga kuti izvi ndizvo zvaakakudzidzisai, hamuanzwisise."
                },
                {
                    "number": 3,
                    "text": "Munorangarira here muchiverenga zvakataurwa naZenosi, muporofita wepasichigare, maererano nokunamata kana kurumbidza?"
                },
                {
                    "number": 4,
                    "text": "Nokuti akati: Imi mune tsitsi, Mwari, nokuti makanzwa munamato wangu, kana zvandakange ndiri murenje; hongu, makanga muzere netsitsi pandakanamata pamusoro pevakanga vari vavengi vangu, uye imi mukavatendeudzira kwandiri."
                },
                {
                    "number": 5,
                    "text": "Hongu Mwari, uye makanga muzere netsitsi kwandiri zvandaichema kwamuri ndiri mumunda mangu; zvandakachema kwamuri mumunamato wangu, uye makandinzwa."
                },
                {
                    "number": 6,
                    "text": "Uye zvakare Mwari, zvandakaenda kumba kwangu makandinzwa mumunamato wangu."
                },
                {
                    "number": 7,
                    "text": "Uye pandakapinda mukamba kangu kemukati, Ishe, uye ndikanamata kwamuri, makandinzwa."
                },
                {
                    "number": 8,
                    "text": "Hongu, imi muzere netsitsi kuvana venyu kana vachinge vachema kwamuri, kuti vanzwikwe nemi kwete nevanhu, uye imi munozovanzwa."
                },
                {
                    "number": 9,
                    "text": "Hongu Mwari, makazadzwa netsitsi pamusoro pangu, uye mukanzwa kuchema kwangu pakati pemakungano enyu."
                },
                {
                    "number": 10,
                    "text": "Hongu, uye makandinzwawo ndaraswa nokushorwa nevavengi vangu; hongu, makanzwa kuchema kwangu, uye mukashatirirwa vavengi vangu, uye mukavaranga mukushatirwa kwenyu nekuvaparadza nokukurumidza."
                },
                {
                    "number": 11,
                    "text": "Uye makandinzwa pamusana pematambudziko angu nekumira pachokwadi kwangu; uye zviri zvakonzerwa neMwanakomana wenyu kuti muve netsitsi dzakadaro kwandiri, naizvozvo ndichachema kwamuri mumatambudziko angu ose, nokuti mamuri ndimo mune rufaro rwangu; nokuti makabvisa kwandiri kunditonga kwenyu, nenzira yeMwanakomana wenyu."
                },
                {
                    "number": 12,
                    "text": "Uye zvino Aruma akati kwavari: Munoatenda here iwayo magwaro matsvene akanyorwa nevechinyakare?"
                },
                {
                    "number": 13,
                    "text": "Tarisai, kana muchiatenda, makafanira kutenda zvakataurwa naZenosi; nokuti, tarisai akati: Mabvisa kunditonga kwenyu nenzira yeMwanakomana wenyu."
                },
                {
                    "number": 14,
                    "text": "Zvino tarisai, hama dzangu, ndinobvunza kuti makaverenga magwaro here? Kana makaverenga, munotadza sei kutenda muMwanakomana waMwari?"
                },
                {
                    "number": 15,
                    "text": "Nokuti hazvina kunyorwa kuti Zenosi ega ndiye akataura nezvezvinhu izvi, asi kana Zenoki akataurawo pamusoro pezvinhu izvi—"
                },
                {
                    "number": 16,
                    "text": "Nokuti tarisai, akati: Mashatirwa Ishe, nevanhu ava, nokuti havanzwisise tsitsi dzenyu dzamakavaitira nenzira yeMwanakomana wenyu."
                },
                {
                    "number": 17,
                    "text": "Uye zvino, hama dzangu, munoona kuti muporofita wepasichigare wechipiri apupura nezveMwanakomana waMwari, uye nenzira yekuti vanhu havana kunzwisisa mazwi ake vakamutema nematombo akafa."
                },
                {
                    "number": 18,
                    "text": "Asi tarisai, izvi hazvizizvo zvose; ava havazivo vega vakataura zviri maererano neMwanakomana waMwari."
                },
                {
                    "number": 19,
                    "text": "Tarisai, akataurwa nezvake naMosesi; hongu, uye chiratidzo chacho chakasimudzwa murenje, kuti ani zvake aichitarisa aipona. Uye vazhinji vakatarisa vakapona."
                },
                {
                    "number": 20,
                    "text": "Asi vashoma vakazvinzwisisa zvazvaireva zvinhu, uye izvi zvichikonzerwa neukukutu hwemwoyo yavo. Asi kwaive nevazhinji vakanga vakaoma zvekuti havana kumbotarisa, naizvozvo vakafa. Zvino chikonzero chakaita kuti vasatarise ndechekuti vakanga vasingatende kuti chaizovarapa."
                },
                {
                    "number": 21,
                    "text": "Hama dzangu, dai maiponeswa nekungokanda maziso enyu chete kuti muponeswe, hamaizviita nokukurumidza here, kana kuti maiomesa mwoyo yenyu nokusatenda, uye moita nungo, zvekuti hamaizokanda kanda maziso enyu, zvekuti maifa?"
                },
                {
                    "number": 22,
                    "text": "Kana zvakadaro, nhamo ichauya kwamuri: asi kana zvisiri izvo, saka kandai-kandai maziso enyu mutange kutenda muMwanakomana waMwari, kuti achauya kuzonunura vanhu vake, uye nekuti achatambudzika agofa kuti adzikinure zvitema zvavo; uye nokuti achamuka zvakare kuvakafa, zvichaita kuti kuite kumuka kwevakafa, kuti vanhu vose vachamira pamberi pake, kuti vatongwe muzuva rekupedzisira rekutongwa, maererano nemabasa avo."
                },
                {
                    "number": 23,
                    "text": "Uye zvino, hama dzangu, ndinodisa kuti dai madyara shoko iri mumwoyo yenyu, uye kana richitanga kufuta ridiridzirei nerutendo rwenyu. Uye tarisai, uchaita muti, uchimera kubva mamuri kusvika muupenyu husingaperi. Uye zvino Mwari vachakuitai kuti mitoro yenyu ireruke, kuburikidza nerufaro rweMwanakomana wavo. Uye zvose izvi munogona kuzviita kana muchida. Ameni."
                }
            ]
        },
        "/study/scriptures/bofm/alma/34": {
            "uri": "/study/scriptures/bofm/alma/34",
            "title": "Aruma 34",
            "data_type": "chapter",
            "chapter_name": "Chitsauko 34",
            "chapter_summary": [
                "Amureki anopupura kuti shoko riri muna Kristu mukuponeswa—Kunze kwokunge rudzikinuro rwaitwa vanhu vose vanofa—Mitemo yose yaMosesi inonongedzera kukuzvipira kwoMwanakomana waMwari—Hurongwa hwerununuro rwokusingaperi huri mukutenda nokutendeuka—Namatirai maropafadzo enyama nomweya kuti muwane makomborero—Upenyu huno inguva yokuti munhu agadzirire kusangana naMwari—Shandirai ruponeso rwenyu nokutya pamberi paMwari. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti shure kwokunge Aruma ataura mazwi aya kwavari akagara pasi, uye Amureki akasimuka akatangisa kuvadzidzisa, achiti:"
                },
                {
                    "number": 2,
                    "text": "Hama dzangu, ndinofunga kuti hazvizi nyore kuti muve vanhu vasingazive zvinhu zvakataurwa pamusana pokuuya kwaKristu, anodzidziswa nesu kuti Mwanakomana waMwari; hongu, ndinoziva kuti zvinhu izvi zvakadzidziswa kwamuri kazhinji musati mabva matiri."
                },
                {
                    "number": 3,
                    "text": "Uye sezvo makumbira hama yangu inodiwa kuti akuzivisei kuti mungaite sei, pamusoro pematambudziko enyu; uye ataura kwamuri kuti mugadzirire pfungwa dzenyu; hongu, uye akukurudzirai kuti mutende nokupfava—"
                },
                {
                    "number": 4,
                    "text": "Hongu, kana kuti muve nokutenda kukuru kuti mudyare shoko mumwoyo yenyu, kuti muedze kunaka kwaro."
                },
                {
                    "number": 5,
                    "text": "Uye tiri kuona kuti mubvunzo mukuru uri mupfungwa dzenyu ndewekuti shoko ringave muMwanakomana waMwari here, kana kuti hapachazove naKristu."
                },
                {
                    "number": 6,
                    "text": "Uye zvakare maona kuti mumwe wangu akuratidzai, panguva dzakawanda, kuti shoko riri muna Kristu pakuponeswa."
                },
                {
                    "number": 7,
                    "text": "Mukoma wangu akataura mazwi aZenosi, kuti rununuro rwunouya kuburikidza noMwanakomana waMwari, uyezve napamazwi aZenoki, uyezve akataura kuna Mosesi kuti aratidze kuti zvinhu izvi ndezvechokwadi."
                },
                {
                    "number": 8,
                    "text": "Uye zvino, tarisai, ndinopupura kwamuri pachangu kuti zvinhu izvi ndezvechokwadi. Tarisai, ndinoti kwamuri, ndinoziva kuti Kristu achauya pakati pavana vavanhu, kuti atakure zvitadzo zvavanhu vake, uye nokuti ave anoripira zvivi zvenyika, nokuti Mwari Ishe vakazvitaura."
                },
                {
                    "number": 9,
                    "text": "Nokuti zvinofanira kuti rudzikinuro rwunofanira kuitwa; nokuti nenzira yehurongwa hukuru hwaMwari Wokusingaperi kunotofanirwa kuva nokudzikinurwa, kana kuti marudzi ose haaizodzivirirwa mukufa; hongu, vose vakaoma; hongu, vose vakapunzika nokurasika, uye munofanira kufa kunze kwokunge kudzikinurwa kwavapo uko kunofanira kuitwa."
                },
                {
                    "number": 10,
                    "text": "Nokuti zvinofanira kuti kupirwe mupiro mukuru wekupedzisira, hongu, kwete mupiro wemunhu, kana wemhuka, kana weshiri ipi zvayo, nokuti hauzova mupiro wemunhu, asi kuti uve mupiro usingaverengeke uye wokusingaperi."
                },
                {
                    "number": 11,
                    "text": "Zvino hakuna munhu angapire ropa rake kuti riripire zvivi zvomumwe. Zvino, kana munhu achinge aponda, tarisai mutemo wedu, wakarurama, unoti mukoma wake ngaauraiwe here? Ndinoti kwamuri, Kwete."
                },
                {
                    "number": 12,
                    "text": "Asi mutemo unoda upenyu hwaiye anenge auraya; naizvozvo hakuna chimwe chinhu chisiri rudzikinuro rwusingaverengeke chinokwanisa kuripira zvivi zvenyika."
                },
                {
                    "number": 13,
                    "text": "Naizvozvo, kunofanirwa kunge kune kupira kukuru kwekupedzisira, zvino kwozove, kana kuti kunofanirwa kunge kune, kumiswa kwekudeuka kweropa; zvino mutemo waMosesi unozozadzikiswa, hongu, uchazadzikiswa wose, kose kamhunzi nekose katsanga uye hapana chinenge chapfuura."
                },
                {
                    "number": 14,
                    "text": "Uye tarisai, izvi ndizvo zvinoreva mutemo, chinhu chose chinonongedzera kumupiro mukuru wekupedzisira, uye mupiro mukuru uyu wekupedzisira anenge ari Mwanakomana waMwari, hongu, anogara nokusingaperi."
                },
                {
                    "number": 15,
                    "text": "Uye nokudaro achazounza ruponeso kune avo vose vachatenda muzita rake; ichi chiri chinangwa chemupiro wekupedzisira uyu, kuti aunze tsitsi dziri muura, idzo dzinokunda kuenzanisa, uye nokuunza nzira kuvanhu kuti vave nokutenda mukutendeuka."
                },
                {
                    "number": 16,
                    "text": "Uye zvadaro tsitsi dzingagutse kuda kwose kwokuenzanisa, nokuvafungata nemaoko anochengetedza, kune uyo asingaratidze kutenda mukutendeuka anoiswa kumutemo wose wezvinodikanwa nekuenzanisa; naizvozvo iyeyo chete anotenda mukutendeuka ndiye anopiwa hurongwa hukuru hwerununuro rwokusingaperi."
                },
                {
                    "number": 17,
                    "text": "Naizvozvo Mwari ngavakubvumirei, hama dzangu, kuti mutange kuratidza kutenda kwenyu mukutendeuka, kuti mutangise kudaidza zita ravo dzvene, kuti vakunzwirei tsitsi;"
                },
                {
                    "number": 18,
                    "text": "Hongu, chemerai tsitsi kwavari; nokuti mukuru pakuponesa."
                },
                {
                    "number": 19,
                    "text": "Hongu, zvininipisei, murambe muchinyengetera kwaari."
                },
                {
                    "number": 20,
                    "text": "Chemai kwavari kana muri muminda yenyu, hongu, nepamusoro pezvipfuyo zvenyu."
                },
                {
                    "number": 21,
                    "text": "Chemai kwavari mudzimba dzenyu, hongu, pamusoro pezvemudzimba dzenyu zvose, mangwanani, masikati, namauro."
                },
                {
                    "number": 22,
                    "text": "Hongu, chemai kwavari kuti mukunde masimba emhandu dzenyu."
                },
                {
                    "number": 23,
                    "text": "Hongu, chemai kwavari pamusana padhiabhorosi, anova mhandu yokururama kwose."
                },
                {
                    "number": 24,
                    "text": "Chemai kwavari pamusana pezvirimwa zveminda yenyu, kuti mugobudirira mazviri."
                },
                {
                    "number": 25,
                    "text": "Chemerai zvipfuyo zvemumakura enyu, kuti zviwande."
                },
                {
                    "number": 26,
                    "text": "Asi izvi hazvizi zvose; munofanira kudurura mweya yenyu twumba twenyu twomukati, nenzvimbo dzenyu dzakavanzika, nomumarenje enyu."
                },
                {
                    "number": 27,
                    "text": "Hongu, kana musingacheme kuna Ishe, itai kuti mwoyo yenyu izare, muri mumunamato kwavari nguva dzose pamusoro pemagariro akanaka enyu, namagariro akanaka avavo vakakutenderedzai."
                },
                {
                    "number": 28,
                    "text": "Uye zvino tarisai hama dzangu dzinodiwa, ndinoti kwamuri, musafunge kuti izvi ndizvo zvose; nokuti shure kwokunge maita zvinhu izvi zvose, kana mukatandanisa vanoshaya, nevasina zvokupfeka, musingashanyire vanorwara navanotambudzika, musingapewo kana munazvo, kune avo vasina—ndinoti kwamuri, kana musingaite chimwe chezvinhu izvi, tarisai, minamato yenyu hairevi chinhu, haikupii chinhu, uye muri vanyengedzi avo vanoramba kutenda."
                },
                {
                    "number": 29,
                    "text": "Naizvozvo, kana musingarangarire kuvanetsitsi, makaita semarara anorasirwa kunze, (chinova chinhu chisingakoshi) uye anotsikwa pasi petsoka dzavanhu."
                },
                {
                    "number": 30,
                    "text": "Uye zvino hama dzangu, ndingade kuti, shure kwokunge mawana vapupuri vakawanda kudai, muchiona kuti magwaro matsvene anopupura pamusana pezvinhu izvi, uyai muunze muchero wokutendeuka."
                },
                {
                    "number": 31,
                    "text": "Hongu, ndingade kuti muuye musaomesa mwoyo yenyu zvakare; nokuti tarisai, iye zvino inguva nezuva rokuponeswa kwenyu; naizvozvo mukatendeuka nokusaomesa mwoyo yenyu, izvozvi zano guru rorununuro rinobva ratoiswa pamuri."
                },
                {
                    "number": 32,
                    "text": "Nokuti tarisai, upenyu huno ndiyo nguva yokuti vanhu vagadzirire kusangana naMwari, hongu, tarisai zuva reupenyu huno izuva rokuti munhu ave anoita mabasa ake."
                },
                {
                    "number": 33,
                    "text": "Uye zvino sezvo ndambotaura kwamuri kare, sezvo makanzwa uchapupu hwakawanda, naizvozvo, ndinokukumbirai kuti musaverengere zuva renyu rokutendeuka kusvikira kumagumo; nokuti shure kwezuva rino roupenyu, iro rakapiwa kwatiri kuti tigadzirire upenyu husingaperi, tarisai, kana tisingashandise nguva yedu zvakanaka tichiri paupenyu huno, kunozouya usiku hutema apo kunenge kusisina basa rinoitwa."
                },
                {
                    "number": 34,
                    "text": "Hamuzokwanisa kuti, apo muchaunzwa panguva inotyisa iyoyo, kuti ndichatendeuka, kuti ndichadzokera kuna Mwari vangu. Kwete, hamuzogona kudaro; nokuti mweya mumwechete iwoyo uri mumiviri yenyu panguva yamuchabva muupenyu huno, mweya iwoyo unenge uine simba rokugara mumiviri yenyu munyika yokusingaperi."
                },
                {
                    "number": 35,
                    "text": "Nokuti tarisai, kana mukaverengera zuva renyu rokutendeuka kusvikira mafa, tarisai, mava pasi pemweya wadhiabhorosi, anokubatanidzai kuva vake; naizvozvo, Mweya waIshe unobva mamuri, uye hauna nzvimbo mamuri, dhiabhorosi ane simba rose pamuri; uye izvi ndizvo zvinenge zvaita vakaipa mukupedzisira."
                },
                {
                    "number": 36,
                    "text": "Uye izvi ndinozviziva, nokuti Ishe vakati havagare mutemberi dzisiri tsvene, asi mumwoyo yavakarurama ndimo mavanogara; hongu, uyewo zvakare vakati vakarurama vachagara navo muumambo hwavo, havazoenda kunze zvakare; asi nguwo dzavo dzinofanirwa kuitwa chena kuburikidza neropa reGwayana."
                },
                {
                    "number": 37,
                    "text": "Uye zvino hama dzangu dzinodiwa, ndinoda kuti murangarire zvinhu izvi, nokutiwo muve munoshandira ruponeso rwenyu muchitya Mwari; uye nokuti muchirega kuramba zvekuuya kwaKristu;"
                },
                {
                    "number": 38,
                    "text": "Kuti musanyunyute pamusoro peMweya Mutsvene, asi kuti muugamuchire, mutakure zita raKristu; kuti muzvininipise kusvikira muguruva, uye muchinamata Mwari, panzvimbo iri yose yamunenge muri, mumweya nomuchokwadi; muchigara mukutenda mazuva ose, pamusoro petsitsi zhinji nemakomborero avanokupai."
                },
                {
                    "number": 39,
                    "text": "Hongu, uyezve ndinokukuridzirai, hama dzangu, kuti mugare makarindira mukunamata nguva dzose, kuti murege kutungamirirwa nemiedzo yadhiabhorosi, kuti asakukurirei, kuti musava vanhu vake nezuva rokupedzisira; nokuti tarisai, hapana chinhu chakanaka chaanokupai."
                },
                {
                    "number": 40,
                    "text": "Uye zvino hama dzangu dzinodiwa, ndinokurudzirai kuti muve makatirira, kuti mutakure kurwadza kwose zvako; kuti musamukire avo vanokutandirai kunze pamusana pokushaya kwenyu kukuru; nokuti mungazova vatadzi saivo."
                },
                {
                    "number": 41,
                    "text": "Asi kuti muve makapfava, nokushivirira nhamo dzenyu, mune tariro yakasimba yokuti nerimwe zuva muchazorora kubva mumatambudziko enyu."
                }
            ]
        },
        "/study/scriptures/bofm/alma/35": {
            "uri": "/study/scriptures/bofm/alma/35",
            "title": "Aruma 35",
            "data_type": "chapter",
            "chapter_name": "Chitsauko 35",
            "chapter_summary": [
                "Kuparidzwa kweshoko kunoparadza unyengedzi hwemaZoramu—Vanotandanisa vatendeuki, avo vakabva vanobatana nevanhu vaAmoni kuJeshoni—Aruma anusuwa pamusana pekuipa kwevanhu ava. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika kuti Amureki apedza kutaura mazwi aya, vakabva mukati memhomho yevanhu uye vakabva vaenda kunyika yeJeshoni."
                },
                {
                    "number": 2,
                    "text": "Hongu, nevamwe vose vehama, mushure mekunge vaparidza shoko kumaZoramu, naivowo vakaenda kunyika yaJeshoni."
                },
                {
                    "number": 3,
                    "text": "Uye zvakaitika kuti avo vakanga vachizivikanwa zvakanyanya pakati pemaZoramu pavakabvunzana maererano nemazwi akanga aparidzwa kwavari, vakashatiriswa neshoko iri, nokuti raiparadza unyengedzi hwavo; saka havana kuda kuteerera kumazwi aya."
                },
                {
                    "number": 4,
                    "text": "Uye vakatumira kuti vanhu vose munyika yose vaungane pamwechete, vakavabvunza pamusana pemazwi akanga ataurwa."
                },
                {
                    "number": 5,
                    "text": "Zvino vatongi vavo nevapirisita vavo nevadzidzisi vavo havana kuzivisa vanhu maererano nezvido zvavo; naizvozvo vakatsvaka muruvande zvaifungwa nevanhu."
                },
                {
                    "number": 6,
                    "text": "Uye zvakaitika kuti mushure mekunge vaona zvaifungwa nevanhu, avo vakanga vachida mazwi akanga ataurwa naAruma nehama dzake vakatandanisirwa kunze kwenyika; uye vakanga vakawanda; uye vakauyawo kunyika yeJeshoni."
                },
                {
                    "number": 7,
                    "text": "Uye zvakaitika kuti Aruma nehama dzake vakavaparidzira."
                },
                {
                    "number": 8,
                    "text": "Zvino vanhu vemaZoramu vakashatirirwa vanhu vaAmoni vakanga vari muJeshoni, uye mutongi mukuru wemaZoramu, semunhu aive neuipi, akaraira kuvanhu vaAmoni kuti vatandanise vanhu vakanga vapinda munyika yavo."
                },
                {
                    "number": 9,
                    "text": "Uye akataura zvizhinji zvekuvatyisidzira. Uye zvino vanhu vaAmoni havana kutya mazwi aya; naizvozvo havana kuvatandanisa, asi vakagashira vose varombo vemaZoramu avo vakauya kwavari; uye vakavapa zvokudya, uye vakavapfekedza, uye vakavapa nyika kuti ive nhaka yavo; uye vakavaitira sezvavaida."
                },
                {
                    "number": 10,
                    "text": "Zvino izvi zvakamutsa kushatirwa kwemaZoramu kuti varwisane nevanhu vaAmoni, uye vakatanga kusangana nemaRamani nekuvamutsawo kuti vavashatirirwewo."
                },
                {
                    "number": 11,
                    "text": "Uye ndokutanga kwakaita maZoramu nemaRamani kugadzirira hondo yekurwisa vanhu vaAmoni, nemaNifai."
                },
                {
                    "number": 12,
                    "text": "Uye ndokupera kwakaita gore rechigumi nemanomwe rekutonga kwevatongi vanhu vaNifai."
                },
                {
                    "number": 13,
                    "text": "Uye vanhu vaAmoni vakabva munyika yaJeshoni, uye vakaenda munyika yaMereki, uye vakapa nzvimbo munyika yaJeshoni kumauto emaNifai, kuti varwisane nemauto emaRamani nemauto emaZoramu; uye ndokutanga kwakaita hondo pakati pemaRamani nemaNifai, mugore rechigumi nemasere ekutonga kwevatongi; uye rungano rwavo rwuchataurwa zvarwo maererano nehondo dzavo mushure."
                },
                {
                    "number": 14,
                    "text": "Uye Aruma, naAmoni, nehama dzavo, nevanakomana vaviri vaAruma vakadzokera kunyika yeZarahemura, mushure mekunge vanga vari midziyo mumaoko aMwari yekuunza maZoramu mazhinji mukutendeuka; uye vose vakatendeuka vakabviswa munyika yavo; asi vane nyika dzavo dzenhaka munyika yaJeshoni, uye vakatora zvombo zvekuzvidzivirira, uye nevakadzi vavo, nevana, nenzvimbo dzavo."
                },
                {
                    "number": 15,
                    "text": "Zvino Aruma, asuwiswa nokutadza kwevanhu vake, hongu nehondo, nekudeura ropa, nekunetsana kwaive pakati pavo; uye ari akanga achitaura shoko, kana kuti ari ange atumwa kundotaura shoko, kuvanhu vose muguta rega-rega; nokuona kuti mwoyo yevanhu yakanga yototanga kuoma, nokuti vakanga votanga kugumburwa nokuoma kweshoko, mwoyo wake wakasuwa zvikuru."
                },
                {
                    "number": 16,
                    "text": "Naizvozvo, akaita kuti vanakomana vake vaungane pamwechete, kuti avagovanise mabasa, mumwe nomumwe, zvinhu zviri maererano nokururama. Uye tine rungano rwemirairo yake, yaakapa kwavari maererano nezvinyorwa zvake."
                }
            ]
        },
        "/study/scriptures/bofm/alma/36": {
            "uri": "/study/scriptures/bofm/alma/36",
            "title": "Aruma 36",
            "data_type": "chapter",
            "chapter_name": "Chitsauko 36",
            "chapter_summary": [
                "Aruma anopupura kuna Hiramani kutendeutswa kwake mushure mekuona ngirozi—Akatambudzika nekurwadziwa kwemweya wakaraswa; akadaidza zita raJesu, uye ndokubva azvarwa naMwari—Rufaro rwunotapira rwakazadza mweya wake—Akaona mhomho dzengirozi dzichirumbidza Mwari—Vazhinji vakatendeutswa vakaraira uye vakaona sezvaakanga araira akaona. Zvingangove makore 74 Kristu asati azvarwa."
            ],
            "book_intro": [
                "Mirairo yaAruma kummwanakomana wake Hiramani."
            ],
            "verses": [
                {
                    "number": 1,
                    "text": "Mwanakomana wangu, isa nzeve kumazwi angu; nokuti ndinopika kwauri, kuti kana uchiteerera chete mirairo yaMwari uchabudirira munyika."
                },
                {
                    "number": 2,
                    "text": "Ndinoti dai waita sezvandakaita ini, mukuyeuka usungwa hwemadzibaba edu; nokuti vakanga vari muusungwa, uye hakuna akagona kuvasunungura kunze kwaMwari vaAbrahama, naMwari vaIsaka, naMwari vaJakobo; uye akavabvisa chokwadi mumatambudziko avo."
                },
                {
                    "number": 3,
                    "text": "Uye zvino iwe mwana’ngu Hiramani, tarisai, uchiri muujaya hwako, naizvozvo, ndinokunyengetedza kuti dai wanzwa mazwi angu ugodzidza kwandiri; nokuti ndinoziva kuti ani zvake achaisa ruvimbo rwavo muna Mwari vachatsigirwa mukuedzwa kwavo, nemumatambudziko avo, nemukurwadziwa kwavo, uye vachasimudzwa muzuva rekupedzisira."
                },
                {
                    "number": 4,
                    "text": "Uye handidi kuti mufunge kuti ndinoziva ndega—kwete zvenyika asi zvemweya, kwete zvepfungwa yenyama asi zvaMwari."
                },
                {
                    "number": 5,
                    "text": "Zvino tarisai, ndinoti kwamuri, dai ndakanga ndisina kuzvarwa naMwari ndingadai ndisina kuziva zvinhu izvi; asi Mwari, nemuromo wengirozi yavo tsvene, vakaita kuti ndizive zvinhu izvi, kwete kuti ndakanga ndakakodzera;"
                },
                {
                    "number": 6,
                    "text": "Nokuti ndaifamba nevanakomana vaMosaya, tichitsvaka kuparadza chechi yaMwari; asi tarisai, Mwari vakatumira ngirozi yavo kuti itimise munzira."
                },
                {
                    "number": 7,
                    "text": "Uye tarisai, yakataura nesu, nezwi raiita sekutinhira kwemabhanan’ana, uye nyika yose yakazunguzika pasi petsoka dzedu; tose tikawira pasi, nokuti takanga tabatwa nokutya Ishe."
                },
                {
                    "number": 8,
                    "text": "Asi tarisai, izwi rakati kwandiri: Simuka. Uye ndikasimuka ndikamira, ndikaona ngirozi."
                },
                {
                    "number": 9,
                    "text": "Uye ikati kwandiri: Kana iwe pachako ungaparadzwe, rega kuramba uchitsvaka kuparadza chechi yaMwari."
                },
                {
                    "number": 10,
                    "text": "Uye zvakaitika kuti ndakawira pasi; uye kukapera mazuva matatu neusiku hutatu ndisingagone kuzurura muromo wangu, kana kushandisa maoko kana makumbo angu."
                },
                {
                    "number": 11,
                    "text": "Uye ngirozi ikataura mamwe mazwi kwandiri, akanzwikwa nevamwe vangu, asi ini handina kuanzwa; nokuti pandakanzwa mazwi aya—Kana iwe uchida pachako kuparadzwa, rega kutsvaka kuparadza chechi yaMwari—ndakabatwa nekutya kukuru nokushamiswa kukuru zvekuti ndakati ndingangoparadzwa, zvekuti ndakabva ndawira pasi uye ndikasazonzwa chinhu."
                },
                {
                    "number": 12,
                    "text": "Asi ndakaparadzwa nokutambudzika kwokusingaperi, nokuti mweya wangu wakanga wanetswa zvakakura nokuparadzwa nezvitema zvangu zvose."
                },
                {
                    "number": 13,
                    "text": "Hongu, ndakayeuka zvitadzo zvangu zvose nehuipi hwangu, zvandakanetswa nazvo nekurwadza kwegehena; hongu, ndakaona kuti ndakanga ndapandukira Mwari vangu, nokutiwo ndakanga ndisina kuchengetedza mirairo yavo mitsvene."
                },
                {
                    "number": 14,
                    "text": "Hongu, uye ndakanga ndaponda vazhinji vevana vavo, kana kuti ndakanga ndavatungamirira kunoparadzwa; hongu, uye muchidimbu zvitadzo zvangu zvakanga zvakura, zvekuti pfungwa yekuti ndiuye pamberi paMwari yainetsa mweya wangu nokutya kusingataurike."
                },
                {
                    "number": 15,
                    "text": "Ndaifunga, kuti ndingangotandaniswa ndikasazovepo mumweya zvose nemunyama, kuti handichazounzwa kuti ndimire pamberi paMwari vangu, kuti nditongwe nezviito zvangu."
                },
                {
                    "number": 16,
                    "text": "Uye zvino, kwemazuva matatu neusiku hutatu ndakanga ndichinetswa, kana nokurwadziwa kwemweya wakaraswa."
                },
                {
                    "number": 17,
                    "text": "Uye zvakaitika kuti zvandakanga ndichinetswa nokushushikana, ndichidyiwa nendangariro dzezvitema zvangu zvakawanda, tarisai, ndakarangarirawo kuti ndakambonzwa baba vangu vachiporofita kuvanhu maererano nezvekuuya kwemumwe anonzi Jesu Kristu, Mwanakomana waMwari, kuzodzikinura zvitema zvenyika."
                },
                {
                    "number": 18,
                    "text": "Zvino, ndangariro yangu payakabata papfungwa iyi, ndakachema nechemumwoyo: Jesu Mwanakomana waMwari, ndinzwirei tsitsi, ini ndiri mukati mekuipirwa, uye ndakakomberedzwa nengetani dzekufa dzisingaperi."
                },
                {
                    "number": 19,
                    "text": "Uye zvino tarisai, pandakafunga izvi, handina kuzoyeuka kurwadziwa kwangu kwete; hongu, handina kuzodyiwa nendangariro dzezvitema zvangu."
                },
                {
                    "number": 20,
                    "text": "Uye ndakanzwa kufara, uye ndikaona chiedza chinoshamisa; hongu, mweya wangu wakazadzwa nerufaro rwaipfuura kurwadzwa kwangu!"
                },
                {
                    "number": 21,
                    "text": "Hongu, ndinoti kwauri mwana’ngu, hakuna chingarwadze kupfuura kurwadziwa kwandaiitwa. Hongu, uye ndinoti zvakare kwauri, mwanangu, nerumwe rutivi, ndinoti hakuna kumwe kutapira kunopfuura rufaro rwangu."
                },
                {
                    "number": 22,
                    "text": "Hongu, ini ndinofunga kuti ndakaona, sekuona kwakaita baba vedu Rihai, Mwari vagere pachigaro chavo chekutonga, vakakombwa nemhomho dzengirozi dzisingaverengeke, uye dzichiimba nokurumbidza Mwari vavo; hongu, uye mweya wangu wakashuwa kuveko."
                },
                {
                    "number": 23,
                    "text": "Asi tarisai, maoko nemakumbo angu zvakawana simba razvo zvakare, uye ndikamira nemakumbo angu, uye ndikaratidza kuvanhu kuti ndakanga ndazvarwa munaMwari."
                },
                {
                    "number": 24,
                    "text": "Hongu, uye kubvira panguva iyoyo kana kusvika zvino, ndinoshanda ndisingamire, kuti ndiunze mweya mukutendeuka; kuti zvimwe vangarairewo rufaro rwukuru rwandakanzwa ini; kuti naivowo vazvarwe munaMwari, uye vagozadzwa neMweya Mutsvene."
                },
                {
                    "number": 25,
                    "text": "Hongu, uye zvino tarisai, mwana wangu, Ishe vanondipa mufaro mukuru mumichero yekushanda kwangu;"
                },
                {
                    "number": 26,
                    "text": "Nokuti pamusoro peshoko ravakandipa, tarisai, vazhinji vakazvarwa muna Mwari, uye vakaraira zvandakaraira, uye vakaona vakatarisana nezvandakaona; naizvozvo vanoziva nezvezvinhu zvandataura, sekuziva kwandinoita; uye ruzivo rwandiinarwo nderwaMwari."
                },
                {
                    "number": 27,
                    "text": "Uye ndakatsigirwa mukuedzwa nematambudziko erudzi rwose, hongu, uye nemukurwadziwa kwose, hongu, Mwari vakandibvisa mutirongo, nemumajoto, nemurufu; hongu, uye ndinoisa ruvimbo rwangu mavari, uye vanondibvisa nokundiburitsa."
                },
                {
                    "number": 28,
                    "text": "Uye ndinoziva kuti vachandisimudza musi wekupedzisira, kuti ndigare navo mukubwinya; hongu, uye ndichavarumbidza nariini, nokuti vakaburitsa madzibaba edu munyika yeEgipita, uye vakamedzesa maEgipita neGungwa Dzvuku; uye vakavatungamirira nesimba ravo kuenda kunyika yavakavimbiswa; hongu, uye vaivabvisa muusungwa nehutapwa nguva nenguva."
                },
                {
                    "number": 29,
                    "text": "Hongu, uye akabvisawo madzibaba edu munyika yeJerusarema; uye vakavabvisa, pamusana pesimba ravo risingaperi, muusungwa nemuhutapwa, nguva nenguva kana kusvika nhasi uno; uye ndinogara ndakayeuka kuiswa kwavo muhusungwa; hongu, uye kana nemiwo makafanira kuyeuka, sezvandaita, utapwa hwavo."
                },
                {
                    "number": 30,
                    "text": "Asi tarisai, mwana’ngu, izvi hazvizizvo zvose; nokuti wakafanira kuziva sezvandinoziva, kuti kana uchichengetedza mirairo yaMwari uchabudirira munyika; uye wakafanira kuzivawo, kuti kana usingateerere mirairo yaMwari uchabviswa pamberi pavo. Zvino izvi zviri maererano neshoko ravo."
                }
            ]
        },
        "/study/scriptures/bofm/alma/37": {
            "uri": "/study/scriptures/bofm/alma/37",
            "title": "Aruma 37",
            "data_type": "chapter",
            "chapter_name": "Chitsauko 37",
            "chapter_summary": [
                "Mahwendefa endarira nemamwe magwaro matsvene anochengetedzwa kuti aunze mweya kuruponeso—MaJaredhi akaparadzwa pamusoro pekuipa kwavo—Mhiko dzavo dzakavandika nezvibvumirano hazvifanire kuzivikanwa nevanhu—Ranganai naIshe mukuita kwenyu kwose—Sekutungamirwa kwakaitwa maNifai neRiahona, saka neshoko raKristu rinotungamira vanhu kuupenyu hwokusingaperi. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Uye zvino mwanakomana wangu Hiramani, ndinokuti utore zvinyorwa zvandakapiwa kuti ndichengete;"
                },
                {
                    "number": 2,
                    "text": "Uye ndinokutiwo uchengete zvinyorwa zvevanhu ava, sekuita kwandakaita ini, pamahwendefa aNifai, uye wochengetedza zvose zvinhu izvi wakazvieresa zvandakachengeta, kana sekuchengeta kwandakazviita; nokuti pane chikonzero chakanaka chekuti zvichengetedzwe."
                },
                {
                    "number": 3,
                    "text": "Uye aya mahwendefa endarira, ane zvinyorwa izvi, ane zvinyorwa zvemagwaro matsvene paari, ane nhoroondo yekuberekwa kwemadzibaba edu, kana kubvira pakutanga—"
                },
                {
                    "number": 4,
                    "text": "Tarisai, zvakaporofitwa namadzibaba edu, kuti zvichengetwe uye zvikotswe zvichipiwa kuchizvarwa nechizvarwa, uye zvigochengetedzwa nokukotswa neruoko rwaIshe kusvika panguva yazvichaenda kumarudzi ose, hama, ndimi, nevanhu, kuti vagoziva zvakavanzika zvirimo."
                },
                {
                    "number": 5,
                    "text": "Uye zvino tarisai, kana zvikachengetedzwa zvakafanira kuramba zviine kupenya kwazvo; hongu, uye zvicharamba zviine kupenya kwazvo; hongu, uye kana ose mahwendefa ane zvinyorwa zvitsvene."
                },
                {
                    "number": 6,
                    "text": "Zvino ungafunge kuti kushaya maturo kwangu; asi tarisai ndinoti kwauri, muzvinhu zvidiki nezvakareruka ndimo munobva zvinhu zvikuru; uye zvinhu zvidiki kazhinji ndizvo zvinovhiringidza zvikuru zvakachenjera."
                },
                {
                    "number": 7,
                    "text": "Uye Ishe Mwari vanoshandisa zvinhu kuti vaite mabasa avo makuru okusingaperi; uye nezvinhu zvidiki Ishe vanonyadzisa vachenjeri uye vachiunza mweya mizhinji muruponeso."
                },
                {
                    "number": 8,
                    "text": "Uye zvino, kubvira riini kwange kuri kungwara kwaMwari kuti zvinhu izvi zvichengetedzwe; nokuti tarisai, zvakudza ndangariro dzevanhu, hongu, vakapwisa vazhinji pamusoro pekukanganisika kwenzira dzavo, uye vakaunzwa mukuziva Mwari vavo nokuponeswa kwemweya yavo."
                },
                {
                    "number": 9,
                    "text": "Hongu, ndinoti kwamuri, dai pasina zvinhu izvi zviri muzvinyorwa izvi, zviri pamahwendefa aya, Amoni nehama dzake havangadai vakakwanisa kupwisa zviuru zvakawanda kudayi zvemaRamani pamusoro pekukanganisa kwetsika dzemadzibaba avo; hongu, zvinyorwa izvi nemazwi azvo zvakavaita kuti vatendeuke, zvinoreva kuti, zvakavaita kuti vave neruzivo rwaIshe Mwari vavo, uye nokuti vafare munaJesu Kristu Mununuri wavo."
                },
                {
                    "number": 10,
                    "text": "Ko ndiani angazvizive zvimwe zvingangoita kuti zviuru zvakawanda zvavo zviuye, hongu, uye nezviuru zvakawanda zvehama dzedu dzakaoma mitsipa, maNifai, avo vari kuomesa mwoyo yavo muzvitema uye nemuzvitadzo, kuti vasvike mukuziva Mununuri wavo?"
                },
                {
                    "number": 11,
                    "text": "Zvino zvakavandika izvi hazvisati zvaziviswa kwandiri zvakakwana; nokudaro ndombomira ndakadaro."
                },
                {
                    "number": 12,
                    "text": "Uye zvingakwane kana ndikangoti zvakachengeterwa basa rakanaka, basa iri richizivikanwa kuna Mwari; nokuti vanoraira neungwaru mumabasa avo ose, uye nzira dzavo dzakatwasanuka, uye nzira yavo yokusingaperi inogara yakadaro."
                },
                {
                    "number": 13,
                    "text": "Rangarira, rangarira, mwanakomana wangu Hiramani, kuti mirairo yaMwari yakaoma zvakaita sei. Uye vakati: Kana mukachengeta mirairo yangu muchabudirira munyika—asi kana musingachengete mirau yake muchabviswa pamberi pake."
                },
                {
                    "number": 14,
                    "text": "Uye zvino rangarira, mwanakomana wangu, kuti Mwari vavimba newe muzvinhu izvi, zviri zvinhu zvinoera, zvavakachengetedza zvichiera, uyewo zviri zvavachachengetedza nokuzvikotsa kuitira basa ravo rakachenjera, kuti vagoratidza simba ravo kuzvizvarwa zvamangwana."
                },
                {
                    "number": 15,
                    "text": "Uye zvino tarisai, ndinokutaurira nemweya wechiporofita, kuti kana ukatyora mirairo yaMwari, tarisai, zvinhu izvi zvinoera zvichabviswa kwauri nesimba raMwari, uye iwe uchaendeswa kuna Satani, kuti agokuurutsa sekunge ari kuurutsa makoto nemhepo."
                },
                {
                    "number": 16,
                    "text": "Asi ukachengetedza mirairo yaMwari, ukaita nezvinhu zvinoera izvi maererano nezvataurwa naIshe kuti uite, (nokuti wakafanira kukumbira kuna Ishe pane zvose zvaunoda kuita nazvo) tarisai, hakuna simba renyika kana regehena ringazvibvute kwauri, nokuti Mwari vane simba rekuzadzikisa mazwi avo ose."
                },
                {
                    "number": 17,
                    "text": "Nokuti vachazadzikisa zvivimbiso zvavo zvose zvavachaita kwauri, nokuti vakazadzikisa zvavakavimbisa madzibaba edu."
                },
                {
                    "number": 18,
                    "text": "Nokuti vakavavimbisa kuti vachachengetedza zvinhu izvi nokuti zvine basa kwavari, kuti vagoratidza simba ravo kumarudzi amangwana."
                },
                {
                    "number": 19,
                    "text": "Uye zvino tarisai, basa rimwechete varizadzikisa, kana nokudzorera zviuru zvizhinji zvemaRamani mukuziva chokwadi; uye vakaratidza simba ravo mavari, uye vacharatidza zve simba ravo mavari nemuzvizvarwa zvamangwana; naizvozvo vachachengetedzwa."
                },
                {
                    "number": 20,
                    "text": "Naizvozvo ndinokuudza, mwanakomana wangu Hiramani, kuti simba mukuzadzikisa mazwi angu ose, uye usimbewo mukuchengeta mirairo yaMwari sekunyorwa kwayakaitwa."
                },
                {
                    "number": 21,
                    "text": "Uye zvino, ndichataura newe pamusoro pemahwendefa makumi maviri nemana aya, kuti uachengete, kuti zvakavandika nemabasa erima, nemabasa emuruvande, kana mabasa emuruvande evanhu avo vakaparadzwa, aiswe pachena kuvanhu ava; hongu, kwose kuponda kwavo, nokupamba, nokuparadza kwavo, nokuipa noruvengo rwavo, kuti kuiswe pachena kuvanhu ava; hongu, uye nokuti iwe uchengetedze zvidudziriso izvi."
                },
                {
                    "number": 22,
                    "text": "Nokuti tarisai, Ishe vakaona kuti vanhu vavo vave kutanga kushanda murima, hongu, kushanda mukuponda muruvande noruvengo rwakavanzwa; naizvozvo Ishe vakati, kana vasina kutendeuka vachaparadzwa vakabviswa pamusoro penyika."
                },
                {
                    "number": 23,
                    "text": "Uye Ishe vakati: Ndichagadzirira muranda wangu Gaziremu, dombo, richapenya murima kunge mwenje, kuti ndiratidze vanhu vangu vanondishandira, kuti ndivaratidze mabasa ehama dzavo, hongu, mabasa avo emuruvande, mabasa avo erima, nokuipa noruvengo rwavo."
                },
                {
                    "number": 24,
                    "text": "Uye zvino mwanakomana wangu, zvidudziriso izvi zvakagadzirwa kuti shoko raMwari rizadzikiswe, ravakataura, vachiti:"
                },
                {
                    "number": 25,
                    "text": "Ndichaburitsa murima ndichiisa muchiedza mabasa avo ose emuruvande noruvengo rwavo; uye kunze kwokunge vatendeuka ndichavaparadza nokuvabvisa pamusoro penyika; uye ndichaisa pachena zvose zvakavandika zvavo noruvengo rwavo, kurudzi rwose rwuchagara munyika ino."
                },
                {
                    "number": 26,
                    "text": "Uye zvino, mwanakomana wangu, tinoona kuti havana kutendeuka; naizvozvo vakaparadzwa, uye nokudaro shoko raMwari rakazadzikiswa; hongu, ruvengo rwavo rwakavanda rwakabviswa murima kukaitwa kuti isu tirwuzive."
                },
                {
                    "number": 27,
                    "text": "Uye zvino, mwanakomana wangu, ndinokutaurira kuti utore mhiko dzavo dzose, nezvitenderano zvavo, nezvibvumirano zvavo mukuipa kwavo kwakavandika; hongu, nezviratidzo zvavo neminana yavo uchazvivanza kuvanhu ava, kuti vasazvizive, nokuti mumwe musi vangawirewo murima vakaparadzwa."
                },
                {
                    "number": 28,
                    "text": "Nokuti tarisai, nyika ino yose yakatukwa, kuti kuparadzwa kuchauya kune avo vose vashandi verima, maererano nesimba raMwari, kana vanyatsoibva; naizvozvo handidi kuti vanhu ava vaparadzwe."
                },
                {
                    "number": 29,
                    "text": "Naizvozvo uchachengeta zvirongwa zvemuruvande zvemhiko dzavo nezvibvumirano zvavo usingazvitaurire vanhu ava, uye zveruvengo rwavo nekuponda kwavo nezvekuipa kwavo ndizvo chete zvauchavaita kuti vazive; uye uchavadzidzisa kusema uipi hwakadaro neruvengo rwakadaro nokuponda kwakadaro; uye uchavadzidzisawo kuti vanhu ava vakaparadzwa nepamusana pekuipa noruvengo rwavo nekuponda kwavo."
                },
                {
                    "number": 30,
                    "text": "Nokuti tarisai, vakaponda vose vaporofita vaIshe vaiuya mavari kuzovataurira pamusoro pezvitadzo zvavo; uye ropa reavo vavakaponda rakachema kuna Ishe Mwari vavo kuti vadzorere avo vakanga vavauraya; uye saka kutonga kwaMwari kwakauya pamusoro peava vashandi verima nezvikwata zvemuruvande."
                },
                {
                    "number": 31,
                    "text": "Hongu, uye yakatukwa iyo nyika nariini nariini ine vashandi verima nezvikwata zvemuruvande, kana kusvika mukuparadzwa, kunze kwekunge vatotendeuka vasati vandingindira."
                },
                {
                    "number": 32,
                    "text": "Uye zvino, mwanakomana wangu, rangarira mazwi andataura kwauri; usataurire zviye zvirongwa zvemuruvande kuvanhu ava, asi vadzidzise ruvengo rwusingaperi rwechitema nekutadza."
                },
                {
                    "number": 33,
                    "text": "Vaparidzire rutendeuko, nerutendo munaIshe Jesu Kristu; vadzidzise kuzvirereka nekuve vakapfava nokuzvideredza mumwoyo; vadzidzise kukunda chose chiedzo chadhiabhorosi, nerutendo rwavo munaIshe Jesu Kristu."
                },
                {
                    "number": 34,
                    "text": "Vadzidzise kuti vasamboneta kuita basa rakanaka, asi kuti vapfave nekuzvideredza mumwoyo; nokuti ivavo vachawana zororo remweya yavo."
                },
                {
                    "number": 35,
                    "text": "Rangarira, mwanakomana wangu, uye udzidze ungwaru muujaya hwako; hongu, dzidza muujaya hwako kuchengeta mirairo yaMwari."
                },
                {
                    "number": 36,
                    "text": "Hongu, uye chemera kuna Mwari kutsigirwa kwako kwose; hongu, ita kuita kwako kwose kuve muna Ishe, uye kana kwose kwaunoenda ita kuti kuve muna Ishe; hongu, ita kuti pfungwa dzako dzose dziende kuna Ishe; hongu, ita kuti rudo rwemwoyo wako rwuiswe muna Ishe nariini."
                },
                {
                    "number": 37,
                    "text": "Rangana naIshe mune zvose zvaunoita, uye anokutungamirira kune zvakanaka; hongu, kana wave kurara mauro rara uri munaIshe, kuti akuchengete mukurara kwako; uye paunomuka mangwanani mwoyo wako ngauve wakazadzwa nekutenda kuna Mwari; uye kana ukaita zvinhu izvi, uchasimudzwa musi wekupedzisira."
                },
                {
                    "number": 38,
                    "text": "Uye zvino, mwanakomana wangu, ndine zvimwe zvandinoda kutaura pamusoro pechimwe chinhu chinodaidzwa navanababa vedu kuti bhora, kana kuti munongedzo—kana kuti madzibaba edu aichiti, Riahona, kana zvadudzirwa zvinoreva kuti, chinongedzo; uye Ishe ndivo vakachigadzira."
                },
                {
                    "number": 39,
                    "text": "Uye tarisai, hakuna munhu angakwanisa kuita basa rine umhizha hunoshamisa kudaro. Uye tarisa, chakagadzirirwa kuti chigoratidza madzibaba edu gwara rokutevedza mukufamba kwavo murenje."
                },
                {
                    "number": 40,
                    "text": "Uye chakavashandira maererano nerutendo rwavo munaMwari; naizvozvo, kana vakanga vaine rutendo rwekudaira kuti Mwari vaikwanisa kuita kuti maoko acho anongedzere nzira yavaifanira kuenda nayo, tarisai, ndizvo zvaiitika; naizvozvo vakanga vaine chishamiso ichi, nezvimwewo zvishamiso zvizhinji zvaiitwa nesimba raMwari, zuva nezuva."
                },
                {
                    "number": 41,
                    "text": "Zvisinei, nenzira yekuti zvishamiso izvi zvaiitwa nezvinhu zvidiki zvakavaratidza mabasa anoshamisa. Vakaita nungo, uye vakakanganwa kuita mabasa erutendo nesimba ravo uye saka mabasa anoshamisa aya haana kuzoitika, uye ivo vakatadza kufambira mberi nerwendo rwavo."
                },
                {
                    "number": 42,
                    "text": "Naizvozvo, vakagara murenje, kana kuti havana kufamba negwara rakati swatu, uye vakanetswa nenzara nenyota, pamusana pezvitadzo zvavo."
                },
                {
                    "number": 43,
                    "text": "Uye zvino, mwanakomana wangu, ndinoda kuti unzwisise kuti zvinhu hazvizi zvinhu zvisina mifananidzo; sezvo madzibaba edu akaita nungo dzekuteerera chinongedzo ichi (zvino zvinhu izvi zvaingove zvechinguvana) havana kukwanisa kubudirira; kana saizvozvo ndizvo zvakaita zvinhu zvemweya."
                },
                {
                    "number": 44,
                    "text": "Nokuti tarisai, zviri nyore kuteerera shoko raKristu, iro rinokunongedzera gwara rakatwasanuka rinoenda kurufaro rwokusingaperi, sezvazvakanga zvakaita kumadzibaba edu kuti vateerere chinongedzo ichi, icho chaivanongedzera gwara rakatwasuka rekuenda kunyika yechipikirwa."
                },
                {
                    "number": 45,
                    "text": "Uye zvino ndinoti, ko hamuna chiratidzo here muchinhu ichi? Nokuti chokwadi sezvo munongedzo uyu waiunza vababa vedu kunyika yechitsidzo, nekutevedza gwara racho, nemazwi aKristu, kana tikaatevedza negwara rawo, achatitakura kuti tibve muupenyu huno hwekusuwa tichipinda munyika yechipikirwa yakanaka."
                },
                {
                    "number": 46,
                    "text": "Iwe mwanakomana wangu, usatirege tichiita nungo pamusoro pekureruka kwenzira yacho; nokuti ndizvo zvazvakange zvakaita nemadzibaba edu; ndiko kusaka chakanga chakagadzirirwa ivo, kuti kana vakachitarisa vanopona; kana zvino ndizvo zvazviri kwatiri. Nzira yakagadzirwa, uye kana tikatarisa tichagara nekusingaperi."
                },
                {
                    "number": 47,
                    "text": "Uye zvino, mwanakomana wangu, ona kuti wachengetedza zvinhu zvinoera izvi, hongu, ona kuti unotarisa kuna Mwari kuti upone. Enda kuvanhu ava uye unotaura shoko, uye iva wakatsiga Mwanakomana wangu, chisara."
                }
            ]
        },
        "/study/scriptures/bofm/alma/38": {
            "uri": "/study/scriptures/bofm/alma/38",
            "title": "Aruma 38",
            "data_type": "chapter",
            "chapter_name": "Chitsauko 38",
            "chapter_summary": [
                "Shibhuroni akanetswa pamusana pekururama—Ruponeso rwuri muna Kristu, anove ndiye upenyu nechiedza chenyika—Tsigisa pfungwa dzako. Zvingangove makore 74 Kristu asati azvarwa."
            ],
            "book_intro": [
                "Mirairo yaAruma kumwanakomana wake Shibhuroni."
            ],
            "verses": [
                {
                    "number": 1,
                    "text": "Mwanakomana wangu, teereresa mazwi angu, nokuti ndinoti kwauri, kana sezvandakataura kunaHiramani, kuti kana muri munochengeta mirairo yaMwari muchabudirira munyika; uye kana muri musingachengete mirau yaMwari muchabviswa pamberi pake."
                },
                {
                    "number": 2,
                    "text": "Uye zvino mwanakomana wangu, ndinovimba kuti ndichawana mufaro mukuru mauri iwe, nenzira yekutsiga kwako nokutendeka kwako kunaMwari; sezvo watangisa uri jaya kutarisa kuna Ishe Mwari vako, naizvozvo ndinovimba kuti ucharamba uchichengeta mirairo yavo; nokuti akakomborerwa uyo anoshingirira kusvika kumagumo."
                },
                {
                    "number": 3,
                    "text": "Ndinoti kwauri mwanakomana wangu, ndakatofadzwa newe zvikuru kare, nenzira yekuvimbika kwako nekusimba kwako, uye kutsiga kwako nekushivirira kwako mukati mevanhu vaZoramu."
                },
                {
                    "number": 4,
                    "text": "Nokuti ndinoziva kuti wakanga uri muusungwa; hongu, uye ndinozivawo kuti wakatemwa nemabwe uchitemerwa shoko; uye ukatirira zvose zvinhu izvi nokupfava nokuti Ishe vakanga vainewe; uye zvino wave kuziva kuti wakaponeswa naIshe."
                },
                {
                    "number": 5,
                    "text": "Uye zvino mwanakomana wangu, Shibhuroni, ndinoda kuti urangarire, kuti kana uchiisa ruvimbo rwako munaMwari kana naizvozvo uchabviswa mukuedzwa kwako, nenhamo dzako, nematambudziko ako, uye ugosimudzwa nomusi wezuva rekupedzisira."
                },
                {
                    "number": 6,
                    "text": "Zvino mwanakomana wangu, handidi kuti ufunge kuti zvinhu izvi ndinozviziva nenjere dzangu, asi Mweya waMwari uri mandiri unoita kuti ndizive zvinhu izvi; nokuti dai ndisina kuzvarwa munaMwari handaiziva zvinhu izvi."
                },
                {
                    "number": 7,
                    "text": "Asi tarisai, Ishe netsitsi dzavo huru vakatumira ngirozi yavo kuti izotaura kwandiri kuti ndiregere basa rekuparadza pakati pevanhu vavo; hongu, uye ndakaona ngirozi tikatarisana, uye ikataura neni, uye izwi rake raiita semabhanan’ana, uye rikazunza nyika yose."
                },
                {
                    "number": 8,
                    "text": "Uye zvakaitika kuti kwemazuva matatu neusiku hutatu ndakanga ndiri mukurwadziwa mumweya zvisingataurike; uye handina chandakawana, kudakara ndachema kuna Ishe Jesu Kristu kuti ndiitirwe tsitsi, ndokubva ndaregererwa zvitadzo zvangu. Asi tarisai, ndakachema kwavari uye ndikawana runyararo mumweya wangu."
                },
                {
                    "number": 9,
                    "text": "Uye zvino, mwanakomana wangu, ndakutaurira izvi kuti udzidze ungwaru, kuti udzidze kwandiri kuti hakuna zvimwe kana nzira inoita kuti munhu apone, chete nemuna Kristu. Tarisai, ndiye upenyu nechiedza chenyika. Tarisai, ndiye shoko rechokwadi nekururama."
                },
                {
                    "number": 10,
                    "text": "Uye zvino, zvawatangisa kudzidzisa shoko ndinoti chiramba uchidzidzisa; uye ini ndinoti dai wave nesimba nekuzvibata muzvinhu zvose."
                },
                {
                    "number": 11,
                    "text": "Ona kuti hausimudzwe ukave une rudado; hongu, ona kuti hauzvikudze nokuchenjera kwako, kana nesimba rako rakawanda."
                },
                {
                    "number": 12,
                    "text": "Shandisa kusatya, asi usadzvinyirire; uye ona kuti wakazvibata muzvinhu zvose, kuti uzadzwe nerudo; ona kuti hauite zvenungo."
                },
                {
                    "number": 13,
                    "text": "Usanamate sezvinoita maZoramu, nokuti wakatowona kuti vanonamata kuti vaonekwe nokunzwikwa nevanhu, nekuti vagorumbidzwa neungwaru hwavo."
                },
                {
                    "number": 14,
                    "text": "Usazoti: Mwari, ndinokutendai nokuti tiri nani pane hama dzedu; asi kuti uti: Ishe, ndiregererei mukusakodzera kwangu, uye murangarire hama dzangu netsitsi—hongu, bvuma kuti hauna kukodzera pamberi paMwari nguva dzose."
                },
                {
                    "number": 15,
                    "text": "Uye Ishe ngavaropafadze mweya wako, vagokugashira nezuva rekupedzisira muumambo hwavo, kuti ugare murunyararo. Zvino enda, mwanakomana wangu, unodzidzisa shoko kuvanhu ava. Zvibate. Mwanakomana wangu, chisara."
                }
            ]
        },
        "/study/scriptures/bofm/alma/39": {
            "uri": "/study/scriptures/bofm/alma/39",
            "title": "Aruma 39",
            "data_type": "chapter",
            "chapter_name": "Chitsauko 39",
            "chapter_summary": [
                "Chivi cheupombwe chinhu chakaipisisa—Zvivi zvaKoriandoni zvakaita kuti vanhu vamaZoramu vasagamuchire shoko—Rununuro rwaKristu rwunoshanda kune avo vanokutenda vakarwutangira. Zvingangove makore 74 Kristu asati azvarwa."
            ],
            "book_intro": [
                "Mirairo yaAruma kumwakomana wake Koriandoni."
            ],
            "verses": [
                {
                    "number": 1,
                    "text": "Uye zvino, mwanakomana wangu, ndine zvimwe zvakawanda zvandinoda kutaura kwauri zvandisina kutaura kuvakoma vako; nokuti tarisai, hauna kucherechedza here kuzvibata kwomukoma wako, kutendeseka kwake, nekusimba kwake mukuchengeta mirairo yaMwari? Tarisai, haana kuratidza muenzaniso wakanaka here kwauri?"
                },
                {
                    "number": 2,
                    "text": "Nokuti hauna kunyatsoteereresa kumazwi angu sokuteerera kwakaita mukoma wako, pakati pavanhu vamaZoramu. Zvino izvi ndizvo zvandinopokana nazvo newe; iwe wakaenda uchizvikudza nesimba noungwaru hwako."
                },
                {
                    "number": 3,
                    "text": "Uye hazvisizvo zvose izvi, mwanakomana wangu. Wakaita zvinhu zvinonditsamwisa; nokuti wakasiya hushumiri, ukaenda kunyika yeSironi mukati mavanhu vamaRamani, uchitevera pfambi iya Izabheri."
                },
                {
                    "number": 4,
                    "text": "Hongu, akatora mwoyo yevazhinji; asi hazvizizvo zvingaite kuti ushaye mhosva, mwanakomana wangu. Ungadai wakaramba uchiita hushumiri hwawakanga wapiwa."
                },
                {
                    "number": 5,
                    "text": "Hauzive here, mwanakomana wangu, kuti zvinhu izvi zvakaipa pamberi paIshe, hongu, chinhu chakaipisisa kudarika zvose zvazvo kunze kwokudeura ropa rousina mhosva kana kuramba Mweya Mutsvene?"
                },
                {
                    "number": 6,
                    "text": "Nokuti tarisai, kana ukaramba Mweya Mutsvene wakambenge une nzvimbo mauri, iwe uchiziva kuti uri kuuramba, tarisai, ichi chivi chisingaregererwi, hongu, uyo anouraya pamberi pechiedza noruzivo rwaMwari, hazvizove nyore kuti agamuchire ruregerero; hongu, ndinoti kwauri, mwanakomana wangu, hazvizinyore kuti agamuchire ruregerero."
                },
                {
                    "number": 7,
                    "text": "Uye zvino, mwanakomana wangu, ndinoti kuna Mwari dai wakanga usina kuita mhosva yakaipa kudai. Handaitaura nezvemhosva dzako, kuti ndiparadze mweya wako, dai zvisiri zvinoyamura iwe."
                },
                {
                    "number": 8,
                    "text": "Asi tarisai, haungavige mhosva dzako kuna Mwari, zve kunze kwokunge watendeuka dzinozomira dzichipupura pamberi pako pazuva rokupedzisira."
                },
                {
                    "number": 9,
                    "text": "Zvino mwanakomana wangu, ndingade kuti utendeuke urege zvivi zvako, usingadzokere mukuchiva kwemaziso ako, asi zvibvise iwe muzvinhu zvose izvi; nokuti kunze kwokudaro haungazopindi muumambo hwaMwari. Rangarira, uzvitore pauri, uzvibvise pachako muzvinhu izvi."
                },
                {
                    "number": 10,
                    "text": "Uye ndinokuraira kuti urangane nevakoma vako pazvinhu zvaunoita; nokuti tarisai, uchiri mudiki, unofanira kuti umbodzidziswa nevakoma vako. Uye uteerere kune zvavanokuraira."
                },
                {
                    "number": 11,
                    "text": "Usabvume iwe kuti unyengedzwe nechinhu chisina maturo; usabvume kuti dhiabhorosi atungamirire mwoyo wako kune pfambi dziya dzakaipa. Tarisai, mwanakomana wangu, waunza kuipa kwakakura sei kumaZoramu; nokuti zvavakaona kuita kwako havana kuzotenda kumazwi angu."
                },
                {
                    "number": 12,
                    "text": "Uye zvino Mweya waIshe uri kuti kwandiri: Raira vana vako kuti vaite zvakanaka, nokuti vangazotungamirira mwoyo yavanhu vakawanda mukuparadzwa; zvino ndinokuraira, mwanakomana wangu, mukutya Mwari, kuti ubve mune zvakaipa zvako."
                },
                {
                    "number": 13,
                    "text": "Kuti utendeukire kuna Ishe nepfungwa dzako dzose, chido, nesimba rako rose; kuti usazotungamirira mwoyo yevamwezve mukuita zvakaipa; asi kuti udzokere kwavari, ugobvuma kutadza kwako nokukanganisa kwawakaita."
                },
                {
                    "number": 14,
                    "text": "Usave unotsvaga upfumi kana zvinhu zvisina maturo zvenyika ino nokuti tarisai, hauzvitakure."
                },
                {
                    "number": 15,
                    "text": "Uye zvino, mwanakomana wangu, ndinotaura zvimwewo maererano nokuuya kwaKristu. Tarisai, ndinoti kwauri, zvechokwadi ndiye achauya kuzobvisa zvitadzo zvenyika; hongu, anouya kuzotaura mashoko anofadza noruponeso kuvanhu vake."
                },
                {
                    "number": 16,
                    "text": "Uye zvino, mwanakomana wangu, uwu ndiwo hupirisita hwawakanga wakadaidzirwa, kuti utaure mashoko anofadza aya kuvanhu ava, kuti vagadzirire pfungwa dzavo; kana kuti ruponeso rwuuye kwavari, kuti vagogadzira pfungwa dzevana vavo kuti vagonzwa shoko iri panguva yokuuya kwake."
                },
                {
                    "number": 17,
                    "text": "Uye zvino ndichanyevenutsa pfungwa dzako kuzvinhu izvi. Tarisai, unoshamiswa kuti sei zvinhu izvi zvichifanira kuzivikanwa nguva yacho isati yasvika. Tarisai, ndinoti kwauri, ko mweya panguva ino haukoshe here kunaMwari somweya unenge uri panguva yokuuya kwake?"
                },
                {
                    "number": 18,
                    "text": "Hazvifanire here kuti hurongwa hwenunuro huve hunozivikanwa kuvanhu ava uye nokune vana vavo?"
                },
                {
                    "number": 19,
                    "text": "Ko haisi nyore here pane nguva ino kuti Ishe vatumire ngirozi yavo kuti itaure mashoko anofadza kwatiri nokune vana vedu, kana sekuve shure kwenguva yokuuya kwavo?"
                }
            ]
        },
        "/study/scriptures/bofm/alma/40": {
            "uri": "/study/scriptures/bofm/alma/40",
            "title": "Aruma 40",
            "data_type": "chapter",
            "chapter_name": "Chitsauko 40",
            "chapter_summary": [
                "Kristu anoita kuti kuve nekumuka kwevakafa kuvanhu vose—Vakafa vatsvene vanoenda kuparadiso, vakaipa vanoenda kurima riri kunze kuti vamirire zuva ravo rokumutswa—Zvinhu zvose zvichadzorerwa pazvakanga zviri panguva yoKumutswa kuvakafa. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Zvino mwanakomana wangu, izvi zvimwe zvakawanda zvandinokutaurira; nokuti ndaona kuti pfungwa dzako dziri kunetseka pamusana pokumutswa kwavakafa."
                },
                {
                    "number": 2,
                    "text": "Tarisai, ndinoti kwauri, hakuna kumutswa—kana kuti, ndingati, namamwe mazwi, muviri uno unofa haungafuke kusafa, kuipa uku hakungafuke kusaipa—kusvikira kuuya kwaKristu."
                },
                {
                    "number": 3,
                    "text": "Tarisai, anounza kumutswa kwavakafa. Asi tarisai, mwanakomana wangu, kumutswa hakusati kwavapo. Zvino, ndichaburitsa kwauri zvishamiso; zvisinei, kune zvishamiso zvakawanda zvinovanzwa, zvokuti hakuna munhu anozviziva kunze kwaMwari vega. Asi ndinokuratidza chinhu chimwechete chandakakumbira kuna Mwari nesimba kuti ndizive—chinove pamusoro pokumutswa kuvakafa."
                },
                {
                    "number": 4,
                    "text": "Tarisai, pane nguva yakatarwa kunzi munhu wose achamuka kuvakafa. Zvino nguva iyi ichauya riini hakuna anoziva; asi Mwari vanoziva nguva yakatarwa."
                },
                {
                    "number": 5,
                    "text": "Zvino, kuti kuchava nenguva yokutanga, kana yechipiri, kana yechitatu, apo vanhu vachamuka kuvafi, hazvinei; nokuti Mwari vanozviziva zvose; uye zvakakwana kuti ndizive kuti aya ndiwo mamiriro acho—kuti pane nguva yakatarwa apo vose vachamutswa kuvakafa."
                },
                {
                    "number": 6,
                    "text": "Zvino panofanira kunge pane nguva pakati pokufa nokumutswa."
                },
                {
                    "number": 7,
                    "text": "Uye zvino ndinoda kuziva zvinoitika kumweya yevanhu vose kubva panguva yorufu kusvikira nguva yakatarwa yokumutswa?"
                },
                {
                    "number": 8,
                    "text": "Zvino kuti kune nguva dzinopfuura imwechete dzokumutswa kwavanhu hazvina mhosva; nokuti vose havafi pamwechete, uye izvi hazvina mhosva; zvose zvakangoita sezuva rimwechete kuna Mwari, nguva inoerwa chete kuvanhu."
                },
                {
                    "number": 9,
                    "text": "Naizvozvo, pane nguva yakatarwa kuvanhu apo vachamutswa muvafi; uye pane nguva pakati porufu nokumutswa. Uye zvino maererano nenguva iyi, chinoitika kumweya yavanhu vakamirira kumuka ndicho chandaka kumbira Ishe nesimba kuti ndizive; uye ichi ndichochinhu chandinoziva."
                },
                {
                    "number": 10,
                    "text": "Uye kana nguva yasvika apo vose vachamutswa, zvino vachazoziva kuti Mwari vanoziva nguva dzose dzakatarirwa munhu."
                },
                {
                    "number": 11,
                    "text": "Zvino, maererano nekuti mweya unenge wakaita sei pakati penguva yaunofa nenguva yaunozomutswa—Tarisai, zvakaziviswa kwandiri nomutumwa, kuti mweya yavanhu vose, shure kwokunge yasiya muviri uno, hongu, mweya yavanhu vose, yakanaka kana yakaipa, inotorwa yoenda kumusha kuna Mwari ivavo vakavapa upenyu."
                },
                {
                    "number": 12,
                    "text": "Uye ipapo zvichaitika kuti nguva ichasvika, yekuti mweya yaavo vakarurama igamuchirwe mukufara, munzvimbo inodaidzwa kuti paradiso, mukuzorora, murunyararo, apo vachazorora kubva kumatambudziko avo ose, nomukusuwa."
                },
                {
                    "number": 13,
                    "text": "Uye zvichaitika, kuti mweya yevakaipa, hongu, avo vakaipisisa—nokuti tarisai, havana chidiki zvacho cheMweya waIshe; nokuti tarisai, vakasarudza mabasa akaipa pane akanaka; naizvozvo mweya wadhiabhorosi wakapinda mavari, ukatora imba yavo—uye ava vachakandwa kurima rokunze; kuchava nokuchema, nokuyaura, nokugeda-geda kwameno, uku kuri kuda kwokuipa kwavo, nokuva vanotungamirirwa muuranda nokuda kwadhiabhorosi."
                },
                {
                    "number": 14,
                    "text": "Zvino izvi ndizvo zvinenge zvakaita mweya yakaipa, hongu, murima, munguva yakaipisisa, nokutya hasha huru dzaMwari pavari; saka vachange vari munzvimbo iyi, vatsvene vanenge vari muparadiso, kusvikira nguva yavo yokumutswa kuvakafa."
                },
                {
                    "number": 15,
                    "text": "Zvino, kuna vamwe vakanzwa kuti nguva iyoyi yorufaro nenguva iyoyo yokusuwa kwemweya, tisati tasvika mukumutswa, ndiko kumutswa kwokutanga. Hongu, ndinobvuma kungangodaidzwa kuti kumutswa, kumutswa kwemweya nokuzoiswa kwaunoitwa murufaro kana mukusuwa maererano namazwi akataurwa."
                },
                {
                    "number": 16,
                    "text": "Uye zvino tarisai, zvakataurwa zvakare, kuti kune kumutswa kwokutanga, kumutswa kweavo vose vakanga vari, kana vari, kana vachazova, kusvika pakumuka kwaKristu kubva muvafi."
                },
                {
                    "number": 17,
                    "text": "Zvino, hatifunge kuti kumutswa uku kwokutanga, kunotaurwa munzira iyi, kungave kumutswa kwomweya nokuendeswa murufaro kana mukusuwa. Haungafungi kuti izvi ndizvo zvazvinoreva."
                },
                {
                    "number": 18,
                    "text": "Tarisai, ndinoti kwauri, Kwete; asi zvinoreva kubatana zvakare kwomweya nomuviri, kweavo kubva mumazuva aAdama kusvika pakumuka kwaKristu."
                },
                {
                    "number": 19,
                    "text": "Zvino, kuti mweya nemiviri yaavo vambotaurwa ichabatanidzwawo pakarepo, vasakarurama nevakarurama, handizi kutaura; ngazvive zvakakwana, kuti nditi vose vachamuka; kana kuti namamwe mazwi, kumutswa kwavo kunouya kumutswa kweavo vakafa shure kwokumuka kwaKristu vasati vamutswa."
                },
                {
                    "number": 20,
                    "text": "Zvino, mwanakomana wangu, handina kuti kumutswa kwavo kunouya pakumuka kwaKristu; asi tarisai, ndinongopa sokufungawo kwangu, kuti mweya nomuviri zvichabatana, pautsvene, pakumutswa kwaKristu, nokukwira kwake kudenga."
                },
                {
                    "number": 21,
                    "text": "Asi nyangwe zvikave pakumutswa kwake kana kuti shure, handitaure; asi izvi ndinotaura, kuti pane nguva pakati porufu nokumutswa kwomuviri, kuti mweya uri mukufara kana nokusuwa kusvikira nguva yakatarwa naMwari kuti vakafa vachabuda, vogobatanidzwa, zvakare mweya nomuviri, vogounzwa kuti vamire pamberi paMwari, vogotongwa maererano namabasa avo."
                },
                {
                    "number": 22,
                    "text": "Hongu, izvi zvinounza kudzorerwa pakare kwezvinhu zvose zvakambotaurwa nemiromo yavaporofita."
                },
                {
                    "number": 23,
                    "text": "Mweya uchadzorerwa kumuviri, uye muviri kumweya; hongu, yose nhengo nebvupa rimwe nerimwe richadzorerwa kumuviri waro; hongu, hakuna kana kavhudzi kemusoro kanorasika; asi zvinhu zvose zvichadzorerwa panzvimbo yazvo chaiyo zvakakwana."
                },
                {
                    "number": 24,
                    "text": "Uye zvino mwanakomana wangu, uku ndiko kudzorerwa kwezvinhu kwaitaurwa nemiromo yamaporofita—"
                },
                {
                    "number": 25,
                    "text": "Uye zvino avo vatsvene vachazopenya muumambo hwaMwari."
                },
                {
                    "number": 26,
                    "text": "Asi tarisai, kufa kunorwadza kunouya pane vakaipa; nokuti vanofa pazvinhu zviri maererano neutsvene; nokuti havana kuchena, uye hakuna chinhu chine tsvina chingagare nhaka youmambo hwaMwari; asi vanorasirwa kunze, uye vanotumirwa kunodya michero yamabasa avo, anga akaipa; vanonwa mabvondwe emukombe unovava."
                }
            ]
        },
        "/study/scriptures/bofm/alma/41": {
            "uri": "/study/scriptures/bofm/alma/41",
            "title": "Aruma 41",
            "data_type": "chapter",
            "chapter_name": "Chitsauko 41",
            "chapter_summary": [
                "Pakumutswa vanhu vachapinda murufaro rusingaperi kana kuti mukusuwa kusingaperi—Kuipa hakuna kumbova kufara—Vanhu venyama havana Mwari panyika—Munhu wose anogamuchira zvakare pakudzorerwa twutsika nezvimwe zvose zvaakanga awana asati afa. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, mwanakomana wangu, ndine zvimwe zvokutaura maererano nezvokudzorerwa pakare izvo zvakataurwa; nokuti tarisai, vamwe havana kunzwisisa magwaro, vakarasika zvikuru nokuda kwechinhu ichi. Uye ndinoona kuti pfungwa dzako dziri kutambudzika pamusoro pechinhu ichi. Asi tarisai, ndichakutsanangurira."
                },
                {
                    "number": 2,
                    "text": "Ndinoti kwauri, mwanakomana wangu, zano rokudzorera rinopindirana nokutonga kwakarurama kwaMwari, nokuti zvakafanira kuti zvinhu zvose zvidzorerwe zvazvakange zvakaita. Tarisai, zvakafanira zve zvakarurama, maererano nesimba nokumuka kwaKristu, kuti mweya womunhu unofanira kudzorerwa mumuviri, uye kuti nhengo iri yose yomuviri inofanira kudzorerwa pakare."
                },
                {
                    "number": 3,
                    "text": "Uyezve zvinopindirana nokuenzanisa kwaMwari kwakanaka kuti munhu anofanira kutongwa maererano namabasa ake; uye kana mabasa avo anga akanaka muupenyu huno, nezvido zvemwoyo yavo zvanga zvakanaka, kuti ivowo zvakare, pazuva rokupedzisira, vadzorerwe kune izvo zvakanaka."
                },
                {
                    "number": 4,
                    "text": "Uye kana mabasa avo anga akaipa vachadzorerwawo kune zvakaipa. Naizvozvo, zvinhu zvose zvichadzorerwa panzvimbo yazvo chaiyo, chinhu chose pachakabva—kufa kuitwe kusafa, chinoora chisazoora—kumutswa muchipinda murufaro rwusingaperi kuti mugare nhaka youmambo hwaMwari, kana kuti musuwe kusingaperi nokugara nhaka youmambo hwadhiabhorosi, chimwe kune rumwe ruoko, nechimwewo kune rumwe—"
                },
                {
                    "number": 5,
                    "text": "Mumwe anenge amutswa mukufara maererano nezvido zvake zvorufaro, kana muzvakanaka maererano nezvido zvake zvezvakanaka; mumwe mune zvakaipa maererano nezvido zvake zvakaipa; sezvo akasarudza kuita zvakaipa muswere wose wezuva zvakadarowo achawana mubairo wake wezvakaipa kana usiku hwauya."
                },
                {
                    "number": 6,
                    "text": "Uye zvakangodarowo kune rumwe rutivi. Kana achinge atendeuka pazvivi zvake, akada utsvene kusvikira kumagumo emazuva ake, kana naizvozvo achawana mubairo woutsvene."
                },
                {
                    "number": 7,
                    "text": "Ava ndivo vakanunurwa naIshe; hongu, ava ndivo vakatorwa, vakabviswa muusiku nerima risingaperi; saka vachamira kana kuputsika; nokuti tarisai, vanozvitongera pachavo, kuita zvakanaka kana zvakaipa."
                },
                {
                    "number": 8,
                    "text": "Zvino, kutonga kwaMwari hakushandurwi; naizvozvo, nzira yakagadzirwa kuti uyo wose anoda akafamba mairi achaponeswa."
                },
                {
                    "number": 9,
                    "text": "Uye zvino tarisai, mwanakomana wangu, usava nokumwe kutadzira Mwari wako pamusoro pemirau yedzidziso yake, iyo yakataura kuti usaita chivi."
                },
                {
                    "number": 10,
                    "text": "Usafunge kuti, zvakataurwa maererano nokudzorerwa, kuti iwe uchazodzorerwa kubva muchivi uchienda murufaro. Tarisai, ndinoti kwauri, kuipa hakuna kumbove kufara."
                },
                {
                    "number": 11,
                    "text": "Uye zvino, mwanakomana wangu, vanhu vose vari muugaro hwenyika, kana kuti ndingati muugaro hwenyama, kana kuti ndingati, vari munduru inovava nemumangetani ekuipa; havana Mwari munyika, vanopikisana nezvaMwari, naizvozvo, vari muugaro hunoita kuti varwisane nezvinoita kuti vafare."
                },
                {
                    "number": 12,
                    "text": "Uye zvino tarisai, kudzorerwa kunoreva here kutora chinhu pachiri uchichiisa pasiri pacho, kana kuchiisa pane chinhu chakasiyana nacho?"
                },
                {
                    "number": 13,
                    "text": "Mwanakomana wangu, izvi hazvisizvo kwete; asi zvinoreva izwi rinoti kudzorera zvinoreva kudzorera zvakare chakaipa nechakaipa, chenyama nechenyama, cheutsinye necheutsinye—chakanaka nechakanaka; chitsvene nechitsvene; chakarurama nechakarurama; chine tsitsi nechine tsitsi."
                },
                {
                    "number": 14,
                    "text": "Naizvozvo, mwanakomana wangu, ona kuti une tsitsi kune hama dzako; ita zvakarurama, tonga zvakarurama, nokuita zvakanaka nguva dzose; kana uchinge waita zvinhu zvose izvi uchagamuchira mubairo wako; hongu, uchazova netsitsi dzichapiwa kwauri zvakare; uchave nokururama kuchadzorerwa kwauri zvakare; uchave unodzorerwa kutonga kwakarurama zvakare; uchazowana mibairo yakanaka zvakare."
                },
                {
                    "number": 15,
                    "text": "Nokuti icho chose chaunotumira kunze chichadzoka zvakare kwauri, chodzorerwa; naizvozvo, izwi rokuti kudzorera zvechokwadi rinorasa mutadzi, harimbomururamisa kana."
                }
            ]
        },
        "/study/scriptures/bofm/alma/42": {
            "uri": "/study/scriptures/bofm/alma/42",
            "title": "Aruma 42",
            "data_type": "chapter",
            "chapter_name": "Chitsauko 42",
            "chapter_summary": [
                "Nguva ino yatigere panyika inguva yokugadzirira kuti munhu akwanise kutendeuka kuti ashandire Mwari—Kuputsika kwakaunza rufu rwenyama nerwomweya kumarudzi ose—Rununuro rwunouya kuburikidza nokutendeuka—Mwari pachake anoripira zvitadzo zvenyika yose—Tsitsi ndedze avo vanotendeuka—Vamwe vose vainomirira kutonga kwakanaka kwaMwari—Tsitsi dzinouya kuburikidza noRudzikinuro—Vakatendeuka zvechokwadi chete vachaponeswa. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Uye zvino, mwanakomana wangu, ndinoona kuti une zvimwe zvinhu zviri kunetsa pfungwa dzako, zvausiri kunzwisisa—zviri pamusoro pokutonga kwakanaka kwaMwari mukuranga vatadzi; nokuti uri kufunga kuti hazvina kururama kuti mutadzi aiswe mukusuwa."
                },
                {
                    "number": 2,
                    "text": "Zvino tarisai, mwanakomana wangu, ndichatsanangura zvinhu izvi kwauri. Nokuti tarisai, shure kwokunge Ishe Mwari vatumira vabereki vedu vokutanga kubva mubindu reEdeni, kuti vanorima ivhu, kwavakanga vambotorwa—hongu, vakaburitsa munhu, vakaisa kumabvazuva ebindu reEdeni, makerubi, nemunondo waibvira ichitendeuka kutarisa mativi ose, kuti ichengete muti woupenyu—"
                },
                {
                    "number": 3,
                    "text": "Zvino, tinoona kuti munhu akanga aita saMwari, ava kuziva chakanaka nechakaipa; tarisai kuti akatambanudza ruoko rwake, akatora muti woupenyu, akaudya akazogara nokusingaperi, Ishe Mwari vakaisa makerubi nomunondo unobvira, kuti munhu asazodya muchero uyu—"
                },
                {
                    "number": 4,
                    "text": "Uye saka tinoona, kuti kwakapiwa munhu nguva yokutendeuka, hongu, nguva yokugadzirira, nguva yokutendeuka nokushandira Mwari."
                },
                {
                    "number": 5,
                    "text": "Nokuti tarisai, dai Adama akaisa ruoko rwake nguva iyoyo, akadya muti woupenyu, angadai akagara nokusingaperi, maererano neshoko raMwari, asina mukana wokutendeuka; hongu, uyewo shoko raMwari pangadai pasina, uye zano guru roruponeso ringadai rakakanganiswa."
                },
                {
                    "number": 6,
                    "text": "Asi tarisai, zvakanga zvakataurwa kumunhu kuti achafa—naizvozvo, sezvo vakabviswa pamuti woupenyu vanofanirwa kubviswa pamusoro penyika—uye munhu akazorasika zvachose, hongu, vakave munhu akapunzika."
                },
                {
                    "number": 7,
                    "text": "Uye zvino, tinoona kuti vabereki vedu vokutanga vakabviswa vose panyama nepamweya kubva pamberi paIshe; saka tinoona kuti vakazova vanhu vaiita kuda kwavo."
                },
                {
                    "number": 8,
                    "text": "Zvino tarisai, zvakanga zvisakafanira kuti munhu ave anozomutswa zvakare murufu rwenyama urwu, nokuti zvaizoparadza hurongwa hukuru hwerufaro."
                },
                {
                    "number": 9,
                    "text": "Naizvozvo, sezvo mweya wakanga usingafi, uye kuputsika kuri kwakanga kwaunza kumarudzi ose kufa pamweya nokufa kwomuviri, kuri kuti, vakabviswa pamberi paIshe, zvakanga zvakakodzera kuti marudzi ose amutswe zvakare parufu rwomweya urwu."
                },
                {
                    "number": 10,
                    "text": "Naizvozvo, sezvo vakanga vave kuita zvenyama, nokutevedzera zvaida miviri yavo, nezvakaipa, nguva ino yokuedzwa yakave nguva yavo yokugadzirira, yakave nguva yekugadzirira."
                },
                {
                    "number": 11,
                    "text": "Uye zvino rangarira, mwanakomana wangu, dai hwakange husiri hurongwa hwenunuro (tichihuisa parutivi) vaingoti mweya yavo yaibva yasuwa zvikuru, nokuti vainge vachibviswa pamberi paIshe."
                },
                {
                    "number": 12,
                    "text": "Uye zvino, pakanga pasina nzira yokubvisa vanhu ava mukuputsika uku, kwakaunzwa nomunhu pachake nokuda kwokusateerera kwake."
                },
                {
                    "number": 13,
                    "text": "Naizvozvo, maererano nokururama, hurongwa hwerununuro hawaizokwanisa kuunzwa, kunze kwokunge kuine kutendeuka kwomunhu panguva ino yokuedzwa, hongu, nguva ino yokuedzwa; nokuti dai pakanga pasina zvinangwa izvi, tsitsi dzaishaikwa dzoparadza mabasa akarurama. Zvino mabasa akarurama haangaparadzike, dai zvakadaro, Mwari haangave Mwari."
                },
                {
                    "number": 14,
                    "text": "Uye saka tinoona kuti vanhu vose uye vanga vakaputsika, vanga vari mukutongwa; hongu, mukutonga kwaMwari, uko kwaivabvisa nokusingaperi pamberi pake."
                },
                {
                    "number": 15,
                    "text": "Uye zvino, zano retsitsi haraizoitwa kunze kwokunge rudzikinuro rwaitwa, naizvozvo, Mwari pachavo vakaripira zvivi zvenyika, kuti vaunze zano retsitsi, kuti kugutse zvinodiwa mukutonga kwakanaka, kuti Mwari vave vakakwana, Mwari vakarurama, uyewo naMwari vane tsitsi."
                },
                {
                    "number": 16,
                    "text": "Zvino, kutendeuka hakwaiuya kuvanhu kunze kwokunge pane kurangwa, uko kwakanga kusingaperi soupenyu hwemweya uhwo husingaperi, hwakabatanidzwa nenzira yorufaro, iyo yokusingaperiwo soupenyu hwemweya."
                },
                {
                    "number": 17,
                    "text": "Zvino, ko munhu angatendeuka sei kunze kwokunge atadza? Angatadza sei kana pasina mutemo? Pangave nomutemo sei kunze kwokunge pane kurangwa?"
                },
                {
                    "number": 18,
                    "text": "Zvino, pakaiswa kurangwa, nomutemo wakarurama, wakaunza kusuwa kupfungwa yomunhu."
                },
                {
                    "number": 19,
                    "text": "Zvino, dai pakanga pasina kupiwa mutemo—kana munhu akaponda anofanira kufa—aizotya here kuti achafa kana akaponda?"
                },
                {
                    "number": 20,
                    "text": "Uye zvakare, dai mutemo usina kupiwa kumunhu anotadza munhu haaizotya kutadza."
                },
                {
                    "number": 21,
                    "text": "Uye dai pasina mutemo wakapiwa, kana munhu achinge atadza ko zvino kutonga kwaizova kwei, kana tsitsi, nokuti hapana chavaizotaura pamusoro pechisikwa?"
                },
                {
                    "number": 22,
                    "text": "Asi pane mutemo wakapiwa, nokurangwa kwakaiswa, nokutendeuka kwakapiwa kutendeuka uku, kunodiwa netsitsi; kana, kutonga kunoda chisikwa uye, mutemo wobva waranga; kana zvisina kudaro, mabasa ekutonga anoparadzwa, uye Mwari vanobva varega kuve Mwari."
                },
                {
                    "number": 23,
                    "text": "Asi Mwari havashaye kuva Mwari, uye tsitsi dzinoda vanozvityora, uye tsitsi dzinouya nokuda kwokudzikinurwa; uye kudzikinurwa kunounza kumutswa kwevakafa; kumutswa kwevakafa kunounza vanhu zvakare kuna Mwari; nokudaro vanodzorerwa pamberi pavo zvakare, kuti vazotongwa maererano namabasa avo, maererano nomutemo wokutonga."
                },
                {
                    "number": 24,
                    "text": "Nokuti tarisai, kutonga kunoenzanisa kunonzi ngakuitwe, tsitsi ngadzivepowo kune vose vadzo, saka, ivavo chete vakazvininipisa pachokwadi ndivo vachaponeswa."
                },
                {
                    "number": 25,
                    "text": "Chii, unofunga here kuti tsitsi dzingapambe kururama? Ndinoti kwauri, Kwete; hazviitike. Dai zvakadaro, Mwari vaimira kuva Mwari."
                },
                {
                    "number": 26,
                    "text": "Uye saka Mwari anounza nzira yake huru yezvinangwa zvokusingaperi, iyo yakagadzirwa kubvira kumavambo enyika. Apo kunouya ruponeso norununuro rwomunhu, nokuparadzwa nokusuwa."
                },
                {
                    "number": 27,
                    "text": "Naizvozvo, iwe mwanakomana wangu, uyo-wose anouya anogona kuuya achinwa mvura youpenyu akasununguka; uyo asingauye haazomanikidzwa kuti auye; asi pazuva rokupedzisira zvichazodzoserwa kwaari maererano nezviito zvake."
                },
                {
                    "number": 28,
                    "text": "Kana ari anoda kuita zvakaipa, uye asina kutendeuka pamazuva ake, tarisai, kuipa kuchaitwa kwaari, maererano nokudzorera pakare kwaMwari."
                },
                {
                    "number": 29,
                    "text": "Uye zvino, mwanakomana wangu, ndinoda kuti zvinhu izvi zvisakutambudze zvakare, utambudzwe nezvivi zvako chete, nedambudziko iro richakuunza pakutendeuka."
                },
                {
                    "number": 30,
                    "text": "Mwanakomana wangu, ndinoda kuti usave unoramba kutonga kwaMwari zvakare. Usave unozviisa pachinzvimbo chokunzvenga zvivi zvako, nokuramba kutonga kwaMwari; asi iva unoregera kutonga kwaMwari, netsitsi dzavo, nomwoyo wavo murefu uye unopa mhiko izere mumwoyo mako; uye ita kuti zvikuunze pasi muguruva nokuzvininipisa."
                },
                {
                    "number": 31,
                    "text": "Uye zvino iwe mwanakomana wangu, wakadaidzwa naMwari kuti uparidze shoko kuvanhu ava. Uye zvino, mwanakomana wangu, enda nzira yako, taura shoko nechokwadi chose chizere, kuti uunze vanhu mukutendeuka, kuti hurongwa hukuru hwetsitsi huve nechahunowana pamusoro pavo. Uye Mwari vave vanokupa maererano nemazwi angu. Ameni."
                }
            ]
        },
        "/study/scriptures/bofm/alma/43": {
            "uri": "/study/scriptures/bofm/alma/43",
            "title": "Aruma 43",
            "data_type": "chapter",
            "chapter_name": "Chitsauko 43",
            "chapter_summary": [
                "Aruma nevanakomana vake vanoparidza shoko—MaZoramu nemamwe maNifai vakapanduka vanove maRamani—MaRamani anorwisa maNifai muhondo—Moronai anopa maNifai nhumbi dzekuzvidzivirira—Ishe vanoratidza kuna Aruma zano ramaRamani—MaNifai vanodzivirira misha yavo, rusununguko, mhuri, nechitendero chavo—Mauto aMoronai neaRihai anokomberedza maRamani. Zvingangove makore 74 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti vanakomana vaAruma vakaenda mukati mevanhu, vakaparidza shoko kwavari. Uye Arumawo, iye pachake, haana kuti ndozorora, uye akaendawo."
                },
                {
                    "number": 2,
                    "text": "Zvino hapana chaticharamba tichitaura nezvekuparidza kwavo, kunze kwekuti vakaparidza shoko, nechokwadi, maererano nemweya wechiporofita nezvakazarurwa; uye vaiparidza nehurongwa hutsvene hwaMwari hwavakadaidzwa nahwo."
                },
                {
                    "number": 3,
                    "text": "Uye zvino ndinodzokera kurungano rwehondo pakati pemaNifai nemaRamani, mugore rechigumi nemasere rekutonga kwevatongi."
                },
                {
                    "number": 4,
                    "text": "Nokuti tarisai, zvakaitika kuti maZoramu akave maRamani; naizvozvo mukutanga kwegore rechigumi nemasere vanhu vaNifai vakaona kuti maRamani akanga achiuya kuzovarwisa; naizvozvo vakagadzirira hondo; hongu, vakaunganidza pamwechete mauto avo munyika yeJeshoni."
                },
                {
                    "number": 5,
                    "text": "Uye zvakaitika kuti maRamani vakauya nezviuru zvavo; uye vakauya munyika yaAndionumu, iri iyo nyika yemaZoramu; uye murume ainzi Zerahemuna ndiye aive mutungamiri wavo."
                },
                {
                    "number": 6,
                    "text": "Uye zvino, sezvo maAmarekai vakanga vaine huipi neumhondi kupfuura maRamani, ivo pachavo, naizvozvo, Zerahemuna akaisa vakuru pamusoro pemaRamani, vose vakanga vari maAmarekai nemaZoramu."
                },
                {
                    "number": 7,
                    "text": "Zvino izvi akazviita kuti arambe akachengetedza ruvengo rwavo kumaNifai, kuti avaise pasi pake kuti zvaakanga aronga zvizadzikiswe."
                },
                {
                    "number": 8,
                    "text": "Nokuti tarisai, akanga akaronga kuti apesvere maRamani kuti ashatirirwe maNifai; izvi akazviita kuti avatorere simba avatonge, nokutiwo awane simba pamusoro pemaNifai nokuvaisa muusungwa."
                },
                {
                    "number": 9,
                    "text": "Uye zvino urongwa hwemaNifai hwaive hwekuda kutsigira nyika yavo, nedzimba dzavo, nevakadzi vavo, nevana vavo, kuti vavadzivirire kumaoko evavengi vavo; nokutiwo vadzivirire rusununguko rwekuita zvavanoda, hongu, nokusununguka kwavo, kuti vanamate Mwari maererano nezvido zvavo."
                },
                {
                    "number": 10,
                    "text": "Nokuti vaiziva kuti kana vakawira mumaoko emaRamani, kuti ani nani zvake achanamata Mwari mumweya nemuchokwadi, Mwari vechokwadi vapenyu, maRamani vachaparadza."
                },
                {
                    "number": 11,
                    "text": "Hongu, uye vaizivawo ruvengo rwakaipa rwemaRamani kuhama dzavo, vakanga vari maAndi-Nifai-Rihai, vainzi vanhu vaAmoni—uye vakanga vasingade kutora zvombo, hongu, vakanga vaita chibvumirano uye vakanga vasingade kuchityora—naizvozvo, kana vaiwira mumaoko emaRamani vaizoparadzwa."
                },
                {
                    "number": 12,
                    "text": "Uye maNifai havaibvumira kuti vaparadzwe; naizvozvo vakavapa nyika senhaka yavo."
                },
                {
                    "number": 13,
                    "text": "Uye vanhu vaAmoni vakapa kumaNifai chidimbu chikuru chepfuma yavo kuti vatsigire mauto avo; uye saka maNifai vakamanikidzwa kuti vamisikidzane nemaRamani, vega, uye vakanga vakasangana naRamani naRemueri, nevanakomana vaIshmaeri, neavo vose vakanga vapanduka kumaNifai, vave maAmarekai nemaZoramu, nezvizvarwa zvevapirisita vaNoa."
                },
                {
                    "number": 14,
                    "text": "Zvino zvizvarwa izvi zvakanga zvakawanda, uye kunge sekuwanda kwemaNifai; nokudaro maNifai vakamanikidzwa kuti vanetsane nehama dzavo, zvekuti zvakasvika mukudeuka kweropa."
                },
                {
                    "number": 15,
                    "text": "Uye zvakaitika kuti mawuto emaRamani aungana pamwechete munyika yaAndionumu, tarisai, mawuto emaNifai akanga akagadzirira kusangana nawo munyika yeJeshoni."
                },
                {
                    "number": 16,
                    "text": "Zvino, mutungamiri wemaNifai, kana kuti murume akanga anzi ndiye mukuru wemauto emaNifai—zvino mukuru wemauto ndiye akatungamirira mauto ose emaNifai—uye zita rake ainzi Moronai;"
                },
                {
                    "number": 17,
                    "text": "Uye Moronai ndiye akatora ukuru hwose, nokutonga hondo dzavo. Uye akange aine makumi maviri emakore nemashanu chete ekuberekwa paakaitwa mukuru wemauto emaNifai."
                },
                {
                    "number": 18,
                    "text": "Uye zvakaitika kuti akasangana nemaRamani munyika yeJeshoni, uye vanhu vake vakanga vaine minondo, nezvipanga, nezvimwe zvakasiyana siyana zvezvombo zvehondo."
                },
                {
                    "number": 19,
                    "text": "Uye mauto emaRamani paakaona kuti vanhu vaNifai, kana kuti Moronai, akanga agadzirira vanhu vake nokuvapa zvidzitiro zvepazvipfuva nenhowo, hongu, nenhowo dzokudzivirira misoro yavo, uyewo vakapfeka nhumbi hobvu—"
                },
                {
                    "number": 20,
                    "text": "Zvino mauto aZerahemuna akanga asina kunge agadziriria zvinhu zvakadaro; vakanga vaine minondo yavo chete nezvipanga zvavo, uta hwavo, nemiseve, matombo avo nezvinziriri zvavo; uye vakanga vasina kusimira, kunze kwekatehwe kakanga kakasunga zviuno zvavo; hongu, vose vakanga vasina chavakapfeka, kunze kwemaZoramu nemaAmarekai;"
                },
                {
                    "number": 21,
                    "text": "Asi vakanga vasina zvidzitiro zvepazvipfuva, kana nhowo—naizvozvo, vakatya zvikuru mauto emaNifai nenzira yenhumbi dzavo, kana dai zvazvo vakanga vakawanda kupfuura maNifai."
                },
                {
                    "number": 22,
                    "text": "Tarisai, zvino zvakaitika kuti vakatya kurwisa maNifai munyika yeJeshoni; naizvozvo vakabva munyika yeAndionumu vakapinda murenje, vakatora rwendo rwavo vachipota nerenje, kure nechekumusoro kwerwizi rweSidhoni, kuti vauye munyika yeMandi uye kuti vaitore; nokuti havana kufunga kuti mauto aMoronai angazive kuti vaenda kupi."
                },
                {
                    "number": 23,
                    "text": "Asi zvakaitika kuti, pavakangopinda murenje chete Moronai akatuma vasori murenje kunotarisa misasa yavo; uye Moronaiwo, achiziva zviporofita zvaAruma, akatumira vanhu kwaari, achimukumbira kuti abvunze kuna Ishe kuti mauto emaNifai angaende here kunorwisana nemaRamani kuti azvidzivirire."
                },
                {
                    "number": 24,
                    "text": "Uye zvakaitika kuti shoko raIshe rakauya kuna Aruma, uye Aruma akataurira nhumwa dzaMoronai, kuti mauto emaRamani ari kufamba nenzira inotenderera murenje, kuti agobuda ave munyika yaMandi, kuti agotanga kurwisa kune vanhu vasina kusimba. Uye nhumwa idzi dzakaenda dzikapa mashoko aya kuna Moronai."
                },
                {
                    "number": 25,
                    "text": "Zvino Moronai, akasiya mamwe emauto ake munyika yeJeshoni, achiitira kuti zvimwe vamwe vemaRamani vangangouya munyika umu uye vakavatorera guta ravo, ndokubva atora vamwe vemauto ake ndokubva avatora akaenda kunyika yeMandi."
                },
                {
                    "number": 26,
                    "text": "Uye akaita kuti vanhu vose vemuchikamu chenyika ichocho vaungane pamwechete kuti varwisane nemaRamani, kuti vadzivirire nyika yavo neminda yavo, zvinhu zvavo nerusununguko rwavo; naizvozvo vakagadzirira nguva yaizouya maRamani."
                },
                {
                    "number": 27,
                    "text": "Uye zvakaitika kuti Moronai akaita mauto ake kuti ahwandire munhika yaive pedyo nerwizi rweSidhoni, rwakanga rwuri nekumadokero erwizi rweSidhoni murenje."
                },
                {
                    "number": 28,
                    "text": "Uye Moronai akaisa vasori kwose-kwose, kuti azive kana maRamani ouya."
                },
                {
                    "number": 29,
                    "text": "Uye zvino, sezvo Moronai akange achiziva zvaida kuitwa nemaRamani, kuti vakanga vachida kuparadza hama dzavo, kana kuti kuvabata kuti vavaise muusungwa kuti vagozviitira umambo hwenyika yose;"
                },
                {
                    "number": 30,
                    "text": "Uye iyewo aiziva kuti chido chemaNifai chaive chekuti vachengetedze nyika yavo, nerusununguko rwavo, nechechi yavo, naizvozvo akafunga kuti hachingave chitema kuti azvidzivirire neunyengedzi; naizvozvo, akaziva, nenzira yevasori vake, gwara rakanga richizotorwa nemaRamani."
                },
                {
                    "number": 31,
                    "text": "Naizvozvo, akapatsanura mauto ake ndokuisa mamwe mauto munhika, uye ndokuvahwandisa vari nechekumabvazuva, nechekumaodzanyemba echikomo chinonzi Ripura;"
                },
                {
                    "number": 32,
                    "text": "Uye vakasara akavahwandisa munhika yekumadokero, kumadokero kwerwizi rweSidhoni, uye zvichidzika kumiganhu yenyika yeMandi."
                },
                {
                    "number": 33,
                    "text": "Uye apedza kuisa mauto ake maakanga achida, akanga agadzirira kusangana navo."
                },
                {
                    "number": 34,
                    "text": "Uye zvakaitika kuti maRamani akauya nechekuchamhembe kwechikomo, uko kwakanga kwakahwanda chimwe chidimbu chemauto aMoronai."
                },
                {
                    "number": 35,
                    "text": "Uye sezvo maRamani akanga apfuura chikomo cheRipura, uye vakauya munhika, ndokutanga kuyambuka rwizi rweSidhoni, mauto akanga akahwandira ari kumaodzanyemba kwechikomo, akanga achitungamirwa nemurume ainzi Rihai, uye akabva atungamirira mauto ake uye akakomberedza maRamani nechekumabvazuva vari shure kwavo."
                },
                {
                    "number": 36,
                    "text": "Uye zvakaitika kuti maRamani paakaona maNifai vachiuya neshure kwavo, vakatendeuka vakatanga kurwa nemauto aRihai."
                },
                {
                    "number": 37,
                    "text": "Uye basa rekuurayana rakatanga kumativi ose, asi zvakanga zvakanyanya kuipa kumaRamani, nokuti kusasimira kwavo kwakavafumura kukaita kuti kubaiwa kwavo kuve nyore kumaNifai vaive neminondo yavo nezvipanga zvavo, zvaikurumidza kuvauraya."
                },
                {
                    "number": 38,
                    "text": "Kune rumwe rutivi kune muNifai aipunzika nenguva iri kure, vabaiwa neminondo yavo nokurasikirwa neropa, ivo vakadzivirirwa nenhowo kuti vasabaiwe munzvimbo dzakaipa dzemuviri, kana kuti nzvimbo dzakaipa dzemuviri dzainge dzakadzivirirwa kuti vasabaiwe nemaRamani nezvidzitiro zvavo zvepazvipfuva, nenhowo dzavo dzemumaoko, nezvidzitiro zvemisoro yavo; uye saka maNifai akaita basa rerufu mukati memaRamani."
                },
                {
                    "number": 39,
                    "text": "Uye zvakaitika kuti maRamani akapindwa nekutya, pamusoro pekuona kuparadzwa kukuru kwavakanga vachiitwa, zvekuti vakatanga kutiza vakananga kurwizi rweSidhoni."
                },
                {
                    "number": 40,
                    "text": "Uye vakatandaniswa naRihai nevanhu vake; uye Rihai akavatinhira kumvura dzeSidhoni, uye vakayambuka mvura dzeSidhoni. Uye Rihai akamisa mauto ake pamahombekombe erwizi rweSidhoni kuti vasayambuke."
                },
                {
                    "number": 41,
                    "text": "Uye zvakaitika kuti Moronai nemauto ake vakasangana nemaRamani munhika, kumhiri imwe yerwizi rweSidhoni, uye vakatanga kuwira pavari vachivauraya."
                },
                {
                    "number": 42,
                    "text": "Uye maRamani akatiza zvakare, vakananga kunyika yeMandi; uye vakasanganikwa navo zvakare nemauto aMoronai."
                },
                {
                    "number": 43,
                    "text": "Zvino panguva iyoyi maRamani akarwisa zvinotyisa; hongu, maRamani haana kumbozivikanwa kuti angarwe zvikuru kudaro nesimba guru nekusatya, kwete, kana kubvira pakutanga."
                },
                {
                    "number": 44,
                    "text": "Uye vakakuridzirwa nemaZoramu nemaAmarekai, avo vakanga vakavatungamirira sevakuru vemauto, naZerahemuna, akanga ari mukuru wemauto, kana kuti mutungamiri wavo mukuru uye ari mukuru wemauto; hongu, vakarwa sezvikara, uye vazhinji vemaNifai vakauraiwa nemaoko avo, hongu, nokuti vakave vanotsemura nepakati zvizhinji zvezvidzitiro zvemisoro yavo, uye vakaboora zvidzitiro zvavo zvepazvipfuva, uye vakavadimbura maoko mazhinji, saka ndiko kurwisa kwakaita maRamani vadya marasha nehasha."
                },
                {
                    "number": 45,
                    "text": "Zvakadaro maNifai akakuridzirwa nechimwe chikonzero chiri nani, nokuti vakange vasingarwire umambo kana simba asi vakanga vachirwira misha yavo, norusununguko rwavo, vakadzi vavo nevana vavo, nezvinhu zvavo zvose, hongu, mvumo yavo yekunamata nechechi yavo."
                },
                {
                    "number": 46,
                    "text": "Uye vakanga vachiita zvavaifunga kuti ibasa ravaifanira kuitira Mwari vavo; nokuti Ishe vakanga vati kwavari, nekumadzibaba avo, kuti: Kana musina chete kubatwa nemhosva yekutanga, kana yechipiri, hamuzobvumira kuti mubaiwe neruoko rwevavengi venyu."
                },
                {
                    "number": 47,
                    "text": "Uye zvakare, Ishe vakati: Muchadzivirira mhuri dzenyu kana dai zvichireva kuti mudeure ropa. Naizvozvo ndicho chikonzero chakaita kuti maNifai arwisane nemaRamani, kuti vazvidzivirire, nemhuri dzavo, neminda yavo, nezvavo, nekunamata kwavo."
                },
                {
                    "number": 48,
                    "text": "Uye zvakaitika kuti vanhu vaMoronai pavakaona hasha dzinotyisa dzemaRamani, vakanga vave kuda kuti vadududze vatize. Uye Moronai, aona zvavakanga vachida kuita, akatumira akakurudzira mwoyo yavo nepfungwa idzi—hongu, pfungwa dzeminda yavo, rusununguko rwavo, hongu, rusununguko rwavo kubva muusungwa."
                },
                {
                    "number": 49,
                    "text": "Uye zvakaitika kuti vakapindukira maRamani, vakachema nezwi rimwechete kuna Mwari vavo, kuti vawane rusununguko rwavo nekusunungurwa kubva muusungwa."
                },
                {
                    "number": 50,
                    "text": "Uye vakatanga kumisikidzana nemaRamani nesimba; uye munguva iyoyo yavakachema kuna Ishe kuchemera rusununguko rwavo, maRamani akatanga kutiza; uye vakatiza vakasvika kumvura dzeSidhoni."
                },
                {
                    "number": 51,
                    "text": "Zvino, maRamani akanga akawanda kuvapfuura, hongu, vakanga vakawanda zvakapetwa kaviri kupfuura maNifai; zvakadaro, vakaunganidzana pamwechete munhika pamahombekombe perwizi rweSidhoni vave chinhu chimwechete."
                },
                {
                    "number": 52,
                    "text": "Naizvozvo mauto aMoronai akavatenderedza, hongu, kana nekumhiri dzose dzerwizi, nokuti tarisai, kumadokero kwakanga kuine vanhu vaRihai."
                },
                {
                    "number": 53,
                    "text": "Naizvozvo Zerahemuna paakaona vanhu vaRihai vari nechekumabvazuva erwizi rweSidhoni, uye mauto aMoronai ari kumadokero kwerwizi rweSidhoni, kuti vakanga vakakombwa nemaNifai, vakapindwa nokutya."
                },
                {
                    "number": 54,
                    "text": "Zvino Moronai, paakaona kutya kwavo, akatuma vanhu vake kuti vachirega kudeura ropa."
                }
            ]
        },
        "/study/scriptures/bofm/alma/44": {
            "uri": "/study/scriptures/bofm/alma/44",
            "title": "Aruma 44",
            "data_type": "chapter",
            "chapter_name": "Chitsauko 44",
            "chapter_summary": [
                "Moronai akaudza maRamani kuti vaite chibvumirano cherunyararo kana vasingade kuparadzwa—Zerahemuna anozviramba izvi, uye kurwa ndokubva kwatanga patsva—Mauto aMoronai anokurira maRamani. Zvingangove makore 74 kusvika ku73 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti vakamira kurwa vakadududza. Uye Moronai akati kuna Zerahemuna: Tarisai, Zerahemuna, hatidi kuve vanhu veropa. Unoziva kuti muri mumaoko edu, asi hatidi kukuurayai."
                },
                {
                    "number": 2,
                    "text": "Tarisai, hatina kuuya kuzorwa nemi kuti tiparadze ropa renyu nenzira yekuda simba; zve hatidi kuti tiwane watinoisa muusungwa. Asi ichochi ndicho chikonzero chaita kuti imi muzotirwisa; hongu, uye makatishatirirwa pamusana pekunamata kwedu."
                },
                {
                    "number": 3,
                    "text": "Asi zvino, muri kuona kuti Ishe vanesu; uye muri kuzviona kuti akuisai mumaoko edu. Uye zvino ndinoda kuti muzive kuti izvi zvinoitirwa isu pamusana pekunamata kwedu norutendo rwedu muna Kristu. Uye zvino maona kuti hamungaparadze rutendo rwedu urwu."
                },
                {
                    "number": 4,
                    "text": "Zvino maona kuti urwu ndirwo rutendo rwechokwadi rwaMwari; hongu, munoona kuti Mwari vanotitsigira, uye vachitichengeta, uye vachitichengetedza, kana tiri tine rutendo mavari; nemurutendo rwedu, nemukunamata kwedu; uye Ishe havafe vakabvumira kuti tiparadzwe kunze kwekunge tatowira mukutadza uye taramba rutendo rwedu."
                },
                {
                    "number": 5,
                    "text": "Uye zvino, Zerahemuna, ndinokuraira kuti, muzita raivo Mwari Samasimba, avo vakasimbisa maoko edu kuti tiwane simba pamusoro penyu, nerutendo rwedu, nekunamata kwedu, netsika yedu yekunamata, nechechi yedu, nerutsigiro runoyera rwatinopa kuvakadzi vedu nevana vedu, nerusununguko urwo rwunotisunganidza nenzvimbo yedu nenyika yedu; uye hongu, nokuchengetedzawo shoko rinoyera raMwari, uko kwatipa rufaro rwedu rwose; nezvose zvinokosha zvikuru kwatiri—"
                },
                {
                    "number": 6,
                    "text": "Hongu, uye izvi hazvizizvo zvose; ndinokutaurira nokushuwa kwako kwose upenyu, kuti zvombo zvenyu zvose zvehondo muzvipe kwatiri, uye hatizotsvaka ropa renyu, tinokusiyayi muri vapenyu, kana mukaenda mukasadzokazve kuzotirwisa zvakare."
                },
                {
                    "number": 7,
                    "text": "Uye zvino, kana mukasaita izvi, tarisa, muri mumaoko edu, uye ndinoudza vanhu vangu kuti vakusvetukirei, uye vagokupai maronda orufu mumiviri yenyu, kuti musazomboonekwa zve; uye tigozoona kuti anesimba pamusoro pevanhu ava ndiani; hongu, tichaona kuti ndiani achaiswa muusungwa."
                },
                {
                    "number": 8,
                    "text": "Uye zvino zvakaitika kuti Zerahemuna paakanzwa kutaura uku akauya akapa munondo wake nechipanga chake, neuta hwake mumaoko aMoronai, uye akati kwaari: Tarisai, hezvino zvombo zvedu zvehondo; tinozvipa kwauri, asi hatibvume kuti tiite chitsidzo kwauri, chatinoziva kuti tinozochityora, uye kana nevana vedu; asi tora zvombo zvedu zvehondo, uye utibvumire kuti tibve tiende murenje; kana usingade tinoramba tiine minondo yedu, uye zvinoita kuti tife kana kukunda."
                },
                {
                    "number": 9,
                    "text": "Tarisai, hatizi verutendo rwenyu; hatitende kuti ndiMwari atiisa mumaoko enyu; asi tinotenda kuti kuchenjera kwenyu kwakunzvengesai kubaiwa neminondo yedu. Tarisai, zvidzitiro zvepazvipfuva nenhowo dzenyu dzakudzivirirai."
                },
                {
                    "number": 10,
                    "text": "Uye zvino Zerahemuna zvaakanga agumisa kutaura mazwi aya, Moronai akadzora munondo nezvombo zvehondo, zvaakanga agashidzwa, kuna Zerahemuna, achiti: Tarisai, tichapedza hondo yacho."
                },
                {
                    "number": 11,
                    "text": "Zvino handigone kudzora mazwi andataura, naizvozvo sekuve mupenyu kwaIshe, hamubve pano kunze kwekunge maita chitsidzo chekuti hamuchazodzoka zvakare kuzorwisana nesu. Zvino sezvo muri mumaoko edu ticha deurira ropa renyu pasi, kana kuti muchatevedza zvandakupai."
                },
                {
                    "number": 12,
                    "text": "Uye zvino Moronai apedza kutaura mazwi aya, Zerahemuna akaramba aine munondo wake, uye akashatirirwa Moronai, uye akamhanya kuti zvimwe amubaye Moronai; asi paaisimudza munondo wake, tarisai, mumwe wemauto aMoronai akaurova zvekuti wakadonhera pasi, uye ukatyoka nechekumupakato; uye akabva abayawo Zerahemuna zvekuti akamukwadabura mhanza uye ikawira pasi. Uye Zerahemuna akabva mavari akapinda pakati pemauto ake."
                },
                {
                    "number": 13,
                    "text": "Uye zvakaitika kuti muuto akanga amire zvake, akatema Zerahemuna nepachipande chichibva chadonha, akachinonga kubva pasi akabata vhudzi, uye ndokubva achibairira pamunondo wake, uye ndokuchisimudzira kwavari, achiti kwavari nezwi guru:"
                },
                {
                    "number": 14,
                    "text": "Sekuwira pasi kwaita chipande ichi, chiri chipande chemukuru wenyu, ndokuwira kwamuchaita pasi imi kunze kwekunge matipa zvombo zvenyu zvehondo uye moenda muine chibvumirano cherunyararo."
                },
                {
                    "number": 15,
                    "text": "Zvino vakanga vakawanda, pavakanzwa mazwi aya nokuona chipande chakanga chiri pamunondo, vakabatwa nokutya; uye vazhinji vakauya uye vakakanda zvombo zvavo zvehondo pamakumbo aMoronai, vakapinda muchibvumirano cherunyararo. Uye vose vakaita chibvumirano vakabvumirwa kubva vachienda murenje."
                },
                {
                    "number": 16,
                    "text": "Zvino zvakaitika kuti Zerahemuna akashatirwa zvikuru, uye akaita kuti avo vevarwi vake vakanga vasara vashatirwewo, kuti varwe nesimba nemaNifai."
                },
                {
                    "number": 17,
                    "text": "Uye zvino Moronai akashatirwa, pamusoro pehushwindi hwemaRamani; naizvozvo akaudza vanhu vake kuti vawire pamusoro pavo vavauraye. Uye zvakaitika kuti vakatanga kuvauraya; hongu, uye maRamani akarwisa neminondo yavo nesimba ravo."
                },
                {
                    "number": 18,
                    "text": "Asi tarisai, miviri yavo isina kusimira nemisoro yakanga isina chakadzivirira yakapindwa neminondo yaipinza yemaNifai; hongu, tarisai vakabaiwa vakatemwa, hongu, uye vakapunzwa zvakaipa nokukurumidza neminondo yemaNifai; uye vakatanga kurakashwa, sekuporofita kwakanga kwaita muuto waMoronai."
                },
                {
                    "number": 19,
                    "text": "Zvino Zerahemuna, paakaona kuti vose vakanga voda kuparadzwa, akachema zvikuru kuna Moronai, achivimbisa kuti anoita chibvumirano navo iye nevanhu vake, kana vakabvuma kusauraya vakanga vasara, kuti havachazofa vakauya kuzoita hondo navo zvakare."
                },
                {
                    "number": 20,
                    "text": "Uye zvakaitika kuti Moronai akaita kuti basa rekuuraya rimiswe zvakare. Uye akatora zvombo zvehondo kubva kumaRamani; uye mushure mekunge vaita chibvumirano naye cherunyararo vakabvumirwa kuti vabve vaende murenje."
                },
                {
                    "number": 21,
                    "text": "Zvino uwandu hwevanhu vavo vakanga vafa hauna kuverengwa nokuti vakanga vakawandisa; hongu, uwandu hwevakanga vafa vavo hwakanga huri hukuru zvikuru, mativi ose kumaNifai nekumaRamani."
                },
                {
                    "number": 22,
                    "text": "Uye zvakaitika kuti vakakanda zvitunha zvevakafa vavo mumvura dzeSidhoni, uye zvakatoenda uye zvakafusirwa muudzamu hwegungwa."
                },
                {
                    "number": 23,
                    "text": "Uye mauto emaNifai kana kuti aMoronai, akadzokera kudzimba neminda yavo."
                },
                {
                    "number": 24,
                    "text": "Uye ndiko kupera kwakaita gore rechigumi nesere rekutongwa kwemaNifai nevatongi. Uye ndiko kupera kwakaita zvinyorwa zvaAruma, zvakanyorwa pamahwendefa aNifai."
                }
            ]
        },
        "/study/scriptures/bofm/alma/45": {
            "uri": "/study/scriptures/bofm/alma/45",
            "title": "Aruma 45",
            "data_type": "chapter",
            "chapter_name": "Chitsauko 45",
            "chapter_summary": [
                "Hiramani anotenda mazwi aAruma—Aruma anoporofita kuparadzwa kwemaNifai—Anoropafadza nokutuka nyika—Aruma angangodaro akatorwa neMweya, kana sezvakaitwa Mosesi—Kupesana kunokura muChechi. Zvingangove makore 73 Kristu asati azvarwa."
            ],
            "book_intro": [
                "Rungano rwevanhu vaNifai, nehondo dzavo nokupesana kwavo, mumazuva aHiramani, maererano nezvinyorwa zvaHiramani, zvaakachengeta mumazuva ake."
            ],
            "verses": [
                {
                    "number": 1,
                    "text": "Tarisai, zvino zvakaitika kuti vanhu vaNifai vakafara zvikuru, nokuti Ishe vakanga vavabvisa zvakare mumaoko evavengi vavo; naizvozvo vakatenda Ishe Mwari vavo; hongu, uye vakatsanya zvikuru nokunamata zvikuru, uye vakarumbidza Mwari nemufaro mukuru kwazvo."
                },
                {
                    "number": 2,
                    "text": "Uye zvakaitika kuti mugore rechigumi nepfumbamwe rekutongwa kwevanhu vaNifai nevatongi, Aruma akauya kumwanakomana wake Hiramani uye akati kwaari: Unotenda here mazwi andakataura kwauri maererano nezvinyorwa zviya zvakachengetwa?"
                },
                {
                    "number": 3,
                    "text": "Uye Hiramani akati kwaari: Hongu, ndinotenda."
                },
                {
                    "number": 4,
                    "text": "Uye Aruma akati zvakare: Unotenda here muna Jesu Kristu, uyo achauya?"
                },
                {
                    "number": 5,
                    "text": "Uye iye akati: Hongu, ndinotenda ose mazwi amakataura."
                },
                {
                    "number": 6,
                    "text": "Uye Aruma akati kwaari zvakare: Uchachengeta mirairo yangu here?"
                },
                {
                    "number": 7,
                    "text": "Uye akati: Hongu, ndichachengeta mirau yenyu nemwoyo wangu wose."
                },
                {
                    "number": 8,
                    "text": "Zvino Aruma akati kwaari: Wakaropafadzwa iwe; uye Ishe vachakuita kuti ubudirire munyika."
                },
                {
                    "number": 9,
                    "text": "Asi tarisai, ndine chimwe chandinoda kuporofita kwauri; asi zvandichakuporofita hauna waunofanira kutaurira; hongu, zvandichakuporofita hazvifanire kuzivikanwa, kana kusvika pakuzadzikiswa kwazvo; saka nyora mazwi andichataura."
                },
                {
                    "number": 10,
                    "text": "Uye aya ndiwo mazwi acho: Tarisai, ndiri kuona kuti ivava vanhu ava, maNifai, maererano nemweya wekuzarurirwa uri mandiri, mushure memazana mana emakore kubvira panguva Jesu Kristu yaanenge azviratidza kwavari, vachaderera mukusatenda."
                },
                {
                    "number": 11,
                    "text": "Hongu, uye vachaona hondo nezvirwere, hongu, nzara nekudeuka kweropa, kana kusvika mukupera kwevanhu vaNifai—"
                },
                {
                    "number": 12,
                    "text": "Hongu, nepamusana pekuti vachaderera mukusatenda uye vowira mumabasa erima, neupombwe, nezvitadzo zvakasiyana-siyana; hongu, ndinoti kwamuri, nenzira yekuti vanotadza ivo vari muchiedza uye vaine ruzivo, hongu, ndinoti kwauri, kubvira zuva iroro, kana chizvarwa chechina hachichapfuura kutadza kukuru uku kusati kwauya."
                },
                {
                    "number": 13,
                    "text": "Uye kana zuva iroro richiuya, tarisai, nguva irikuuya zvinozuno yekuti avo vari, kana kuti mbeu yaavo pari zvino vari kuverengerwa mukati mevanhu vaNifai, havazoverengwa mukati mevanhu vaNifai."
                },
                {
                    "number": 14,
                    "text": "Asi avo vanenge vasara, uye vakasaparadzwa muzuva rinotyisa iro, vachaverengerwa kumaRamani, uye vachafanana navo, kune zvose, kunze kwevashoma vachadaidzwa kuti vadzidzi vaIshe; uye ivavo vachavhimwa nemaRamani kana kusvikira vatopera. Uye zvino, nenzira yezvitadzo, huporofita huno huchazadzikiswa."
                },
                {
                    "number": 15,
                    "text": "Uye zvino zvakaitika kuti mushure mekunge Aruma ataura zvinhu izvi kuna Hiramani, akamuropafadza, nevamwe vana vakewo; uye akaropafadzawo nyika nokuda kwevakarurama."
                },
                {
                    "number": 16,
                    "text": "Uye akati: Ishe Mwari vanoti—Nyika ino ichatukwa, hongu, nyika ino, kumarudzi ose, hama, rurimi, nevanhu, kusvika mukuparadzwa, avo vanoita zvakaipa, ivo vari vaibva zvakakwana; uye sekutaura kwandaita ndozvazvichaita; nokuti uku kutuka nekuropafadza kwaMwari munyika, nokuti Ishe havagone kutarisa pachitadzo vaine chimwe chavanganatse pachiri."
                },
                {
                    "number": 17,
                    "text": "Uye zvino, Aruma ataura mazwi aya akaropafadza chechi, hongu, vose avo vachasimba murutendo kubvira panguva iyo."
                },
                {
                    "number": 18,
                    "text": "Uye Aruma aita izvi akabva munyika yeZarahemura, sekunge ari kuenda munyika yeMereki. Uye zvakaitika kuti haana kuzonzwikwa kubva kwaari zvakare; kufa nekuvigwa kwake hatikuzive."
                },
                {
                    "number": 19,
                    "text": "Tarisai, izvi ndizvo zvatinoziva, kuti akanga ari murume akarurama; uye kutaura kwakafamba nechechi rose kuti akatorwa neMweya, kana kuti akavigwa neruoko rwaIshe, sezvakaitwa Mosesi. Asi tarisai, magwaro anoti Ishe vakatora Mosesi; uye tinofungawo kuti akagashirawo Aruma mumweya; naizvozvo, nechikonzero ichi hapana chatinoziva maererano nokufa kana kuvigwa kwake."
                },
                {
                    "number": 20,
                    "text": "Uye zvino zvakaitika kuti mukutanga kwegore rechigumi nepfumbamwe rekutongwa kwemaNifai nevatongi, Hiramani akaenda mukati mevanhu akanotaura shoko kwavari."
                },
                {
                    "number": 21,
                    "text": "Nokuti tarisai, pamusana pehondo dzavo nemaRamani netwuzhinji twekupesana kwavo twusina maturo nokukanganisana kwaive pakati pevanhu, zvakaonekwa zvakafanira kuti shoko raMwari ritaurwe kwavari, hongu, nokutiwo kuitwe chisungo muchechi kwose-kwose."
                },
                {
                    "number": 22,
                    "text": "Naizvozvo, Hiramani nevamwe vake vakaenda kunovandudzira nokumutsidzira chechi munyika, hongu, muguta rega-rega munyika yose yakanga iri yevanhu vaNifai. Uye zvakaitika kuti vakaisa vapirisita nevadzidzisi munyika yose, mumachechi ose."
                },
                {
                    "number": 23,
                    "text": "Uye zvino zvakaitika kuti mushure mekunge Hiramani nevamwe vake vaisa vapirisita nevadzidzisi mumachechi pakave nekunetsana pakati pavo, uye havana kuteerera kumazwi aHiramani nehama dzake."
                },
                {
                    "number": 24,
                    "text": "Asi vakavamba kudada, vakazvikudza mumwoyo mavo, pamusoro peupfumi hwavo hwakawanda; naizvozvo vakakura muupfumi hwavo mumaziso avo, uye vakasateerera mazwi avo, kuti vafambe vakatwasanuka pamberi paMwari."
                }
            ]
        },
        "/study/scriptures/bofm/alma/46": {
            "uri": "/study/scriptures/bofm/alma/46",
            "title": "Aruma 46",
            "data_type": "chapter",
            "chapter_name": "Chitsauko 46",
            "chapter_summary": [
                "Amarikaya anofunga zvekutora umambo—Moronai anosimudza mureza werusununguko—Anoti vanhu ngavadzivirire kunamata kwavo—Vatendi vechokwadi vanodaidzwa kuti muKristu—Vakasara vemba yaJosefa vachachengetedzwa—Amarikaya nevapanduki vanotizira kunyika yaNifai—Avo vasingatsigire rusununguko vanouraiwa. Zvingangove makore 73 kusvika ku72 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti uzhinji hweavo vakanga vasingade kuteerera kumazwi aHiramani nevamwe vake vakaunganidzana pamwechete kuti varwise hama dzavo."
                },
                {
                    "number": 2,
                    "text": "Uye zvino tarisai, vakashatirwa zvikuru, zvokuti vakashinga kuti vavauraye."
                },
                {
                    "number": 3,
                    "text": "Zvino mutungamiri weavo vakanga vashatirirwa hama dzavo akanga ari rimwe rume hombe rakasimba; uye zita rake ainzi Amarikaya."
                },
                {
                    "number": 4,
                    "text": "Uye Amarikaya aida kuti ave mambo; uye avo vanhu vakanga vashatirwa vaidawo kuti ave mambo wavo; uye vakanga vari ivo vakawanda pavatongi vadiki venyika, uye vakanga vachitsvaka simba."
                },
                {
                    "number": 5,
                    "text": "Uye vakanga vatorwa nekunyengedzwa naAmarikaya, kuti vakamutsigira uye vakamuita kuti ave mambo aizovaita kuti vave vatongi vevanhu."
                },
                {
                    "number": 6,
                    "text": "Ndokunyengedzwa kwavakaitwa naAmarikaya vakapinda mukupesana, kana dai zvazvo Hiramani nevamwe vavo vaivaparidzira, hongu, kana dai zvazvo vakanga vachichengetedza chechi zvikuru, nokuti ndivo vakanga vari vapirisita vepamusoro pechechi."
                },
                {
                    "number": 7,
                    "text": "Uye kwakanga kuine vazhinji muchechi vaitenda mazwi ekunyengedza aAmarikaya, naizvozvo naivo vakabva muchechi; uye ndokusaka nyaya dzevanhu vaNifai dzakanga dzisina kunyatsoti twasa uye dziine ngozi, kana dai zvazvo vakanga vakurira maRamani, nokufara kwavo kukuru kwavakanga vaita pamusana pokuti Ishe vakanga vavaponesa."
                },
                {
                    "number": 8,
                    "text": "Naizvozvo tinoona kuti vana vevanhu vanokurumidza sei kukanganwa Ishe Mwari vavo, hongu, vanokurumidza sei kuita zvitadzo, nokutakurwa nadhiabhorosi."
                },
                {
                    "number": 9,
                    "text": "Hongu, uye tinoonawo kuti huipi hukuru hunogona kukonzerwa nemunhu mumwechete akaipa kwazvo pakati pevana vevanhu."
                },
                {
                    "number": 10,
                    "text": "Hongu, uye tinoona kuti Amarikaya, pamusana pekuti aive murume ane hudzvotsvo, uye ari murume ane mazwi mazhinji ekunyengedza, zvekuti akanyengedza mwoyo yevanhu vazhinji vakapinda mukuita zveuipi; hongu, nokutsvaka kuparadza chechi yaMwari, nokuparadza hwaro hwerusununguko rwavakanga vapihwa naMwari, kana kuti maropafadzo akanga atumirwa pamusoro penyika kuitira vakarurama."
                },
                {
                    "number": 11,
                    "text": "Uye zvino zvakaitika kuti Moronai, uyo akanga ari iye mukuru wemauto amaNifai, paakanzwa nezvekupesana kwose uku, akashatirirwa Amarikaya."
                },
                {
                    "number": 12,
                    "text": "Uye zvakaitika kuti akatsemura bhatye rake; uye akatora chipenga charo, akanyora pachiri kuti—Mukurangarira Mwari vedu, kunamata kwedu, nerusununguko, nerunyararo rwedu, vakadzi vedu, nevana vedu—ndokubva achisungirira kumuromo kwebango."
                },
                {
                    "number": 13,
                    "text": "Uye ndokubva asunga chidzitiro chake chemumusoro, nechidzitiro chake chepachipfuva, nenhowo dzake, ndokusunga chiuno chake nenguwo yehondo; uye ndokutora bango, raakanga akasungirira chipenga chebhatye rake, (uye ndokuchidaidza kuti mureza werusununguko) uye akapfugama pasi, akanamata zvikuru kuna Mwari vake pamusoro pemaropafadzo erusununguko kuti rwuve pahama dzake, kana paine chikwata chemaKristu chiripo chasara kuti chitore nyika—"
                },
                {
                    "number": 14,
                    "text": "Nokuti vose vakanga vari vatendi vechokwadi muna Kristu, vaive vechechi yaMwari, ndiko kudaidzwa kwavaiitwa neavo vakanga vasiri vechechi."
                },
                {
                    "number": 15,
                    "text": "Uye vose avo vakanga vari vechechi vakanga vaine rutendo; hongu, vose avo vaive vatendi vechokwadi muna Kristu vakatora, nokufara, zita raKristu, kana rekunzi maKristu sekudaidzwa kwavaiitwa, pamusana perudairo rwavo muna Kristu uyo akanga achizouya."
                },
                {
                    "number": 16,
                    "text": "Uye naizvozvo, panguva iyi, Moronai akanamata kuti basa remaKristu, nerusununguko rwenyika zvikomborerwe."
                },
                {
                    "number": 17,
                    "text": "Uye zvakaitika kuti paakanga adira mweya wake kuna Mwari, akadaidza dunhu rose rakanga riri kumaodzanyemba enyika yeKuparadzwa, hongu, uye muchidimbu, yose nyika, kwose kuchamhembe nekumaodzanyemba—kuti nyika yakasarudzwa, nenyika yerusununguko."
                },
                {
                    "number": 18,
                    "text": "Uye akati: Chokwadi Mwari havazobvumira kuti isu, tinoshorwa pamusana pekuti tinotakura zita raKristu, titsikirirwe nokuparadzwa, kudakara tatozvidenhera nokutadza kwedu."
                },
                {
                    "number": 19,
                    "text": "Uye Moronai zvaakanga ataura mazwi aya, akaenda mukati mevanhu, achisimudzira chipenga chenhumbi yake mudenga, kuti vose vaone zvaakanga anyora pachipenga, uye achidaidzira nezwi guru, achiti:"
                },
                {
                    "number": 20,
                    "text": "Tarisai, ani zvake achadzivirira mureza uyu munyika, ngavauye vari musimba raIshe, uye vaite chibvumirano chekuti vachachengetedza zvinofanira kuve zvavo, uye nekunamata kwavo, kuti Ishe Mwari vavaropafadze."
                },
                {
                    "number": 21,
                    "text": "Uye zvakaitika kuti Moronai paakanga ataura mazwi aya, tarisai, vanhu vakauya vachimhanya pamwechete nezvombo zvavo zvakasungirirwa muzviuno zvavo, vachitsemura nhumbi dzavo sechiratidzo, kana sechibvumirano, chokuti havafe vakasiya Ishe Mwari vavo; kana kuti, nemamwe mazwi, kana vakatyora mirairo yaMwari, kana kuwira muzvitadzo, uye vagonyara kutora zita raKristu, Ishe vachavatsemura kana sekutsemura kwavaita nhumbi dzavo."
                },
                {
                    "number": 22,
                    "text": "Zvino ichi ndicho chaive chibvumirano chavakaita, uye vakakanda nhumbi dzavo pamakumbo aMoronai, vachiti: Tinoita chibvumirano naMwari vedu, kuti tichaparadzwa, kana sezvakaitwa hama dzedu munyika iri nechekuchamhembe, kana tikapinda mukutadza; hongu, ngaatikande pasi petsoka dzevavengi vedu, kana sekukanda kwataita nhumbi dzedu patsoka dzako kuti dzitsikirirwe netsoka, kana tikawira mukutadza."
                },
                {
                    "number": 23,
                    "text": "Moronai akati kwavari: Tarisai, tiri vakasara vembeu yaJakobo; hongu, tiri vakasara vembeu yaJosefa, uyo anebhatye rakabvarurwa nevakoma vake rikaitwa zvipenga-zvipenga zvakawanda; hongu, uye zvino tarisai, ngatirangarirei kuchengeta mirairo yaMwari, kana kuti nhumbi dzedu dzichatsemurwa nehama dzedu, uye isu tigokandwa mutirongo, kana kutengeswa, kana kuuraiwa."
                },
                {
                    "number": 24,
                    "text": "Hongu, ngatichengetedzei rusununguko rwedu sevasara vaJosefa; hongu, ngatirangarirei mazwi aJakobo, asati afa, nokuti tarisai, akaona kuti chipenga chebhatye raJosefa chakachengetedzwa uye hachina kuora. Uye akati—Kana sekuchengetedzwa kwakaitwa ichi chipenga chebhatyi remwanakomana wangu, saka avo vakasara vembeu yemwanakomana wangu vachachengetedzwa neruoko rwaMwari, uye vagotorwa naivo, apo vakasara vembeu yaJosefa vachafa, kana sechipenga chakasara chebhatye rake."
                },
                {
                    "number": 25,
                    "text": "Zvino tarisai, izvi zvinopa mweya wangu kusuwa; zvakadaro, mweya wangu unerufaro mumwanakomana wangu, pamusoro pechidimu chembeu yake chichatorwa naMwari."
                },
                {
                    "number": 26,
                    "text": "Zvino tarisai, uyu ndiwo waiva mutauro waJakobo."
                },
                {
                    "number": 27,
                    "text": "Uye zvino ndiani anoziva kuti avo vembeu yaJosefa vakasara, vachafa sekufa kwakaita nhumbi dzake, ndivo vakapanduka kubva kwatiri? Hongu, uye tichadarowo nesu kana tisingamire takasimba murutendo muna Kristu."
                },
                {
                    "number": 28,
                    "text": "Uye zvino zvakaitika kuti Moronai zvaakanga ataura mazwi aya akabva aenda, uye akatumirawo vamwe kumativi ose enyika kwakanga kuine kupesana, uye akaunganidza pamwechete vanhu vose vaida kuchengetedza rusununguko rwavo, kuti varwisane naAmarikaya neavo vakanga vabva mune vamwe, vakanga vave vanhu vaAmarikaya."
                },
                {
                    "number": 29,
                    "text": "Uye zvakaitika kuti Amarikaya paakaona kuti vanhu vaMoronai vakanga vakawanda kupfuura vaAmarikaya—uye akaonawo kuti vanhu vake vakanga vasina chokwadi nekururama kwebasa ravakange vatora—naizvozvo nekutya kuti angazotadza kuita zvaaida kuita, akatora avo vevanhu vake vaida uye ndokubva aenda kunyika yaNifai."
                },
                {
                    "number": 30,
                    "text": "Zvino Moronai akafunga kuti hazvina kufanira kuti maRamani vave nesimba zvakare; naizvozvo akafunga kuti vanhu vaAmarikaya avabvise kune vamwe, kana kuvatora nekuvadzosa, nokuuraya Amarikaya; hongu, nokuti aiziva kuti anogona kuita kuti maRamani vavamukire nehasha, uye achiita kuti vaite hondo navo; uye izvi aizviziva kuti Amarikaya anoita kuti azadzikise chido chake."
                },
                {
                    "number": 31,
                    "text": "Naizvozvo Moronai akafunga kuti zvakafanira kuti atore mauto ake, ayo akanga aungana pamwechete, uye vazvipa zvombo, uye ndokuita chibvumirano cherunyararo—uye zvakaitika kuti akatora mauto ake akaenda nematende ake murenje, kuti adimbudzire gwara remaAmarikaya murenje."
                },
                {
                    "number": 32,
                    "text": "Uye zvakaitika kuti akaita maererano nezvaaida, akafamba achienda murenje, uye akadimbudzira mauto aAmarikaya."
                },
                {
                    "number": 33,
                    "text": "Uye zvakaitika kuti Amarikaya akatiza nevanhu vashoma-shoma, uye vakasara vakaiswa mumaoko aMoronai uye vakatorwa vakadzorerwa kunyika yeZarahemura."
                },
                {
                    "number": 34,
                    "text": "Zvino, Moronai semunhu akanga akaiswa nevatongi nezwi revanhu, naizvozvo akanga aine simba rekuita zvaanoda nemauto emaNifai, kuamisa nekuatonga."
                },
                {
                    "number": 35,
                    "text": "Uye zvakaitika kuti ani nani zvake wevaAmarikaya akanga asingade kupinda muchibvumirano chekutsigira rusununguko, kuti vachengetedze hurumende yakasununguka, aiita kuti auraiwe; uye vakanga varipo vakati kuti vairamba kuita chibvumirano cherusununguko."
                },
                {
                    "number": 36,
                    "text": "Uye zvakaitikawo zvakare kuti, akaita kuti mureza werusununguko uturikwe pane nharire yega-yega yaive munyika, yakanga iri yemaNifai; saka Moronai ndiko kudyara kwaakaita mureza werusununguko pakati pemaNifai."
                },
                {
                    "number": 37,
                    "text": "Uye vakatanga kuve nerunyararo zvakare munyika; uye ndiko kuchengetedza kwavakaita runyararo munyika kudakara kusvika pedyo nepekupera kwegore rechigumi nepfumbamwe rekutonga kwevatongi."
                },
                {
                    "number": 38,
                    "text": "Uye Hiramani nevapirisita vepamusoro vaichengetedza urongwa hwakanaka muchechi; hongu, kana kwemakore mana chaiwo vakanga vaine runyararo nokufara kukuru muchechi."
                },
                {
                    "number": 39,
                    "text": "Uye zvakaitika kuti kune vazhinji vakafa, vachitenda zvakasimba kuti mweya yavo yakanga yanunurwa naIshe Jesu Kristu; naizvozvo vakabva munyika vachifara."
                },
                {
                    "number": 40,
                    "text": "Uye kwaive nevamwe vakafa pamusana pezvirwere, izvo zvaiti pane imwe nguva yegore zvowanda munyika—asi vakanga vasiri vakawanda vaifa nezvirwere, nokuti kwakange kuine miti yakanaka kwazvo nemidzi zvakanga zvakagadzirwa naMwari zvaibvisa zvikonzero zvezvirwere, zvaikonzerwa nekupinduka kwekunze—"
                },
                {
                    "number": 41,
                    "text": "Asi kwaive nevazhinji vaifa nekukura; uye avo vakafa vari murutendo rwaKristu vanofara maari, sezvatakafanira kufunga."
                }
            ]
        },
        "/study/scriptures/bofm/alma/47": {
            "uri": "/study/scriptures/bofm/alma/47",
            "title": "Aruma 47",
            "data_type": "chapter",
            "chapter_name": "Chitsauko 47",
            "chapter_summary": [
                "Amarikaya anoshandisa kufurira, kuponda, nokunyengedza kuti ave mambo wemaRamani—Avo vakabva kumaNifai ndivo vakanyanya uipi nehugandanga kupfuura maRamani. Zvingangove makore 72 Kristu asati azvarwa."
            ],
            "verses": [
                {
                    "number": 1,
                    "text": "Zvino tichadzokera muzvinyorwa zvedu kunaAmarikaya neavo vakange vatiza naye vachienda murenje; nokuti tarisai, akange atora avo vakaenda naye, uye akaenda kunyika yaNifai pakati pemaRamani, ndokupesvera maRamani kuti vashatirirwe maNifai, zvekuti mambo wamaRamani akatumira shoko munyika yose yake, kuvanhu vake vose, kuti vaungane pamwechete zvakare kuti vanorwisana nemaNifai."
                },
                {
                    "number": 2,
                    "text": "Uye zvakaitika kuti shoko ratumirwa kwavari vakabatwa nokutya kukuru; hongu, vaitya kugumbura mambo, uye vachityawo kuenda kunorwisana nemaNifai nokuti vaitya kurasikirwa neupenyu hwavo. Uye zvakaitika kuti havana kuda, kana kuti uzhinji hwavo hauna kuda kuteerera shoko ramambo."
                },
                {
                    "number": 3,
                    "text": "Zvino zvakaitika kuti mambo akashatirwa pamusana pekusateerera kwavo; naizvozvo akati kuna Amarikaya atungamire chidimbu chemauto ake chaiteerera mirairo yake, uye ndokumuudza kuti aende anovamanikidza kutora zvombo."
                },
                {
                    "number": 4,
                    "text": "Zvino tarisai, izvi ndizvo zvaidiwa naAmarikaya; semunhu akanga akangwarira kuita zvakaipa saka akaronga mumwoyo make kuti abvise mambo wemaRamani pachigaro cheushe."
                },
                {
                    "number": 5,
                    "text": "Uye zvino akanga ava kutonga chidimbu chemaRamani avo vakanga vachida mambo; uye akatsvaka kuti adiwe neavo vakanga vasingateerere mambo; saka akaenda kunzvimbo yainzi Onaidha, nokuti ndiko kwakanga kwatizira maRamani ose; nokuti vakaona mauto achiuya, uye, vachifunga kuti aiuya kuzovaparadza, naizvozvo vakatizira kuOnaidha, kunzvimbo yezvombo."
                },
                {
                    "number": 6,
                    "text": "Uye vakanga vaisa munhu wekuti ave mambo uye nemutungamiri wavo, vari vashinga mupfungwa dzavo nepfungwa yekuti havaizofa vakamanikidzwa kuti vaende kunorwisana nemaNifai."
                },
                {
                    "number": 7,
                    "text": "Uye zvakaitika kuti vakanga vaungana pamwechete pamusoro pegomo rainzi Andipasi, vachigadzirira kurwa."
                },
                {
                    "number": 8,
                    "text": "Zvino chakanga chisiri chido chaAmarikaya kurwa navo sekutumwa kwaakanga aitwa namambo; asi tarisai, pfungwa yake yaive yekuti adiwe nemauto emaRamani, kuti agove mukuru wavo agobvisa mambo paumambo uye agotora nyika."
                },
                {
                    "number": 9,
                    "text": "Uye tarisai, zvakaitika kuti akaita kuti mauto ake adzike tende dzawo munhika yaive pedyo negomo reAndipasi."
                },
                {
                    "number": 10,
                    "text": "Uye zvakaitika kuti hwava usiku akatuma munhu muruvande kugomo reAndipasi, achikumbira kuti mutungamiri weavo vakanga vari mugomo, zita rake ainzi Rehondi, adzike mujinga pasi pegomo, nokuti aida kutaura naye."
                },
                {
                    "number": 11,
                    "text": "Uye zvakaitika kuti Rehondi zvaakatambira shoko iri akatya kudzika pasi pegomo. Uye zvakaitika kuti Amarikaya akatumira zvakare kechipiri, achiti adzike. Uye zvakaitika kuti Rehondi akaramba; uye akatumira zvakare rwechitatu."
                },
                {
                    "number": 12,
                    "text": "Uye zvakaitika kuti Amarikaya zvaakaona kuti haagone kuita kuti Rehondi adzike pasi kubva mugomo, akakwira iye mugomo, pedyo nepakange paine musasa waRehondi; uye akatumira shoko rake zvakare kechina kuna Rehondi, achiti ngaadzike pasi, nokuti auye nevachengeti vake."
                },
                {
                    "number": 13,
                    "text": "Uye zvakaitika kuti Rehondi zvaakanga adzika pasi nevachengeti vake kuna Amarikaya, Amarikaya akamuti adzike nemauto ake panguva dzeusiku, uye osvikokomberedza vanhu ava vari mumisasa yavo, avo vaakapiwa namambo kuti vave pasi pake, uye akati aizovaisa mumaoko aRehondi, kana akamuita iye (Amarikaya) muteveri wake kumauto ose."
                },
                {
                    "number": 14,
                    "text": "Uye zvakaitika kuti Rehondi akadzika pasi nehondo yake vakakomberedza vanhu vaAmarikaya, zvekuti vasati vamuka mambakwedza vakanga vatokombwa nemauto aRehondi."
                },
                {
                    "number": 15,
                    "text": "Uye zvakaitika kuti zvavakaona kuti vakakombwa, vakakumbira kuna Amarikaya kuti avabvumire kuti vasangane nehama dzavo, kuti vasaparadzwe. Zvino izvi ndizvo zvaida Amarikaya."
                },
                {
                    "number": 16,
                    "text": "Uye zvakaitika kuti akaendesa vanhu vake, zvakanga zvisiri izvo zvakanga zvataurwa namambo. Zvino izvi zvaidiwa naAmarikaya, kuti aite njere dzake dzekuti abvise mambo pachigaro cheumambo."
                },
                {
                    "number": 17,
                    "text": "Zvino yakanga iri tsika yemaRamani kuti mutungamiri wavo mukuru akauraiwa, vaisarudza muteveri wake kuti ave mutungamiri wavo mukuru."
                },
                {
                    "number": 18,
                    "text": "Uye zvakaitika kuti Amarikaya akaita kuti mumwe wevaranda vake vape chepfu kuna Rehondi zvishoma nezvishoma, kudakara afa."
                },
                {
                    "number": 19,
                    "text": "Zvino, Rehondi afa, maRamani akaisa Amarikaya kuti ave mutungamiri wavo uye nemukuru wemauto."
                },
                {
                    "number": 20,
                    "text": "Uye zvakaitika kuti Amarikaya akaenda nemauto ake (nokuti akanga awana zvaaida) kunyika yaNifai, kuguta raNifai, rakanga riri iro guta guru."
                },
                {
                    "number": 21,
                    "text": "Uye mambo akauya kuzovachingura nevachengeti vake, nokuti akafunga kuti Amarikaya akange aita zvaakange amuudza kuti aite, nokutiwo Amarikaya aunganidza mauto akawanda zvikuru kuti vanorwisa maNifai."
                },
                {
                    "number": 22,
                    "text": "Asi tarisai, mambo zvaaiuya kuzosangana naye Amarikaya akaita kuti varanda vake vanosangana namambo. Uye vakaenda vakakotama pamberi pamambo, sekunge vari kumukudza pamusana pekutyisa kwake."
                },
                {
                    "number": 23,
                    "text": "Uye zvakaitika kuti mambo akatambanudza ruoko rwake kuti avasimudze, setsika yemaRamani, sechiratidzo cherunyararo, iri tsika yavakanga vatora kumaNifai."
                },
                {
                    "number": 24,
                    "text": "Uye zvakaitika kuti paakanga asimudza wekutanga kubva pasi, tarisai akabaya mambo nepamwoyo chaipo, uye akabva awira pasi."
                },
                {
                    "number": 25,
                    "text": "Zvino varanda vamambo vakatiza; uye varanda vaAmarikaya vakadaidzira, vachiti:"
                },
                {
                    "number": 26,
                    "text": "Tarisai, varanda vamambo vamubaya pamwoyo, uye apunzika uye ivo vatiza; tarisai, uyayi muone."
                },
                {
                    "number": 27,
                    "text": "Uye zvakaitika kuti Amarikaya akaunza mauto ake kuti afore achinoona kuti chii chaitika kuna mambo; uye pavakanga vauya panzvimbo pacho, uye vachiona mambo arere muropa rake, Amarikaya akanyepera kushatirwa, uye akati: Ani zvake aida mambo, ngaauye, atevere varanda vake kuti vauraiwe."
                },
                {
                    "number": 28,
                    "text": "Uye zvakaitika kuti vose avo vaida mambo, pavakanzwa mazwi aya, vakaenda vakatandanisa varanda vamambo."
                },
                {
                    "number": 29,
                    "text": "Zvino varanda vamambo pavakaona kuti vari kuteverwa nemauto, zvakavatyisa zvakare, uye vakatizira murenje, uye vakaenda kunyika yeZarahemura uye vakasangana nevanhu vaAmoni."
                },
                {
                    "number": 30,
                    "text": "Uye mauto akanga achivatandanisa akadzoka, vavatandanisa vakatadza kuvabata; uye saka Amarikaya, nekunyengedza kwake, akatora mwoyo yevanhu."
                },
                {
                    "number": 31,
                    "text": "Uye zvakaitika kuti ramangwana akapinda muguta raNifai nemauto ake, akatora gutaro."
                },
                {
                    "number": 32,
                    "text": "Uye zvino zvakaitika kuti mambokadzi, paakanzwa kuti mambo auraiwa—nokuti Amarikaya akanga atumira nhume kuna mambokadzi achimuudza kuti mambo akanga auraiwa nevaranda vake, kuti iye akanga avatandanisa nemauto ake, asi vakatadza kuvabata, nokuti vakanga vapunyuka—"
                },
                {
                    "number": 33,
                    "text": "Naizvozvo, mambokadzi zvaakagashira shoko iri akatumira kuna Amarikaya, achimukumbira kuti asauraye vanhu vemuguta; uye akakumbirawo kuti auye kwaari; uye mambokadzi akatiwo auye nevanopupura maererano nekufa kwamambo."
                },
                {
                    "number": 34,
                    "text": "Uye zvakaitika kuti Amarikaya akatora uye muranda iyeyo akanga auraya mambo, nevose vaakanga ainavo, uye ndokubva vaenda kuna mambokadzi, kunzvimbo yaakanga agere; uye vose vakapupura kuti mambo akanga auraiwa nevaranda vake; uye vakatiwo: Vatiza; izvi hazvivaroverere here? Uye naizvozvo vakagutsa mambokadzi maererano nerufu rwamambo."
                },
                {
                    "number": 35,
                    "text": "Uye zvakaitika kuti Amarikaya akatsvaka kuti afarirwe namambokadzi, uye akamutora kuti ave mukadzi wake; uye saka nokunyengedza kwake, nokuyamurwa neudzvotsvo hwevaranda vake, akawana umambo; hongu, akazivikanwa samambo munyika yose, muvanhu vose vemaRamani, vakange vari maRamani nemaRemueri nemaIshmaeri, nevose vakanga vabva kumaNifai, kubvira panguva yekutonga kwaNifai kusvika nguva ino."
                },
                {
                    "number": 36,
                    "text": "Zvino ava vapanduki, vadzidziswa zvimwechetezvo nezvavaiziva maererano nemaNifai, hongu, vakanga vadzidziswa nezveruzivo rwumwecheterwo nezvaIshe, zvisinei, zvinoshamisa kutaura kuti, kanguva kadiki diki vapanduka vakave vanhu vakaoma zvikuru nekusada kutendeuka, uye vakanyanya kupenga, uipi nehugandanga kupfuura maRamani—kunwa netsika yemaRamani; kuzviisa munungo, netsika dzose dzeufeve; hongu, kukanganwa Ishe Mwari vavo zvachose."
                }
            ]
        },
        "/study/scriptures/bofm/alma/48": {
            "uri": "/study/scriptures/bofm/alma/48",
            "title": "Aruma 48",
            "data_type": "chapter",
            "chapter_name": "Chitsauko 48",
            "chapter_summary": [
                "Amarikaya anopesvera maRamani kuti varwe nemaNifai—Moronai anogadzirira vanhu vake kuti varwire Kristu vazvidzivirire—Anofara mukuzvitonga nerusununguko uye ari munhu akagwinya waMwari. Zvingangove makore 72 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti, Amarikaya paakangowana umambo akatanga kutunha mwoyo yemaRamani kuti vavenge vanhu vaNifai; hongu, akaisa vanhu vekuti vanotaura nemaRamani vari munharire dzavo kuti vamukire maNifai."
                },
                {
                    "number": 2,
                    "text": "Uye saka akatunha mwoyo yavo kuti vavenge maNifai, zvekuti mukupera kwegore rechigumi nemapfumbamwe rekutonga kwevatongi, iye akwanisa kuita zvaakanga akaronga kusvika panguva iyoyo, hongu, aitwa mambo wemaRamani, akatsvakawo kuti atonge yose nyika, hongu, nevanhu vose vaive munyika, maNifai zvose nemaRamani."
                },
                {
                    "number": 3,
                    "text": "Naizvozvo akanga akwanisa zvaakanga achida, nokuti akanga aita kuti mwoyo yema Ramani iome uye ndokupofomadza pfungwa dzavo, uye ndokuvafurira kuti vashatirwe, zvekuti akaunganidza vakawanda kuti vaende kunorwisana nemaNifai."
                },
                {
                    "number": 4,
                    "text": "Nokuti akanga akashingirira kuti, pamusana pekuwanda kwevanhu vake, akurire maNifai uye agovaisa muusungwa."
                },
                {
                    "number": 5,
                    "text": "Uye saka akasarudza maZoramu kuti vave vakuru vemauto, sezvo vari ivo vaiziva kuti maNifai ane simba rakadii, nokuziva nzvimbo dzavo dzavaitambira, nenzvimbo dzisina kusimba dzemaguta avo; naizvozvo akavaisa kuti vave vatungamiri vakuru vemauto ake."
                },
                {
                    "number": 6,
                    "text": "Uye zvakaitika kuti vakatakura zvinhu zvavo, vakaenda vakananga kunyika yeZarahemura vari murenje."
                },
                {
                    "number": 7,
                    "text": "Zvino zvakaitika kuti Amarikaya paakanga achitora simba nekunyepa nekunyengedza, Moronai, kune rumwe rutivi, akanga achigadzira pfungwa dzevanhu kuti vave nerutendo ruzere muna Ishe Mwari vavo."
                },
                {
                    "number": 8,
                    "text": "Hongu, akanga achisimbisa mauto emaNifai, uye akavaka tsvingo diki, kana kuti nzvimbo dzekuzororera; vachiita zvidziro zvevhu zvekudzivirira mauto ake, uye ndokuvaka zvidziro zvemambwe zvekuatenderedza, vakakomberedza maguta avo nemiganhu yeminda yavo; hongu, kutenderedza yose nyika."
                },
                {
                    "number": 9,
                    "text": "Uye makanga musina kudzivirirwa zvakasimba aiisa vanhu vakawanda; uye ndokudzivirira nokusimbisa nyika yakanga iri yemaNifai."
                },
                {
                    "number": 10,
                    "text": "Uye nokudaro akanga akagadzirira kutsigira kuzvitonga, minda yavo, vakadzi vavo, nevana vavo, nerunyararo rwavo, nekuti vagare vari muna Ishe Mwari vavo, nekuti vachengetedze icho chainzi nevavengi vavo chinangwa chema chemaKristu."
                },
                {
                    "number": 11,
                    "text": "Uye Moronai aive murume akasimba uye ari gamba; aive murume aive nokunzwisisa kuzere; hongu, murume akanga asingafadzwe nokudeura ropa; murume aive nemweya waifadzwa nekuzvitonga nerusununguko rwenyika yake, nekuti hama dzake dzisunungurwe muusungwa nemuhutapwa;"
                },
                {
                    "number": 12,
                    "text": "Hongu, murume aive nemwoyo waizara nekutenda kuna Mwari vake, nokubatwa zvakanaka nemaropafadzo akawanda aakaisa pavanhu vake; murume aishanda zvine simba kushandira magariro akanaka nekuchengetedzeka kwevanhu vake."
                },
                {
                    "number": 13,
                    "text": "Hongu, uye akanga ari murume akasimba murutendo muna Kristu, uye akanga akatsidza nechitsidzo kuti achadzivirira vanhu vake, zvake, nenyika yake, nokunamata kwake, kana kusvika mukurasikirwa neropa rake."
                },
                {
                    "number": 14,
                    "text": "Zvino maNifai akanga akadzidziswa kuzvidzivirira kuvavengi vavo, kana pakusvika mukudeura ropa kana zvichifanira; hongu, uye vakanga vakadzidziswawo kuti vasambofa vakashatirisa, hongu, kuti vasasimudze munondo kunze kwekunge vachirwisana nemuvengi, nekunge vari kuchengetedza upenyu hwavo."
                },
                {
                    "number": 15,
                    "text": "Uye urwu ndirwo rwaive rutendo rwavo, kuti nokudaro Mwari vaiita kuti vabudirire munyika, kana kuti nemamwe mazwi, kana vaine rutendo rwekuchengeta mirairo yaMwari vaizovaita kuti vabudirire munyika; hongu, kuvayambira kuti vatize, kana kugadzirira hondo, maererano nenjodzi yavanenge vari."
                },
                {
                    "number": 16,
                    "text": "Uye nokutiwo, Mwari vaivazivisa kuti vangaende here kunorwisa vavengi vavo kana kuti kwete, nokudaro Ishe vaivakundisa; uye urwu ndirwo rwaive ruvimbo rwaMoronai, uye mwoyo wake waifara nazvo; kwete mukudeura ropa asi mukuita zvakanaka, mukuchengetedza vanhu vake, hongu, mukuchengeta mirairo yaMwari, hongu, nokuramba kupinda mukutadza."
                },
                {
                    "number": 17,
                    "text": "Hongu, zviro kwazvo, zviro kwazvo ndinoti kwamuri, dai vose vanhu vaive, uye vakange, uye vave nariini, vakaita saMoronai, tarisai, masimba chaiwo egehena angadai akazunguzwa nokusingaperi; hongu, dhiabhorosi angadai asina kumbove nesimba mumwoyo yevana vevanhu."
                },
                {
                    "number": 18,
                    "text": "Tarisai, akanga ari murume akanga akaita saAmoni, mwanakomana waMosaya, hongu, uye kana nevamwe vanakomana vaMosaya, hongu, naArumawo nevanakomana vake, nokuti vose vakanga vari vanhu vaMwari."
                },
                {
                    "number": 19,
                    "text": "Zvino tarisai, hazvireve kuti Hiramani aiitira vanhu zvishoma pane zvaiitwa naMoronai; nokuti vaiparidza shoko raMwari, uye vaibhabhatidza vainge vatendeuka vose vari vana ani zvavo vainge vateerera kumazwi avo."
                },
                {
                    "number": 20,
                    "text": "Uye ndiko kufamba kwavakaita, uye vanhu vakazvirereka pamusana pemazwi avo, zvekuti vakadiwa zvikuru naIshe, naizvozvo vakasunungurwa mudzihondo nokupesana pakati pavo, hongu, kana kwemakore mana."
                },
                {
                    "number": 21,
                    "text": "Asi, sekutaura kwandaita, mukupera kwegore rechigumi nepfumbamwe, hongu, kana dai zvazvo ivo vakanga vaine runyararo pachavo, vakamanikidzwa ivo vasingade kuti varwisane nehama dzavo, maRamani."
                },
                {
                    "number": 22,
                    "text": "Hongu, uye muchidimbu, hondo dzavo hadzina kupera kwemakore mazhinji nemaRamani, kana dai zvazvo ivo vakanga vasingade."
                },
                {
                    "number": 23,
                    "text": "Zvino, zvakavasuwisa kuti vatore zvombo zvavo kuti varwisane nemaRamani, nokuti vakanga vasingafarire zvekudeura ropa; hongu, uye izvi hazvizizvo zvose—vakanga vachisuwa kuti vabvise vazhinji vehama dzavo munyika ino vachivaisa munyika yokusingaperi, vasati vagadzirira kusangana naMwari vavo."
                },
                {
                    "number": 24,
                    "text": "Zvakadaro, havaibvumira kuti vaise upenyu hwavo pasi, kuti vakadzi vavo nevana vavo vapondwe neugandanga hwevanhu vaive hama dzavo, hongu, uye vakanga vabva muchechi yavo, uye vakavasiya uye vakaenda kunovaparadza nekusangana nemaRamani."
                },
                {
                    "number": 25,
                    "text": "Hongu, havaikwanisa kutarisa hama dzavo dzichifarira ropa remaNifai, kana paine avo vanochengeta mirairo yaMwari, nokuti Ishe vakavimbisa kuti, kana vakachengeta mirairo yavo vachabudirira munyika."
                }
            ]
        },
        "/study/scriptures/bofm/alma/49": {
            "uri": "/study/scriptures/bofm/alma/49",
            "title": "Aruma 49",
            "data_type": "chapter",
            "chapter_name": "Chitsauko 49",
            "chapter_summary": [
                "Mauto emaRamani anotadza kutora maguta akavakirirwa eAmonaiha nereNoa—Amarikaya anotuka Mwari uye achibva ati achanwa ropa raMoronai—Hiramani nehama dzake vanoramba vachisimbisa Chechi. Zvingangove makore 72 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mumwedzi wechigumi nemumwechete wegore rechigumi nemapfumbamwe, muzuva rechigumi remwedzi, mauto emaRamani akaonekwa ave kusvika akananga munyika yaAmonaiha."
                },
                {
                    "number": 2,
                    "text": "Uye tarisai, guta rakanga ravakwa patsva, uye Moronai akanga aisa mawuto kumuganhu weguta, uye vakanga vaunganidza marara vakatenderedza kuti vasasvikwe nemiseve nematombo emaRamani; nokuti tarisai, vairwa nematombo nemiseve."
                },
                {
                    "number": 3,
                    "text": "Tarisai, ndati guta reAmonaiha rakanga ravakwa patsva. Ndinoti kwamuri, hongu, rakavakwa patsva dzimwe nzvimbo; nenzira yekuti maRamani akambenge amboriparadza pamusana pezvitadzo zvevanhu, vakafunga kuti zvichave nyore kuriparadza zvakare."
                },
                {
                    "number": 4,
                    "text": "Asi tarisai, vakagumbuka zvikuru; nokuti tarisai, maNifai akanga achera ivhu ndokuriunganidza rakavakomberedza, rakareba zvekuti maRamani akatadza kukanda matombo nemiseve yavo kuti ivasvike, havaikwanisa kusvika pavari kunze kwekunge vatopinda nepaipindwa napo."
                },
                {
                    "number": 5,
                    "text": "Zvino panguva iyi vatungamiri vakuru vemaRamani vakashamiswa zvikuru, neungwaru hwemaNifai mukugadzirira nzvimbo dzavo dzekuzvidzivirira."
                },
                {
                    "number": 6,
                    "text": "Zvino vatungamiri vemaRamani vaifunga kuti, pamusana peuhwandu hwavo, hongu, vaifunga kuti vaizove nepundutso yekuvasvikira sezvavakambenge vaita; hongu, uye vakanga vazvigadzirirawo nenhowo, nezvidzitiro zvepazvipfuva; uye vakanga vazvigadzirirawo nhumbi dzematehwe, hongu, nhumbi hobvu chaidzo kuti vazvipfekedze."
                },
                {
                    "number": 7,
                    "text": "Uye vakagadzirira kudai vakafunga kuti zvichave nyore kuti vakunde nekuisa hama dzavo mujoki reusungwa, kana kuvauraya nokuvaponda maererano nokuzvifadza zvavo."
                },
                {
                    "number": 8,
                    "text": "Asi tarisai, vakashamiswa kwazvo, vakaona vakagadzirirwa, netsika isina kumbenge yakaonekwa kana kuzivikanwa pakati pevana vaRihai. Zvino vakanga vakagadzirira maRamani, kuti varwe netsika yokudzidziswa kwavo naMoronai."
                },
                {
                    "number": 9,
                    "text": "Uye zvakaitika kuti maRamani, kana kuti vaAmarikaya, vakashamiswa zvikuru nokugadzirira kwavo hondo."
                },
                {
                    "number": 10,
                    "text": "Zvino, dai mambo Amarikaya akanga adzika kubva munyika yaNifai, ari pamberi pemauto ake, zvimwe angadai akaita kuti maRamani atange maNifai paguta reAmonaiha; nokuti tarisai, akanga asina hanyn’a neropa revanhu."
                },
                {
                    "number": 11,
                    "text": "Asi tarisai, Amarikaya haana kuuya iye pachake kuzorwa. Uye tarisai, vatungamiri vakuru vemauto ake vakazeza kudenha maNifai paguta reAmonaiha, nokuti Moronai akanga apindura maitirwo ezvinhu mukati memaNifai, zvekuti maRamani akagumbuka kwazvo kuona nzvimbo dzavo dzekuhwanda dzaiita kuti vatadze kuvarwisa."
                },
                {
                    "number": 12,
                    "text": "Naizvozvo vakatizira murenje, uye ndokubva vapaza misasa yavo uye ndokubva vafora vakananga kunyika yaNoa, vachifunga kuti iyoyo ndiyo yaive nzvimbo yakanaka kuti vasangane nemaNifai."
                },
                {
                    "number": 13,
                    "text": "Nokuti havana kuziva kuti Moronai akanga adzivirira, kana kuti akanga avaka tsvingo munyika yose yaka tenderedza; naizvozvo, vakafora vachienda kunyika yaNoa nekushinga kukuru; hongu, vatungamiri vavo vakuru vakauya vakaita chitsidzo kuti vanoparadza vanhu veguta iroro."
                },
                {
                    "number": 14,
                    "text": "Asi tarisai, vakashamiswa kwazvo, guta raNoa, iro rakanga risina kusimba kusvika zvino, rakanga rasimba, pamusana paMoronai, hongu, kana kusimba kupfuura guta reAmonaiha."
                },
                {
                    "number": 15,
                    "text": "Uye zvino tarisai, uku kwaive kuchenjera kwaMoronai; nokuti akanga aona kuti vangatye kutanga guta raAmonaiha; uye sezvo guta raNoa riri iro rakanga risina kusimba kusvika zvino, akaziva kuti ndiko kwavangade kupinda nako kuti vaite hondo; naizvozvo zvakaitika sekuda kwake."
                },
                {
                    "number": 16,
                    "text": "Uye tarisai, Moronai akanga aisa Rihai kuti ave mutungamiri mukuru wevanhu veguta iri; uye ndiye Rihai mumwecheteyo akarwa nemaRamani munhika iri kumabvazuva kwerwizi rweSidhoni."
                },
                {
                    "number": 17,
                    "text": "Uye zvino tarisai zvakaitika kuti, maRamani pavakaona kuti guta iri raive pasi paRihai, vakagumbuka, nokuti Rihai vaimutya zvikuru; zvakadaro vatungamiri vavo vakuru vakanga vaita chitsidzo kuti vacharwisa guta iri; saka vakauya nemauto avo."
                },
                {
                    "number": 18,
                    "text": "Zvino tarisai, maRamani haaikwanisa kupinda mutsvingo dzavo dzekuzvidzivirira neimwe nzira kunze kwekunge vatopinda nepasuwo guru, nenzira yekureba kwechidziro chevhu rakanga raunganidzwa, uye nekudzika kwakanga kwakaita mugero wakanga wakacherwa wakakomberedza, kunze kwekutopinda nepanopindwa napo."
                },
                {
                    "number": 19,
                    "text": "Uye ndiko kugadzirira kwakanga kwakaita maNifai kuparadza avo vose vainge vachida kuedza kukwira kuti vapinde mutsvingo neimwe nzira, vachivatema nematombo nokuvabaya nemiseve."
                },
                {
                    "number": 20,
                    "text": "Ndiko kugadzirira kwavakanga vakaita, hongu, chikwata chevarume vakasimba, vaine minondo nezvinziriri zvavo, votema nekubaya vanenge voda kuedza kupinda munzvimbo yavo yekuzvidzivirira nepanzvimbo yekupinda nayo; uye ndiko kugadzirira kwavakanga vakaita kuzvidzivirira kurwiswa nemaRamani."
                },
                {
                    "number": 21,
                    "text": "Uye zvakaitika kuti vatungamiri vemaRamani vakauya nemauto avo pasuo guru paipindwa napo, uye ndokutanga kurwisana nemaNifai, kuti vapinde musvingo ravo; asi tarisai, vaisaidzirwa kunze nguva dzose, zvekuti vakauraiwa nekuuraiwa kukuru."
                },
                {
                    "number": 22,
                    "text": "Zvino zvavakaona kuti vatadza kukurira maNifai, nekupinda munzvimbo mavo, vakatanga kukoromora zvidziro zvevhu rakanga raunganidzwa kuti vakwanise kuti mauto avo apinde kuti vakwanise kurwisana navo; asi tarisai, mukuedza uku, vaibva vatsvairwa nematombo nemiseve zvaikandwa kwavari; uye kunze kwekuti vafushire migero nevhu rakaunganidzwa, migero yakafushirwa nezvitunha zvavo neavo vakanga vakuvara."
                },
                {
                    "number": 23,
                    "text": "Naizvozvo maNifai vakanga vaine simba rose kuvavengi vavo; uye ndiko kuedza kwakaita maRamani kuti vaparadze maNifai kudakara vatungamiri vavo vakuru vauraiwa vose; hongu, uye maRamani anopfuura chiuru akauraiwa; asi kune rumwe rutivi kumaNifai hakuna kana mumwechete zvake akafa."
                },
                {
                    "number": 24,
                    "text": "Paive nemakumi mashanu evanhu vakakuvadzwa, vakabaiwa nemiseve yemaRamani yaipinda nepasuo guru, asi vakanga vakadzivirirwa nenhowo dzavo, nezvidzitiro zvavo zvepazvipfuva, nezvidzitiro zvemisoro yavo, zvekuti maronda avo aive mumakumbo, mazhinji acho akanga akaipa chaizvo."
                },
                {
                    "number": 25,
                    "text": "Uye zvakaitika kuti, maRamani paakaona kuti vatungamiri vavo vakuru vose vauraiwa vakatizira murenje. Uye zvakaitika kuti vakadzokera kunyika yaNifai kunoudza mambo wavo Amarikaya, akazvarwa ari muNifai, nezvekurasikirwa kwavakanga vaita."
                },
                {
                    "number": 26,
                    "text": "Uye zvakaitika kuti akashatirirwa vanhu vake zvikuru, nokuti akanga atadza kuita maNifai zvaakanga achida kuvaita; akanga atadza kuvaisa mujoki reusungwa."
                },
                {
                    "number": 27,
                    "text": "Hongu, akashatirwa zvikuru, uye akatuka Mwari, uyewo naMoronai, akapika nechitsidzo kuti achanwa ropa rake; uye izvi pamusana pekuti Moronai akanga achengeta mirairo yaMwari mukugadzirira vanhu vake kuti vasapinde mungozi."
                },
                {
                    "number": 28,
                    "text": "Uye zvakaitika kuti, kune rumwe rutivi, vanhu vaNifai vakatenda Ishe Mwari vavo, pamusoro pesimba ravo risingaenzaniswe, mukuvabvisa mumaoko evavengi vavo."
                },
                {
                    "number": 29,
                    "text": "Uye ndiko kupera kwakaita gore rechigumi nepfumbamwe rekutongwa kwemaNifai nevatongi."
                },
                {
                    "number": 30,
                    "text": "Hongu, uye makave nerunyararo pakati pavo, uye chechi ikabudirira zvinoshamisa pamusana pekuteerera kwavo nokusimba kwavo mushoko raMwari, iro rakataurwa kwavari naHiramani, naShibhuroni, naKoriandoni, naAmoni nehama dzavo, hongu, uye neavo vose vakanga vaiswa nehurongwa hutsvene hwaMwari, vachibhabhatidzwa vatendeuka, uye vachitumirwa kunoparidzira vanhu."
                }
            ]
        },
        "/study/scriptures/bofm/alma/50": {
            "uri": "/study/scriptures/bofm/alma/50",
            "title": "Aruma 50",
            "data_type": "chapter",
            "chapter_name": "Chitsauko 50",
            "chapter_summary": [
                "Moronai anodzivirira minda yemaNifai—Vanovaka maguta mazhinji matsva—MaNifai akawirwa nehondo nekuparadzwa mumazuva ehuipi nekutadza kwavo—Moriandoni nevapanduki vake vanokurirwa naTeangumu—Nifaiha anofa, uye mwanakomana wake Pahorani anotora chigaro chekutonga. Zvingangove makore 72 kusvika ku67 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti Moronai haana kuregera kugadzirira hondo, kana kudzivirira vanhu vake kumaRamani; nokuti akaita kuti mauto ake atangise mukutanga kwegore rechimakumi maviri rekutonga kwevatongi, kuti vatange kuchera mirwi yevhu vachitenderedza ose maguta, munyika yose yakanga iri yemaNifai."
                },
                {
                    "number": 2,
                    "text": "Uye pamusoro pevhu rakaunganidzwa iri akati paiswe mapango, hongu, matanda anorongwa kudakara areba kuenzana nemunhu, akakomberedza maguta."
                },
                {
                    "number": 3,
                    "text": "Uye akaita kuti pamusoro pemapango iwayo padzikwe hoko dzakatendererawo; uye dzakanga dzakasimba uye dzakareba."
                },
                {
                    "number": 4,
                    "text": "Uye akaita kuti kumiswe nharire dzakatarisa pahoko dziye, uye akaita kuti pamusoro penharire pavakwe twumba, kuti matombo nemiseve yemaRamani isavasvike ichivakuvadza."
                },
                {
                    "number": 5,
                    "text": "Uye vakanga vakagadzirirwa zvekuti vaikwanisa kukanda matombo vari pamusoro ipapo, maererano nokuda kwavo nesimba ravo, uye vachigona kuuraya uyo anenge aedza kusvika pedyo nechidziro cheguta."
                },
                {
                    "number": 6,
                    "text": "Ndiko kugadzira kwakaita Moronai nzvimbo dzakasimba achitenderedza guta rega-rega munyika, kugadzirira panenge pazouya vavengi."
                },
                {
                    "number": 7,
                    "text": "Uye zvakaitika kuti Moronai akati mauto ake aende kurenje rekumabvazuva; hongu, uye vakaenda vakanotandanisa vose maRamani vaive murenje rekumabvazuva vachivatandanisira kunyika yavo, yakanga iri kumaodzanyemba enyika yaZarahemura."
                },
                {
                    "number": 8,
                    "text": "Uye nyika yaNifai yakanga iine muganhu wakati twasa kubvira kugungwa rekumabvazuva kusvika kumadokero."
                },
                {
                    "number": 9,
                    "text": "Uye zvakaitika kuti Moronai zvaakanga atandanisa vose maRamani murenje rekumabvazuva, rakanga riri kuchamhembe kwenyika yavo ivo, akaita kuti vanhu vakanga vagere munyika yaZarahemura nemumatunhu akatenderedza vaende murenje rekumabvazuva, kana kunosvika kumuganhu negungwa, uye vatore nyikayo."
                },
                {
                    "number": 10,
                    "text": "Uye akaisawo mauto kumaodzanyemba, kumuganhu nezvinhu zvavo, uye ndokuvati vavake tsvingo kuti vadzivirire mauto avo nevanhu vavo mumaoko evavengi vavo."
                },
                {
                    "number": 11,
                    "text": "Uye naizvozvo akabvisa dzose nzvimbo dzaisimbwa nadzo nemaRamani murenje rekumabvazuva, hongu, nekumadokerowo, nekudzivirira muganhu waive pakati pemaNifai nemaRamani pakati penyika yeZarahemura nenyika yaNifai, kubvira kugungwa rekumadokero, zvichienda kwakatangira rwizi rweSidhoni—nyika yose iri kuchamhembe iri yemaNifai, hongu, kana nyika yose yaive kuchamhembe kwenyika yainzi Maguta, sezvainge zvavafadza kuita."
                },
                {
                    "number": 12,
                    "text": "Naizvozvo Moronai, nemauto ake ayo aiwanda zuva nezuva pamusana pekuziva kuti vakadzivirirwa nemabasa ake, akatsvaka kubvisa simba remaRamani munyika dzaive dzavo, kuti vashaye simba pamusoro penyika dzavo."
                },
                {
                    "number": 13,
                    "text": "Uye zvakaitika kuti maNifai vakatangisa hwaro hweguta idzva, uye vakadaidza guta idzva iri kuti Moronai; uye rakanga riri pedyo negungwa rekumabvazuva; uye raive kumaodzanyemba mumutsetse wezvinhu zvaive zvemaRamani."
                },
                {
                    "number": 14,
                    "text": "Uye vakatangisawo humwe hwaro hwerimwe guta pakati peguta raMoronai neguta raAroni, richisangana nemiganhu yeMoronai neAroni; uye vakadaidza guta iri, kana nzvimbo yacho, kuti Nifaiha."
                },
                {
                    "number": 15,
                    "text": "Uye vakatangawo gore iroro kuvaka maguta akawanda nechekuchamhembe, rimwe neimwe tsika yavakadaidza kuti Rihai, rakanga riri kuchamhembe pedyo negungwa."
                },
                {
                    "number": 16,
                    "text": "Uye ndiko kupera kwakaita gore rechimakumi maviri."
                },
                {
                    "number": 17,
                    "text": "Vanhu vaNifai vakanga vari mukati mekubudirira mukutanga kwegore rechimakumi maviri nerimwechete ekutongwa kwemaNifai nevatongi."
                },
                {
                    "number": 18,
                    "text": "Uye vakabudirira zvikuru, uye vakapfuma zvikuru; hongu, uye vakawanda uye vakasimba munyika."
                },
                {
                    "number": 19,
                    "text": "Uye naizvozvo tinoona kuti Ishe vane tsitsi nekururama muzviito zvavo, mukuzadzikisa mazwi avo ose kuvana vevanhu; hongu, tinoona kuti mazwi avo akasimbiswa, kana panguva ino, zvavakataura kuna Rihai, vachiti:"
                },
                {
                    "number": 20,
                    "text": "Wakaropafadzwa iwe nevana vako, uye vacharopafadzwa, kana vari vanochengeta mirairo yangu vachabudirira munyika. Asi yeukai, kuti kana vasingachengete mirairo yangu vachabviswa pamberi paIshe."
                },
                {
                    "number": 21,
                    "text": "Uye tinoona kuti zvivimbiso izvi zvakasimbiswa kuvanhu vaNifai; nokuti kwange kuri kukakavadzana kwavo nokurwisana kwavo, hongu, kupondana kwavo, nokuparadza kwavo, kunamata mifananidzo kwavo, upombwe hwavo, nekuipa kwavo, kwaive mukati mavo, zvakavakonzera hondo nokuparadzwa kwavo."
                },
                {
                    "number": 22,
                    "text": "Uye avo vakanga vaine rutendo vakachengeta mirairo yaIshe vaiponeswa nguva dzose, zviuru nezviuru zvehama dzavo zvichiiswa muusungwa, kana kurufu rwekubaiwa nemunondo, kana kuderera mukusatenda, nokusangana nemaRamani."
                },
                {
                    "number": 23,
                    "text": "Asi tarisai hakuna kumbove nekufara pakati pemaNifai, kubvira kunguva dzaNifai, kupfuura nguva yaMoronai, hongu, kana panguva ino, mugore rechimakumi maviri ane rimwechete ekutonga kwevatongi."
                },
                {
                    "number": 24,
                    "text": "Uye zvakaitika kuti kana gore rechimakumi maviri nemaviri rekutonga kwevatongi nairowo rakapera murunyararo; hongu, uye nairowo gore rechimakumi maviri nematatu rakaperawo murunyararo."
                },
                {
                    "number": 25,
                    "text": "Uye zvakaitika kuti mukutanga kwegore rechimakumi maviri nemana rekutonga kwevatongi, mungadai makanga muine runyararo mukati mevanhu vaNifai dai pasina kuti vakanetsana pamusana penyika yaRihai, nenyika yaMoriandoni, yaiganhurana nenyika yaRihai; dzose dzakange dzichiganhurana negungwa."
                },
                {
                    "number": 26,
                    "text": "Nokuti tarisai, vanhu vaive varidzi venyika yaMoriandoni vaiti chimwe chidimu chenyika yaRihai ndechavo; naizvozvo pakatanga kuita nharo dzinopisa pakati pavo, zvekuti vanhu veMoriandoni vakatora zvombo zvekurwisa hama dzavo, uye vakashinga kuti vavabaye vafe nemunondo."
                },
                {
                    "number": 27,
                    "text": "Asi tarisai, vanhu vakanga vari varidzi venyika yaRihai vakatizira kunzvimbo yeMoronai, vakanomukumbira ruyamuro; nokuti tarisai havana chavakanga vakanganisa."
                },
                {
                    "number": 28,
                    "text": "Uye zvakaitika kuti vanhu veMoriandoni, vaitungamirwa nemurume ainzi Moriandoni zita rake, zvavakaona kuti vanhu veRihai vatizira kuna Moronai, vakatya zvikuru kuti zvimwe mauto aMoronai angauye akavaparadza."
                },
                {
                    "number": 29,
                    "text": "Naizvozvo, Moriandoni akazviisa mumwoyo yavo kuti vatizire kunyika yaive nechekuchamhembe, yakanga izere nemadziva emvura, uye vatore nyika yaive nechekuchamhembe."
                },
                {
                    "number": 30,
                    "text": "Uye tarisai, zano iri vangadai vakariita, (chingadai chakave chinhu chavaizochema) asi tarisai, Moriandoni semunhu akanga aine hasha dzakanyanya, naizvozvo akashatirirwa mumwe wevarandakadzi vake, akamutsika-tsika akamurova kwazvo."
                },
                {
                    "number": 31,
                    "text": "Uye zvakaitika kuti akatiza, uye akauya kunzvimbo yaMoronai, uye akataurira Moronai zvose maererano nenyaya iyi, nezvemaererano nokuda kwavo kuti vatizire kunyika iri kuchamhembe."
                },
                {
                    "number": 32,
                    "text": "Zvino tarisai, vanhu vaive munyika yeMaguta kana kuti yaMoronai, vakatya kuti vachateerera kumazwi aMoriandoni uye vobatana nevanhu vake, uye obva atora matunhu enyika, izvo zvaibva zvadzika hwaro hwematambudziko akanyanya pakati pevanhu vaNifai, hongu, uye matambudziko acho anoita kuti varasikirwe nerusununguko rwavo."
                },
                {
                    "number": 33,
                    "text": "Naizvozvo Moronai akatumira mauto, nezvinhu zvavo, kuti vadimbudzire vanhu vaMoriandoni, kuti vavamise mukutizira kwavo kunyika yeche kuchamhembe."
                },
                {
                    "number": 34,
                    "text": "Uye zvakaitika kuti havana kuvadimbudzira kudakara vasvika kumuganhu wenyika yainzi yeKuparadzwa; uye ikoko ndiko kwavakavadimbudzira, mukamupata kakamanika kaienda kudunhu raive kuchamhembe, hongu, nechekugungwa, kumadokero nokumabvazuva."
                },
                {
                    "number": 35,
                    "text": "Uye zvakaitika kuti mauto akatumirwa naMoronai, akanga achitungamirwa nemurume ainzi Teangumu, akasangana nevanhu vaMoriandoni; uye vanhu vaMoriandoni vakaita umwe hushwindi hunoshamisa (vachitunhwa neuipi uye nemazwi ake ekunyengedza) zvekuti pakatanga hondo pakati pavo, muhondo umu Teangumu akabaya Moriandoni uye akakurira mauto ake, uye akavatora sevasungwa, uye akadzokera kunzvimbo yaMoronai. Uye ndiko kupera kwakaita gore rechimakumi maviri nemana ekutongwa kwevanhu vaNifai nevatongi."
                },
                {
                    "number": 36,
                    "text": "Uye ndiko kudzorwa kwakaitwa vanhu vaMoriandoni. Uye vaita chibvumirano chavo chekuti havachazokonzera hondo zvakare vachigara murunyararo vakadzorerwa kunyika yaMoriandoni, uye pakaita kubatana pakati pavo nevanhu vaRihai; uye vakadzorerwawo kunyika kwavo."
                },
                {
                    "number": 37,
                    "text": "Uye zvakaitika kuti mugore rimwechetero vanhu vaNifai ravakawana runyararo rwuchidzorerwa kwavari, kuti Nifaiha, mutevedzi wemutongi mukuru, akafa, atora chigaro chokutonga nekutwasuka kwuzere pamberi paMwari."
                },
                {
                    "number": 38,
                    "text": "Zvakadaro, akanga arambidza Aruma kuti atore izvo zvinyorwa neizvo zvinhu zvaikosha kuna Aruma nemadzibaba ake sezvinhu zvinoera; naizvozvo Aruma akanga azvipa kumwanakomana wake Hiramani."
                },
                {
                    "number": 39,
                    "text": "Tarisai, zvakaitika kuti mwanakomana waNifaiha akasarudzwa kuti atore nzvimbo yekutonga yababa vake, semutongi; hongu, akaitwa mutongi mukuru nagavhuna wevanhu, nechitsidzo nechisungo chekutonga zvakarurama, nekuchengetedza runyararo nerusununguko rwevanhu, nekuvapa zvakakodzera zvavo zvinoera kunamata Ishe Mwari vavo, hongu, kutsigira nokuchengeta zvinodiwa naMwari mazuva ake ose, uye kuranga vakaipa maererano nemhosva dzavo."
                },
                {
                    "number": 40,
                    "text": "Zvino tarisai, zita rake ainzi Pahorani. Uye Pahorani akagara chigaro chababa vake, uye akatanga kutonga kwake mukupera kwegore rechimakumi maviri nemana, ekutongwa kwevanhu vaNifai."
                }
            ]
        },
        "/study/scriptures/bofm/alma/51": {
            "uri": "/study/scriptures/bofm/alma/51",
            "title": "Aruma 51",
            "data_type": "chapter",
            "chapter_name": "Chitsauko 51",
            "chapter_summary": [
                "Vanhu vamambo vanotsvaka kupindura mutemo nokuisa mambo—Pahorani nevakasununguka vanotsigirwa nezwi revanhu—Moronai anomanikidza vanhu vamambo kuti varwire nyika yavo kana kuti vauraiwe—Amarikaya nemaRamani vanotora maguta mazhinji akadzivirirwa—Teangumu anorwisa maRamani uye ndokuuraya Amarikaya mutende make. Zvingangove makore 67 kusvika ku66 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mukutanga kwegore rechimakumi maviri nemashanu ekutongwa kwemaNifai nevatongi, ivo vange vadzika runyararo pakati pevanhu vaRihai nevanhu vaMoriandoni maererano nenyika dzavo, uye vari vakanga vatangisa gore rechimakumi maviri nemashanu murunyararo."
                },
                {
                    "number": 2,
                    "text": "Zvakadaro, havana kukwanisa kuti nyika irambe iri murunyararo kwenguva huru, nokuti pakatanga kuve nokupesana pakati pevanhu pamusoro penyaya yemutongi mukuru Pahorani; nokuti tarisai, kwaive nechimwe chidimu chevanhu chaida kuti zvimwe zvinhu zvemutemo dai zvapindurwa."
                },
                {
                    "number": 3,
                    "text": "Asi tarisai, Pahorani haana kubvuma kupinduka kana kubvumira kuti mutemo upindurwe; naizvozvo, haana kuteerera avo vakanga vatumira zvichemo zvavo maererano nokuti mutemo upindurwe."
                },
                {
                    "number": 4,
                    "text": "Naizvozvo, avo vakanga vachida kuti mutemo upindurwe vakamushatirirwa, uye vakati ngaachirega kuve mutongi mukuru wenyika; naizvozvo pakave nenharo dzinopisa maererano nenyaya iyi, asi pasina kudeura ropa."
                },
                {
                    "number": 5,
                    "text": "Uye zvakaitika kuti avo vakanga vachida kuti Pahorani abviswe pachigaro chekutonga vakadaidzwa kuti vanhu vamambo, nokuti vaida kuti mutemo upindurwe netsika inobvisa hurumende yakasununguka uye kuiswe mambo anotonga nyika."
                },
                {
                    "number": 6,
                    "text": "Uye avo vaida kuti Pahorani arambe ari mukuru wevatongi wenyika vakazvidaidza kuti vasununguki; saka pakave nekupesana pakati pavo, nokuti vasununguki vakanga vatsidza kana kuti vakanga vabvumirana kuti vanochengetedza zvose zvavo nezvekunamata kwavo muhurumende yakasununguka."
                },
                {
                    "number": 7,
                    "text": "Uye zvakaitika kuti nyaya yekupesana kwavo uku yakapedzwa nezwi revanhu. Uye zvakaitika kuti izwi revanhu rakareverera vasununguki, uye Pahorani akaramba ari pachigaro chekutonga, zvakakonzera kufara kukuru pakati pehama dzaPahorani nevazhinji vevanhu vekuzvitonga, vakaitawo kuti vanhu vamambo vanyarare, kuti vasashore asi kuti vachengetedze rusununguko."
                },
                {
                    "number": 8,
                    "text": "Zvino avo vakanga vachida madzimambo ndeavo vakanga vakazvarwa kudzimba huru, uye vaitsvaka kuti vave madzishe; uye vaitsigirwa neavo vaida simba nemvumo muvanhu."
                },
                {
                    "number": 9,
                    "text": "Asi tarisai, iyi yakanga iri nguva yakaipa yekuti kuve nekupesana kwakadaro mukati mevanhu vaNifai; nokuti tarisai, Amarikaya akanga aita zvakare kuti mwoyo yevanhu vaRamani imukire vanhu vaNifai, uye akanga achiunganidza varwi kubva kumativi ose enyika, nokuvapa zvombo, nokugadzirira hondo nesimba rose; nokuti akanga apika kuti achanwa ropa raMoronai."
                },
                {
                    "number": 10,
                    "text": "Asi tarisai, tichaona kuti akavimbisa izvi asina kufunga; zvakadaro, akazvigadzirira nemauto ake kuti azorwisa maNifai."
                },
                {
                    "number": 11,
                    "text": "Zvino mauto ake akanga asisina kuwanda sezvaakambenge akaita, pamusana pezviuru zvakanga zvauraiwa neruoko rwemaNifai; asi kana dai zvazvo vakarasikirwa zvikuru kudai, Amarikaya akanga aunganidza mauto akawanda zvinoshamisa, zvekuti haana kutya kudzika kunyika yeZarahemura."
                },
                {
                    "number": 12,
                    "text": "Hongu, kana Amarikaya pachake akauya, akatungamira maRamani. Uye maive mugore rechimakumi maviri nemashanu ekutonga kwevatongi; uye yaive nguva imwecheteyo yavakanga vatanga kugadzirisa nyaya yavo yekupesana kwavo pamusana pezvemukuru wevatongi, Pahorani."
                },
                {
                    "number": 13,
                    "text": "Uye zvakaitika kuti varume vaidaidzwa kuti vanhu vamambo pavakanzwa kuti maRamani vari kuuya kuzovarwisa, vakafara mumwoyo yavo; uye vakaramba kutora zvombo, nokuti vakanga vakashatirirwa mukuru wevatongi, nevanhu vekuzvitonga, zvekuti vakati havatore zvombo zvekudzivirira nyika yavo."
                },
                {
                    "number": 14,
                    "text": "Uye zvakaitika kuti Moronai paakaona izvi, uye akaonawo kuti maRamani vakanga vave kupinda munyika, akashatirwa zvikuru pamusana pehushwindi hwevanhu vaakanga atambudzikira nesimba kudaro; hongu, akashatirwa zvikuru, mweya wake wakazara nekuvashatirirwa."
                },
                {
                    "number": 15,
                    "text": "Uye zvakaitika kuti akatumira chichemo, chinezwi revanhu, kugavhuna wenyika, achimuti achiverenge, agopa iye (Moronai) simba rekumanikidza avo vakanga vasingade kurwira nyika yavo kana kuti avauraye."
                },
                {
                    "number": 16,
                    "text": "Nokuti ndichochinhu chaaida kutanga kuita kuti apedze kupesana nokupanduka pakati pevanhu; nokuti tarisai, ichi ndichochinhu kusvika zvino chaiita kuti vaparadzwe. Uye zvakaitika kuti zvakabvumwa sekukumbirwa kwazvakaitwa nezwi revanhu."
                },
                {
                    "number": 17,
                    "text": "Uye zvakaitika kuti Moronai akaudza mauto ake kuti anorwisa vaye vanhu vamambo, kuti avaturure mukuzvida kwavo noushe hwavo avapfukudzire kuenzana nevhu, kana kuti vatore zvombo vatsigire kuzvitonga."
                },
                {
                    "number": 18,
                    "text": "Uye zvakaitika kuti mauto akafora kunovarwisa; uye vakavaturura mukuzvida kwavo neushe hwavo, zvekuti pose pavaiedza kurwisa vanhu vaMoronai vaibva varakashwa vopfukudzirwa kuita sevhu."
                },
                {
                    "number": 19,
                    "text": "Uye zvakaitika kuti kwakave nezviuru zvina zvevapanduki ava zvakarakashwa nemunondo; uye avo vevatungamiri vavo vasina kuuraiwa muhondo vakatorwa vakanokandwa mutirongo, nokuti pakange pasina nguva yekuvatonga panguva iyoyo."
                },
                {
                    "number": 20,
                    "text": "Uye avo vevapanduki vakanga vasara, pane kuuraiwa nemunondo, vakatya mureza wekuzvitonga, uye vakamanikidzwa kuturika mureza wekuzvitonga panharire dzavo, uye mumaguta avo, nokutora zvombo kuti varwire nyika yavo."
                },
                {
                    "number": 21,
                    "text": "Uye Moronai akapedza zveavo vanhu vamambo, zvekuti hakuna akazozivikanwa nokunzi vanhu vamambo; uye ndiko kupedza kwaakaita hushwindi nekuzvida kweavo vaiti vane ropa reushe; asi vakatururwa kuti vazvirereke sehama dzavo, nokurwa semagamba kurwira rusununguko rwavo kubva muusungwa."
                },
                {
                    "number": 22,
                    "text": "Tarisai, zvakaitika kuti Moronai zvaakanga achirwisana nehondo nekupesana mukati mevanhu vake, uye achivaita kuti vave nerunyararo nokupunduka, uye achiita zvimiswa zvekugadzirira hondo nemaRamani, tarisai, maRamani akanga atopinda munyika yeMoronai, divi rakange rakaganhurana negungwa."
                },
                {
                    "number": 23,
                    "text": "Uye zvakaitika kuti maNifai vakanga vasina kunyatsosimba muguta raMoronai; naizvozvo Amarikaya akavatandanisa, achiuraya vakawanda. Uye zvakaitika kuti Amarikaya akatora guta iri, hongu, akatora dzose tsvingo dzavo."
                },
                {
                    "number": 24,
                    "text": "Uye avo vakatiza kuguta reMoronai vakauya kuguta raNifaiha; uye vanhuwo veguta raRihai vakaungana pamwechete, uye vakagadzirira vakamirira maRamani kuti vauye kuzorwa."
                },
                {
                    "number": 25,
                    "text": "Asi zvakaitika kuti Amarikaya haana kubvumira maRamani kuti vanorwisa guta raNifaiha, asi akaita kuti vagare pedyo negungwa, achisiya varume muguta rega-rega vekuridzivirira."
                },
                {
                    "number": 26,
                    "text": "Uye ndiko kufamba kwaaiita, achitora maguta akawanda, guta reNifaiha, neguta raRihai, neguta raMoriandoni, neguta reOmuna, neguta raGidhi, neguta raMureki, ose aive nechekumuganhu pedyo negungwa."
                },
                {
                    "number": 27,
                    "text": "Uye ndiko kuwana kwakaita maRamani, nekuchenjera kwaAmarikaya, maguta akawanda kudai, nevanhu vacho vasingaverengeke, ose ari akanga akavakirirwa zvakasimba netsika yetsvingo dzaMoronai; ose aipa nzvimbo dzakasimba kumaRamani."
                },
                {
                    "number": 28,
                    "text": "Uye zvakaitika kuti vakafora vakananga kumiganhu yenyika yeMaguta, vachitandanisa maNifai uye vachivauraya."
                },
                {
                    "number": 29,
                    "text": "Asi zvakaitika kuti vakasangana naTeangumu, uyo akanga auraya Moriandoni nokudimbudzira vanhu vake mukutiza kwavo."
                },
                {
                    "number": 30,
                    "text": "Uye zvakaitika kuti akadimbudzira Amarikayawo, zvaakanga achifora nemauto ake akawanda achida kunotora nyika yeMaguta, nenyikawo yaive kuchamhembe."
                },
                {
                    "number": 31,
                    "text": "Asi tarisai akagumburwa nekurwiswa naTeangumu nevanhu vake, nokuti vaive magamba; nokuti wose munhu waTeangumu aikunda maRamani musimba uye mukuziva kurwa, zvekuti vakanga vari pamusoro pemaRamani."
                },
                {
                    "number": 32,
                    "text": "Uye zvakaitika kuti vakavanetsa, zvekuti vakavauraya kudakara kunze kwasviba. Uye zvakaitika kuti Teangumu nevanhu vake vakadzika matende avo mukati menyika yeMaguta; uye Amarikaya akadzika dzake mumuganhu nechekugungwa, netsika iyoyi vakabviswa."
                },
                {
                    "number": 33,
                    "text": "Uye zvakaitika kuti hwave usiku, Teangumu nemuranda wake vakaverera vakabuda usiku, uye vakaenda mumusasa waAmarikaya; uye tarisai, vakanga vakundwa nehope pamusana pekuneta kwavo, kwakanga kwakonzwa nemabasa avaiita nekupisa kwekunze."
                },
                {
                    "number": 34,
                    "text": "Uye zvakaitika kuti Teangumu akanopinda mutende yamambo asingaonekwe, akamubaya pamwoyo nechipfumo; uye zvakaita kuti mambo afe pakarepo asina kumutsa varanda vake."
                },
                {
                    "number": 35,
                    "text": "Uye akadzokera zvakare asingaonekwe kumusasa wake, uye tarisai, vanhu vake vakanga vakakotsira, uye akavamutsa akavaudza zvose zvaakanga aiita."
                },
                {
                    "number": 36,
                    "text": "Uye akaita kuti mauto ake agare akagadzirira, achityira kuti maRamani zvimwe angamuke akauya kuzovarwisa."
                },
                {
                    "number": 37,
                    "text": "Uye ndiko kupera kwakaita gore rechimakumi maviri nemashanu ekutongwa kwemaNifai nevatongi; uye ndiko kupera kwakaita mazuva aAmarikaya."
                }
            ]
        },
        "/study/scriptures/bofm/alma/52": {
            "uri": "/study/scriptures/bofm/alma/52",
            "title": "Aruma 52",
            "data_type": "chapter",
            "chapter_name": "Chitsauko 52",
            "chapter_summary": [
                "Amoroni anoitwa mambo wemaRamani munzvimbo yaAmarikaya—Moronai, Teangumu, naRihai vanotungamirira maNifai mukukunda maRamani muhondo—Guta raMureki rinotorwa zvakare, uye Jakobho muZoramu anouraiwa. Zvingangove makore 66 kusvika ku64 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mugore rechimakumi maviri nemakore matanhatu ekutongwa kwemaNifai nevatongi, tarisai, maRamani pavakamuka murungwanani rwekutanga rwemwedzi, tarisai, vakaona Amarikaya akafa mutende make; uye vakaonawo kuti Teangumu akanga agadzirira kuvarwisa musi iwoyo."
                },
                {
                    "number": 2,
                    "text": "Uye zvino, maRamani pavakaona izvi vakatya; uye vakabva varega pfungwa yavo yekuti vafore vachipinda munyika yaive nechekuchamhembe, vakabva vadududza nemauto avo ose vakapinda muguta reMureki, uye vakatsvaka kuzvidzivirira mutsvingo dzavo."
                },
                {
                    "number": 3,
                    "text": "Uye zvakaitika kuti munin’ina waAmarikaya akaitwa mambo wevanhu; uye zita rake ainzi Amoroni; naizvozvo mambo Amoroni, munin’ina wamambo Amarikaya, akaitwa kuti atonge munzvimbo yake."
                },
                {
                    "number": 4,
                    "text": "Uye zvakaitika kuti akaudza vanhu vake kuti vachengete ayo maguta, avakanga vatora nekudeura ropa; nokuti hapana guta ravakatora vasina kurasikirwa neropa rakawanda."
                },
                {
                    "number": 5,
                    "text": "Uye zvino, Teangumu akaona kuti maRamani vakanga vakashinga kuchengetedza ayo maguta avakanga vatora, nematunhu avakanga vatorawo; uye achiona nekuwanda kwavakanga vakaita, Teangumu akaona kuti hazvifanire kuti aedze kuvatanga vari mutsvingo dzavo."
                },
                {
                    "number": 6,
                    "text": "Asi akaita kuti vanhu vake vangotenderera-tenderera vachiita sevari kugadzirira hondo; hongu, ichokwadi akanga achigadzirira kuzvidzivirira, nokumisa zvidziro zvakatenderedza nokugadzira nzvimbo dzekuhwanda."
                },
                {
                    "number": 7,
                    "text": "Uye zvakaitika kuti akaramba achigadzirira hondo kudaro kudakara Moronai atumira varume vazhinji vekuzosimbisa mauto ake."
                },
                {
                    "number": 8,
                    "text": "Uye Moronai akatumirawo shoko kwaari kuti achengete vose vasungwa vanenge vawira mumaoko ake; nokuti sezvo maRamani akanga atora vasungwa vakawanda, iye achengete vose vasungwa vemaRamani kuti vagotsikinura avo vakatorwa nemaRamani."
                },
                {
                    "number": 9,
                    "text": "Uye akatumirawo shoko kwaari kuti adzivirire nyika yeMaguta, uye atore kamupata kakamanika kanopinda munyika yekuchamhembe, nokuti maRamani vangangokatora vakawana simba rekuvanetsa kumativi ose."
                },
                {
                    "number": 10,
                    "text": "Uye Moronai akamutumirawo shoko, achimuda kuti ave anovimbika mukuchengetedza divi renyika iroro, nokuti pose paanenge awana mukana arove maRamani ari divi iroro, sezvaanenge akwanisa, kuti zvimwe angatore zvakare nemazano ose aanokwanisa kana nedzimwe nzira ayo maguta akanga abvutwa mumaoko avo; uye kuti avakirire ruzhowa nekusimbisa maguta akatenderedza, akanga asina kuwira mumaoko emaRamani."
                },
                {
                    "number": 11,
                    "text": "Uye akatiwo kwaari, ndingadai ndauya kwauri, asi tarisai, maRamani anesu mumiganhu yenyika iri kugungwa rechekumadokero; uye tarisai, ndiri kuenda kunovarwisa, saka handikwanise kuuya kwauri."
                },
                {
                    "number": 12,
                    "text": "Zvino, mambo (Amoroni) akanga abva munyika yeZarahemura, uye akanga azivisa mambokadzi nezvekufa kwemukoma wake, uye akaunganidza pamwechete varume vakawanda, uye akafora akaenda kunorwisa maNifai kumuganhu wechekugungwa rekumadokero."
                },
                {
                    "number": 13,
                    "text": "Uye ndiko kuedza kwaakanga achiita kupfuvisa maNifai, nekuti akwezvere chidimbu chemauto avo kudivi renyika iroro, avo vaakasiya shure ndokuvaudza kuti vagare mumaguta aakanga atora, kuti naivowo vapfuvise maNifai kumiganhu yegungwa rekumabvazuva, uye vatore matunhu avo sekukwanisa nesimba ravo, uye maererano nesimba remauto avo."
                },
                {
                    "number": 14,
                    "text": "Uye ndiyo ngozi yakanga iine maNifai mukupera kwegore rechimakumi maviri nematanhatu ekutongwa kwevanhu vaNifai nevatongi."
                },
                {
                    "number": 15,
                    "text": "Asi tarisai, zvakaitika kuti mugore rechimakumi maviri nemanomwe ekutonga kwevatongi, Teangumu, audzwa naMoronai—uyo akanga aisa mauto kuti adzivirire miganhu yekumaodzanyemba nekumadokero kwenyika, uye atangisa kufora achienda kunyika yeMaguta, kuti anoyamura Teangumu nevanhu kuti vatore zvakare maguta avakanga vatorerwa—"
                },
                {
                    "number": 16,
                    "text": "Uye zvakaitika kuti Teangumu akanga audzwa kuti arwise guta raMureki, kuti aritore zvakare kana zvaibvira."
                },
                {
                    "number": 17,
                    "text": "Uye zvakaitika kuti Teangumu akagadzirira kurwisa guta raMureki, uye kuti afore nemauto ake kunoita hondo nemaRamani; asi akaona kuti zvakaoma kuti angavakurire ivo vari mutsvingo dzavo; naizvozvo akasiya pfungwa idzi akabva adzokera kuguta reMaguta zvakare, kuti anomirira kuuya kwaMoronai, kuti awane kupamhidzirwa masimba emauto ake."
                },
                {
                    "number": 18,
                    "text": "Uye zvakaitika kuti Moronai akasvika nemauto ake munyika yeMaguta, mukupera kwegore rechimakumi maviri nemanomwe ekutongwa kwemaNifai nevatongi."
                },
                {
                    "number": 19,
                    "text": "Uye mukutanga kwegore rechimakumi maviri nemasere, Moronai naTeangumu nevazhinji vevatungamiri vakuru vakaita dare rehondo—kuti vangaitei kuti maRamani abude auye kuzovarwisa; kana kuti imwe nzira ingaite kuti vavanyengedze kuti vabude mutsvingo dzavo, kuti vagovawanikidza uye vagotora zvakare guta raMureki."
                },
                {
                    "number": 20,
                    "text": "Uye zvakaitika kuti vakatumira nhumwa kumauto emaRamani, akanga achidzivirira guta reMureki, kumutungamiri wavo, ainzi Jakobho, vachimukumbira kuti auye nemauto ake vasangane murenje raive pakati pemaguta maviri aya. Asi tarisai, Jakobho, akanga ari muZoramu, akaramba kuuya nemauto ake kuzosangana navo mumarenje."
                },
                {
                    "number": 21,
                    "text": "Uye zvakaitika kuti Moronai aona kuti hazvizikuzoita kuti asangane navo panzvimbo pakanaka, naizvozvo akafunga rimwe zano rekuti anyengedze maRamani kuti vabude mutsvingo dzavo."
                },
                {
                    "number": 22,
                    "text": "Naizvozvo akaita kuti Teangumu atore vanhu vashoma uye vofora vakadzika pedyo negungwa; uye Moronai nemauto ake, usiku, vakafora vakaenda murenje, kumadokero kweguta reMureki; uye saka, rave ramangwana, varindi vemaRamani pavakaona Teangumu, vakamhanya vakanotaurira Jakobho, mutungamiri wavo."
                },
                {
                    "number": 23,
                    "text": "Uye zvakaitika kuti mauto emaRamani akauya kuzorwisa Teangumu, vachifunga kuti nekuwanda kwavo vanokurira Teangumu nenzira yekuti aive nevanhu vashoma. Uye Teangumu zvaakaona mauto emaRamani achiuya kuzomurwisa akatanga kudududza achitevedza gungwa, akananga kuchamhembe."
                },
                {
                    "number": 24,
                    "text": "Uye zvakaitika kuti maRamani paakaona kuti atanga kutiza, vakanzwa kusatya vakavatandanisa nesimba. Uye Teangumu achingunokwezva maRamani kudaro avo vakanga vachimutandanisira pasina, tarisai, Moronai akaudza chikamu chemauto aakanga ainawo kuti vafore vachipinda muguta, uye aritore."
                },
                {
                    "number": 25,
                    "text": "Uye ndizvo zvavakaita, uye vakauraya vose avo vakanga vasiiwa vachidzivirira guta, hongu, vose vakaramba kukanda pasi zvombo zvavo zvehondo."
                },
                {
                    "number": 26,
                    "text": "Uye naizvozvo Moronai ndiko kutora kwaakaita guta reMureki nechidimbu chemauto ake, iye achifora nevakanga vasara kuti agosangana nemaRamani kana vodzoka kwavakange vachitandanisa Teangumu."
                },
                {
                    "number": 27,
                    "text": "Uye zvakaitika kuti maRamani akatevera Teangumu kudakara vasvika pedyo neguta reMaguta, uye ndokubva vasanganikwa navo pedyo neguta reMaguta, uye ndokubva vasanganikwa navo naRihai nemauto mashomanani, vakanga vasiiwa vachidzivirira guta reMaguta."
                },
                {
                    "number": 28,
                    "text": "Uye zvino tarisai, vatungamiri vakuru vemaRamani pavakaona Rihai achiuya nemauto ake kuzovarwisa, vakatiza mukati mekudzungaira kukuru, vave kutya kuti vachatadza kusvika kuguta raMureki Rihai asati avabata; nokuti vakanga vaneta nekufora kwavakanga vaita, uye vanhu vaRihai vakanga vari vatsva zvavo."
                },
                {
                    "number": 29,
                    "text": "Zvino maRamani haana kuziva kuti Moronai akanga ari shure kwavo nemauto ake; ivo vaingotya Rihai nevanhu vake."
                },
                {
                    "number": 30,
                    "text": "Zvino Rihai haana kuda kuti asvike pakuvabata kudakara vasangana naMoronai nemauto ake."
                },
                {
                    "number": 31,
                    "text": "Uye zvakaitika kuti maRamani vasati vasvika kure vakakombwa nemaNifai, nevanhu vaMoronai kune rumwe ruoko, uye vaRihai kune rumwe ruoko, uye vose vakanga vari vachiri vatsva vazere nesimba; asi maRamani vakanga vaneta pamusana perwendo rwavo rwurefu."
                },
                {
                    "number": 32,
                    "text": "Uye Moronai akaudza vanhu vake kuti vavarwise kudakara varasa zvombo zvavo zvehondo."
                },
                {
                    "number": 33,
                    "text": "Uye zvakaitika kuti Jakobho, semutungamiri wavo, ari muZoramu, uye aine mweya wekusada kukundwa, akatungamira maRamani kuti varwe zvikuru nehasha vachirwisa Moronai."
                },
                {
                    "number": 34,
                    "text": "Moronai sezvo akanga ari mugwara ravo ravaifora naro, saka Jakobho akazvipira kuvauraya kuti uye apenzure nzira yake yekuenda kuguta reMureki. Asi tarisai, Moronai nevanhu vake vakanga vaine simba kupfuura ravo; naizvozvo havana kupenzurira maRamani."
                },
                {
                    "number": 35,
                    "text": "Uye zvakaitika kuti vakarwa nhivi dzose nehasha dzinotyisa; uye vazhinji vakauraiwa mativi ose; hongu, Moronai akakuvadzwa uye Jakobho akauraiwa."
                },
                {
                    "number": 36,
                    "text": "Uye Rihai akarwisa kwazvo nehasha mumashure umu nevanhu vake vakasimba, zvekuti maRamani vaive shure vakakanda pasi zvombo zvavo zvehondo; uye avo vavo vakasara, vadzungaidzwa zvikuru, havana kuziva kuti vorwa here kana kuti vatize."
                },
                {
                    "number": 37,
                    "text": "Zvino Moronai aona kudzungaira kwavo, akati kwavari: Kana mukauya nezvombo zvenyu zvehondo uye mukandipa, tarisai tinorega kudeura ropa renyu."
                },
                {
                    "number": 38,
                    "text": "Uye zvakaitika kuti maRamani pavakanzwa mazwi aya, vatungamiri vavo vakuru, vose avo vakanga vasina kuuraiwa, vakauya vakakanda zvombo zvavo pasi patsoka dzaMoronai, uye vakaudza vanhu vavo kuti vadarowo."
                },
                {
                    "number": 39,
                    "text": "Asi tarisai, kwaive nevazhinji vakaramba; uye vakaramba kupa minondo yavo vakatorwa vakasungwa, uye vakatorerwa zvombo zvavo zvehondo, uye vakamanikidzwa kufora vachienda nehama dzavo kunyika yeMaguta."
                },
                {
                    "number": 40,
                    "text": "Uye zvino uwandu hwevasungwa hwaipfuura hweavo vakanga vauraiwa, hongu, hwaipfuura hwevakange vauraiwa mativi ose."
                }
            ]
        },
        "/study/scriptures/bofm/alma/53": {
            "uri": "/study/scriptures/bofm/alma/53",
            "title": "Aruma 53",
            "data_type": "chapter",
            "chapter_name": "Chitsauko 53",
            "chapter_summary": [
                "Vasungwa vemaRamani vanoshandiswa kudzivirira guta reMaguta—Vapanduki mukati memaNifai vanoita kuti maRamani akunde—Hiramani anoitwa mutungamiri wezviuru zviviri zvemajaya evanhu vaAmoni. Zvingangove makore 64 kusvika ku63 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti vakaisa varindi vekutarisa vasungwa vemaRamani, uye vachivamanikidza kuti vanoviga vakafa vavo, hongu, nevakafawo vemaNifai vakanga vauraiwa; uye Moronai akaisa varume vekuvachengeta vachiita basa ravo."
                },
                {
                    "number": 2,
                    "text": "Uye Moronai akaenda kuguta raMureki aina Rihai, uye ndokuritora ndokuripa kuna Rihai. Zvino tarisai, Rihai uyu aive murume akanga arwa hondo zhinji aina Moronai; uye aive murume akanga akafanana naMoronai, uye vaifara kana vari pamwechete vachiziva kuti hapana chinoitika; hongu, vaidanana, uye vaidiwawo nevanhu vose vaNifai."
                },
                {
                    "number": 3,
                    "text": "Uye zvakaitika kuti mushure mekunge maRamani apedza kuviga vakafa vavo neavowo vemaNifai, vakaforeswa vachidzokera kunyika yeMaguta; uye Teangumu, sekutaurirwa kwaakanga aitwa naMoronai, akaita kuti vachitanga kushanda vachichera mugero wakatenderedza nyika, kana kuti guta reMaguta."
                },
                {
                    "number": 4,
                    "text": "Uye akaita kuti kuvakwe chidzitiro nemapango nechemukati memugero, achiturikanidzwa, uye onamwa nevhu rinobva mumugero pachidzitiro chemapango, uye saka vakaita kuti maRamani vafondoke kudakara vakomberedza guta reMaguta nechidziro chakasimba chemapango nevhu, chakareba zvikuru."
                },
                {
                    "number": 5,
                    "text": "Uye guta iri rakave nzvimbo yakasimba kwazvo nariini; uye muguta iri ndimo mavaichengetera vasungwa vemaRamani; hongu, kana vari mukati mechidziro chavakanga vavaita kuti vavake nemaoko avo. Zvino Moronai akamanikidzwa kuti aite kuti maRamani vashande, nokuti zvakanga zviri nyore kuvatarisa kana vari pabasa; uye akada kuziva kumauto ake ose kuti angatange maRamani riini."
                },
                {
                    "number": 6,
                    "text": "Uye zvakaitika kuti Moronai akanga akurira imwe yehondo huru yemaRamani, uye akatora guta reMureki, rakanga riri rimwe remaguta akasimba zvikuru remaRamani munyika yaNifai; uye naizvozvo iye akanga azvivakirawo nzvimbo yakasimba yekuchengetera vasungwa."
                },
                {
                    "number": 7,
                    "text": "Uye zvakaitika kuti haana kuzoedza kurwisana nemaRamani zvakare gore iroro, asi akapa vanhu vake basa rekugadzirira hondo, hongu, uye nokuita svingo dzekuzvidzivirira kumaRamani, hongu, nokubvisa vakadzi vavo nevana vavo munzara nematambudziko, nokupa zvekudya kumauto avo."
                },
                {
                    "number": 8,
                    "text": "Uye zvino zvakaitika kuti mauto emaRamani, akanga ari kugungwa rekumadokero, kuchamhembe, Moronai asiko pamusana pedzimwe nharo pakati pemaNifai dzakakonzera kuti vamwe vapanduke, mukati mavo, akanga atotora dzimwe nzvimbo dzemaNifai, hongu, zvekuti vakanga vatotora mamwe maguta avo akati kuti kudivi iroro renyika."
                },
                {
                    "number": 9,
                    "text": "Uye naizvozvo nenzira yekutadza pakati pavo, hongu, pamusana pekupanduka nekunetsana pakati pavo vakaiswa mukati mezvinhu zvine ngozi huru."
                },
                {
                    "number": 10,
                    "text": "Uye zvino tarisai, ndine zvimwe zvandinoda kutaura maererano nevanhu vaAmoni, avo, kubvira pakutanga, vakanga vari maRamani; asi pamusana paAmoni nehama dzake, kana kuti nesimba neshoko raMwari, uye vakanga vatendeutsirwa kuna Ishe; uye vakauiswa munyika yaZarahemura, uye kubvira nguva iyoyo vange vachidzivirirwa nemaNifai."
                },
                {
                    "number": 11,
                    "text": "Uye nenzira yechitsidzo chavo vakanga vasingagone kutora zvombo vachirwisa hama dzavo; nokuti vakanga vakaita chitsidzo chekuti havazofa vakadeura ropa nariini; uye maererano nechitsidzo chavo vaifa; hongu, vangadai vakazvibvumira kuwira mumaoko ehama dzavo, dai pasina tsitsi nerudo rwunoshamisa rwaive naAmoni nehama dzake kwavari."
                },
                {
                    "number": 12,
                    "text": "Uye nechikonzero ichi vakauiswa munyika yaZarahemura; uye vakangogara vachidzivirirwa nemaNifai."
                },
                {
                    "number": 13,
                    "text": "Asi zvakaitika kuti pavakaona ngozi iyi, nematambudziko mazhinji nokushushikana kwavakanga vakatakurirwa nemaNifai, vakabatwa netsitsi uye vakada kuti vatore zvombo kuti vadzivirire nyika yavo."
                },
                {
                    "number": 14,
                    "text": "Asi tarisai, pavakanga vave kuda kutora zvombo zvavo zvehondo, vakakundwa nekunyengetedzwa naHiramani nevamwe vake, nokuti vakange vave kuda kutyora chitsidzo chavakanga vaita."
                },
                {
                    "number": 15,
                    "text": "Uye Hiramani akatya kuti zvimwe vakadaro vangarasikirwe nemweya yavo; naizvozvo vose avo vakanga vapinda muchibvumirano ichi vakamanikidzwa kuti vatarise hama dzavo dzichifamba nemumadhaka ematambudziko, mune zvainetsa munguva iyoyo."
                },
                {
                    "number": 16,
                    "text": "Asi tarisai, zvakaitika kuti vaive nevanakomana vakawanda vakanga vasina kupinda muchibvumirano ichi chekuti havazotora zvombo zvavo zvehondo kuti vazvidzivirire kuvavengi vavo; naizvozvo vakaungana pamwechete panguva iyi, vose vaikwanisa kutora zvombo, uye vakazviti maNifai."
                },
                {
                    "number": 17,
                    "text": "Uye vakapinda muchibvumirano chekurwira kuzvitonga kwemaNifai, hongu, kudzivirira nyika nekupira upenyu hwavo; hongu, kana ivo vakatsidza kuti havaizofa vakaregera rusununguko rwavo, asi vaizorwa nguva dzose kudzivirira maNifai naivo kuti vasaiswe muusungwa."
                },
                {
                    "number": 18,
                    "text": "Zvino tarisai, paive nezviuru zviviri zvevakomana ava, vakapinda muchibvumirano ichi uye vakatora zvombo zvavo zvehondo kudzivirira nyika yavo."
                },
                {
                    "number": 19,
                    "text": "Uye zvino tarisai, sezvo vakanga vasina kumbove chipingaidzo kumaNifai kusvika zvino, munguva ino vakavewo vatsigiri vakuru; nokuti vakatora zvombo zvavo zvehondo, uye vakada kuti Hiramani ave mutungamiri wavo."
                },
                {
                    "number": 20,
                    "text": "Uye vose vakanga vari majaya, uye vakanga vasingatye vakashinga, uye vakasimba uye vakachangamuka; asi tarisai, izvi zvakanga zvisiri izvo zvose—varume vaive pachokwadi nguva dzose muchinhu chose chavainzi vaite."
                },
                {
                    "number": 21,
                    "text": "Hongu, vaive varume vechokwadi vakatsiga, nokuti vakanga vakadzidziswa kuchengeta mirau yaMwari nokufamba vakatwasanuka pamberi pake."
                },
                {
                    "number": 22,
                    "text": "Uye zvino zvakaitika kuti Hiramani akafora akatungamira majaya aye masoja zviuru zviviri, kunotsigira vanhu vaive munyika yaive kumaodzanyemba egungwa rekumadokero."
                },
                {
                    "number": 23,
                    "text": "Uye ndiko kupera kwakaita gore rechimakumi maviri nemasere ekutongwa kwemaNifai nevatongi."
                }
            ]
        },
        "/study/scriptures/bofm/alma/54": {
            "uri": "/study/scriptures/bofm/alma/54",
            "title": "Aruma 54",
            "data_type": "chapter",
            "chapter_name": "Chitsauko 54",
            "chapter_summary": [
                "Amoroni naMoronai vanotaurirana zvekuti vadzorerane vasungwa—Moronai anoti maRamani ngavadzokere varegere zvekuponda kwavo—Amoroni anoti maNifai ngavaise zvombo zvavo pasi uye vagove pasi pemaRamani. Zvingangove makore 63 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mukutanga kwegore rechimakumi maviri nemakore mapfumbamwe revatongi, Amoroni akatumira shoko kuna Moronai achida kuti vadzorerane vasungwa."
                },
                {
                    "number": 2,
                    "text": "Uye zvakaitika kuti Moronai akanzwa nokufara kwazvo nechikumbiro ichi, nokuti akada zvirongwa zvakanga zvakaisirwa kutsigira vasungwa vemaRamani nokuti zvaitsigirawo vanhu vake; uye aidawo vanhu kuti vazosimbisa mauto ake."
                },
                {
                    "number": 3,
                    "text": "Zvino maRamani akanga atora vakadzi nevana vazhinji, uye pakati pevasungwa vose vaMoronai, pakanga pasina mukadzi kana mwana mumwechete zvake kana kuti kuvasungwa vakanga vatorwa naMoronai; naizvozvo Moronai akafunga njere dzekuti atore vasungwa vechiNifai kubva kumaRamani vakawanda sekukwanisa kwake."
                },
                {
                    "number": 4,
                    "text": "Naizvozvo akanyora tsamba, uye ndokuitumira nemuranda waAmoroni, uye mumwecheteyo akanga auya netsamba kuna Moronai. Zvino aya ndiwo mazwi aakanyorera Amoroni, achiti:"
                },
                {
                    "number": 5,
                    "text": "Tarisai, Amoroni, ndakunyorera pamusoro pehondo iyi yauri kuita nevanhu vangu, kana kuti iri kuitwa nemukoma wako kwavari, uye yauri kuda iwe kuti urambe uchiita mushure mekufa kwake."
                },
                {
                    "number": 6,
                    "text": "Tarisai, ndinoti ndikutaurire chimwe chinhu pamusoro pekuenzanisa zvinhu kwaMwari, nemunondo wekushatirwa kwake kukuru, uri pamusoro pako kunze kwekunge watotendeuka uye ukadzorera mauto ako munyika mako, kana kuti nyika yawakatora, iri nyika yaNifai."
                },
                {
                    "number": 7,
                    "text": "Hongu, ndaikuudza zvinhu izvi dai wange uchikwanisa kuzviteerera; hongu, ndaikutaurira nezvekutyisa kwegehena riya rakamirira kugashira mhondi dzakaita sewe nemukoma wako, kunze kwekunge matotendeuka uye mugobvisa mabasa enyu eumhondi, uye mugodzokera kunyika kwenyu nemauto enyu."
                },
                {
                    "number": 8,
                    "text": "Asi sezvo wakamboramba zvinhu izvi, uye ukarwisa vanhu vaIshe, kana izvozvi ndinofunga kuti uchazviita zvakare."
                },
                {
                    "number": 9,
                    "text": "Uye zvino tarisai, takagadzirira kukutambira; hongu, uye kunze kwekunge wabvisa mabasa ako, tarisai, uchaunza kushatirwa kwaMwari wawakaramba pauri, kana mukuparadzwa kwako zvachose."
                },
                {
                    "number": 10,
                    "text": "Asi, sezvo Mwari vari mupenyu, mauto edu achauya pamusoro pako kunze kwekunge wabva, uye iye zvino uchashanyirwa nerufu, nokuti tichachengeta maguta edu neminda yedu; hongu, uye tichachengetedza kunamata kwedu nezvaMwari vedu."
                },
                {
                    "number": 11,
                    "text": "Asi tarisai, ini ndinofunga kuti ndiri kutaura zvinhu izvi kwauri pasina; kana kuti ndinofunga kuti iwe uri mwana wegehena; naizvozvo ndichapedzisa tsamba yangu ndichiti handidi zvekudzorerana vasungwa, kunze kwekunge wabvuma kuti unondipa murume nemukadzi wake nevana vake, pamusungwa mumwechete; kana izvi wati ndizvo zvauchaita, ndinobvuma kudzorerana."
                },
                {
                    "number": 12,
                    "text": "Uye tarisai, kana usingaite izvi, ndinouya kuzokurwisa nemauto angu; hongu, kana ini ndichapa zvombo madzimai angu nevana vangu, uye ndigokuvinga, uye ndigokutevera kana nemunyika mako, inove ndiyo nyika yenhaka yedu yekutanga; hongu, uye richave ropa neropa, hongu, upenyu neupenyu; uye ndichakurwisa kudakara waparara wabva pamusoro penyika."
                },
                {
                    "number": 13,
                    "text": "Tarisai, ndiri mukati mekushatirwa, nevanhu vanguwo; wakatsvaka kutiponda, uye isu takatsvaka kuzvidzivirira chete. Asi tarisai, kana ukaramba uchitsvaka kutiparadza tichatsvaka kukuparadzai; hongu, tichatsvaka nyika yedu, nyika yenhaka yedu yekutanga."
                },
                {
                    "number": 14,
                    "text": "Zvino ndave kuvhara tsamba yangu. Ndini Moronai; Ndiri mutungamiri wevanhu vaNifai."
                },
                {
                    "number": 15,
                    "text": "Zvino zvakaitika kuti Amoroni, paakatambira tsamba iyi, akashatirwa; uye akanyora imwe tsamba kuna Moronai, uye aya ndiwo mazwi aakanyora, achiti:"
                },
                {
                    "number": 16,
                    "text": "Ndini Amoroni, mambo wemaRamani; Ndini munin’ina waAmarikaya wawakaponda. Tarisai, ndichatsividza ropa rake pauri, hongu, uye ndichauya kwauri nemauto angu nokuti handitye kutyisidzira kwako."
                },
                {
                    "number": 17,
                    "text": "Nokuti tarisai, madzibaba ako akatadzira hama dzavo, zvekuti vakavapamba mvumo yavo yekuti vatonge ivo vari ivo vaive varidzi."
                },
                {
                    "number": 18,
                    "text": "Uye zvino tarisai, kana mukaisa zvombo zvenyu pasi, uye mukazviita kuti mutongwe neavo vane mvumo yekutonga, zvino ndinobva ndaita kuti vanhu vangu vaise zvombo zvavo pasi uye vasingazoita hondo zvakare."
                },
                {
                    "number": 19,
                    "text": "Tarisai, wandityisidzira kakawanda kwazvo ini nevanhu vangu; asi tarisai, hatitye kutyisidzira kwako."
                },
                {
                    "number": 20,
                    "text": "Zvisinei, ndinobvuma kudzorerana vasungwa maererano nezvawakumbira, nokufara, kuti ndichengetedze kudya kwangu kuitira vanhu vangu vehondo; uye tichaita hondo isingaperi, yekuti tiise maNifai pasi pesimba redu kana kuti tivaparadze zvachose."
                },
                {
                    "number": 21,
                    "text": "Uye maererano neavo Mwari vawati takaramba, tarisai, hatizive munhu akadaro; kana imi; asi kana kuine munhu akadaro, hatizive asi kuti vakatiita sezvamakaita imi."
                },
                {
                    "number": 22,
                    "text": "Uye kana kuine chinhu chinonzi dhiabhorosi negehena, tarisai haangakutumire ikoko here kuti unogara nemukoma wangu wawakaponda, uyo wawakati akaenda kunzvimbo yakadaro? Asi tarisai zvinhu izvi hazvina mhosva."
                },
                {
                    "number": 23,
                    "text": "Ndini Amoroni, uye ndiri chizvarwa chaZoramu, uyo akamanikidzwa nemadzibaba ako kuti abve Jerusarema."
                },
                {
                    "number": 24,
                    "text": "Uye tarisai zvino, ndiri muRamani asingatye; tarisai, hondo iyi yakaitwa kutsividza kutadzirwa kwavo, nokuchengetedza nokuwana mvumo yavo yemuhurumende; uye ndinovhara tsamba yangu kuna Moronai."
                }
            ]
        },
        "/study/scriptures/bofm/alma/55": {
            "uri": "/study/scriptures/bofm/alma/55",
            "title": "Aruma 55",
            "data_type": "chapter",
            "chapter_name": "Chitsauko 55",
            "chapter_summary": [
                "Moronai anoramba kudzorerana vasungwa—MaRamani vanochengeta vasungwa vanoitwa kuti vadhakwe, uye vasungwa vemaNifai vanobva vasunungurwa—Guta reGidhi rinotorwa pasina kudeuka kweropa. Zvingangove makore 63 kusvika ku62 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika kuti Moronai paakatambira tsamba iyi akabva atonyanya kushatirwa, nokuti aiziva kuti Amoroni ane ruzivo rwuzere rwekuba kwake nekunyengedza; hongu, aiziva kuti Amoroni aiziva kuti chikonzero chake chekuita hondo nemaNifai hachizi chakarurama."
                },
                {
                    "number": 2,
                    "text": "Uye akati: Tarisai, handizodzorerana vasungwa naAmoroni kunze kwekunge arega zvaari kuda, sekutaura kwandaita mutsamba mangu; nokuti handichaita kuti awane rimwe simba rinopfuura raainaro."
                },
                {
                    "number": 3,
                    "text": "Tarisai, ndinoziva nzvimbo iyo maRamani ari kuchengetera vanhu vangu vavakatora sevasungwa; uye sezvo Amoroni asingade kuita zvataurwa netsamba yangu, tarisai, ndichamupa zviri maererano nemazwi angu; hongu, ndichavatsvaka nerufu kudakara vakumbira runyararo."
                },
                {
                    "number": 4,
                    "text": "Uye zvino zvakaitika kuti Moronai zvaakanga ataura mazwi aya, akaita kuti mukati mevanhu vake mutarisiswe kuti zvimwe mune mumwe wechizvarwa chemaRamani, mukati mavo."
                },
                {
                    "number": 5,
                    "text": "Uye zvakaitika kuti vakawana mumwechete, zita rake ainzi Ramani; uye akanga ari mumwe wevaranda vamambo akapondwa naAmarikaya."
                },
                {
                    "number": 6,
                    "text": "Zvino Moronai akaita kuti Ramani nevanhu vake vashoma-shoma vaende kuvatariri vakanga vakachengeta maNifai."
                },
                {
                    "number": 7,
                    "text": "Zvino maNifai aichengeterwa muguta reGidhi; naizvozvo Moronai akasarudza Ramani akaita kuti vanhu vashoma vaende naye."
                },
                {
                    "number": 8,
                    "text": "Uye ave mauro Ramani akaenda kuvatariri vakanga vakachengeta maNifai, uye tarisai, vakamuona achiuya uye vakamumhoresa; asi akati kwavari: Musatye; tarisai, ndiri muRamani. Tarisai, tatiza kubva kumaNifai, uye vakakotsira; uye tarisai tatora waini yavo uye ndokubva tauya nayo."
                },
                {
                    "number": 9,
                    "text": "Zvino maRamani zvaakanzwa mazwi aya vakamugashira nokufara; uye vakati kwaari: Tipe waini yako, kuti tinwe; tinofara kuti watora waini ukauya nayo nokuti taneta."
                },
                {
                    "number": 10,
                    "text": "Asi Ramani akati kwavari: Ngatichengete waini yedu kudakara taenda kunorwa nemaNifai. Asi kutaura uku kwakaita kuti vatonyanya kuda kuinwa waini iyi;"
                },
                {
                    "number": 11,
                    "text": "Nokuti, vakati ivo: Taneta, naizvozvo rega tinwe waini, uye mushure tichatambiriswa waini, zvinotipa simba rekuti tinorwisa maNifai."
                },
                {
                    "number": 12,
                    "text": "Uye Ramani akati kwavari: Itai sekuda kwenyu."
                },
                {
                    "number": 13,
                    "text": "Uye zvakaitika kuti vakanwa waini iya vakasununguka; uye yainaka chaizvo kwavari, saka vakainwa zvakasununguka; uye yakanga iine simba, nokuti yakanga yakagadzirwa iine simba rayo."
                },
                {
                    "number": 14,
                    "text": "Uye zvakaitika kuti vakanwa vakafara, nekufamba kwenguva vose vakanga vararadza."
                },
                {
                    "number": 15,
                    "text": "Uye zvino Ramani nevamwe vake zvavakaona kuti vose vakanga vararadza, uye vakanga vakotsira zvekukotsira zviya, vakadzokera kuna Moronai ndokumutaurira zvinhu zvose zvakanga zvaitika."
                },
                {
                    "number": 16,
                    "text": "Uye zvino izvi ndizvo zvaive maererano nezano raMoronai. Uye Moronai akanga agadzirira vanhu vake zvombo zvehondo; uye akaenda kuguta reGidhi, maRamani ari mukukotsira kwokunge vakafa uye vakararadza, uye ndokukandira vasungwa zvombo zvehondo, zvekuti vose vakanga vave nezvombo;"
                },
                {
                    "number": 17,
                    "text": "Hongu, kana madzimai avo, nevana vavo vose, vose vaigona kushandisa zvombo zvehondo, Moronai akange apa vose vasungwa zvombo; uye zvose zvinhu izvi zvaiitwa pasina anokosora vakanyarara kuti zii."
                },
                {
                    "number": 18,
                    "text": "Asi dai vakanga vamutsa maRamani, tarisai, vakanga vakararadza uye maNifai angadai akavauraya."
                },
                {
                    "number": 19,
                    "text": "Asi tarisai, hazvizizvo zvaida Moronai; akanga asingafadzwe nekuponda kana kudeura ropa, asi aifadzwa mukuponesa vanhu vake kuti vasaparadzwe; uye nechikonzero ichi haana kuda kukanganisa kutonga kwakarurama, haana kuda kuwira pamusoro pemaRamani uye kuti avaparadze vakararadza."
                },
                {
                    "number": 20,
                    "text": "Asi akanga awana zvaaida; nokuti akanga apa zvombo kune avo vasungwa vemaNifai vakanga vari mukati muguta, uye akanga avapa simba rekuti vatore idzo nzvimbo dzaive mukati mechidziro."
                },
                {
                    "number": 21,
                    "text": "Uye ndokubva aita kuti vanhu vakanga vainaye vadzokere mushure kachinhambwe kubva pavari, uye vagokomba mauto emaRamani."
                },
                {
                    "number": 22,
                    "text": "Zvino tarisai izvi zvakaitwa nguva yeusiku, zvekuti maRamani pavakamuka rungwanani vakaona vakakombwa nemaNifai kunze, nevasungwa vavo vaive mukati vakanga vaine zvombo."
                },
                {
                    "number": 23,
                    "text": "Uye ndokubva vaona kuti maNifai ane simba pamusoro pavo; uye mukuita uku vakaona kuti hazvaigona kuti varwe nemaNifai; naizvozvo vatungamiri vavo vakuru vakati vapiwe zvombo zvavo zvehondo, uye vakauya nazvo vakazvikanda pamakumbo emaNifai, vachikumbira kuitirwa tsitsi."
                },
                {
                    "number": 24,
                    "text": "Zvino tarisai, izvi ndiko kwaive kuda kwaMoronai. Akavatora akavaita vasungwa vehondo, uye akabva atora guta iroro, uye akaita kuti vose vasungwa vapiwe rusununguko, avo vakanga vari maNifai; uye vakapinda mumauto aMoronai, uye vakasimbisa mauto ake zvikuru."
                },
                {
                    "number": 25,
                    "text": "Uye zvakaitika kuti akaita kuti maRamani, avo vaakanga atora sevasungwa, vatange kuita basa rekusimbisa nzvimbo dzekuzvidzivirira dzakatenderedza guta reGidhi."
                },
                {
                    "number": 26,
                    "text": "Uye zvakaitika kuti avakirira guta reGidhi, maererano nezvaaida, akaita kuti vasungwa vake vaendeswe kuguta reMaguta; uye akachengetawo guta iri nemauto akasimba zvikuru."
                },
                {
                    "number": 27,
                    "text": "Uye zvakaitika kuti vakazviita, kana dai maRamani akaedza zvose zvavaikwanisa, vakachengeta uye vakadzivirira vose vasungwa vavo vavakanga vatora, uye vakachengetawo ose matunhu nezvose zvavakanga vatora zvakare."
                },
                {
                    "number": 28,
                    "text": "Uye zvakaitika kuti maNifai vakatanga zvakare kukurira, nokutora zvakare zvaive zvavo nezvavakakodzera."
                },
                {
                    "number": 29,
                    "text": "Nguva zhinji maRamani aiedza kuti vavakomboredze usiku, asi mukuedza uku vairasikirwa nevasungwa vakawanda."
                },
                {
                    "number": 30,
                    "text": "Uye nguva zhinji vaiedza kunwisa maNifai waini yavo, kuti zvimwe vavaparadze nechepfu kana nekuvati vararadze."
                },
                {
                    "number": 31,
                    "text": "Asi tarisai, maNifai akanga asinganonoke kurangarira Ishe Mwari vavo munguva dzavo dzematambudziko. Vakanga vasingabatike nezvavaivateya nazvo; hongu, vakanga vasinganwe waini yavo, kunze kwekunge vatanga vaipa kune mumwe wevasungwa vechiRamani."
                },
                {
                    "number": 32,
                    "text": "Uye naizvozvo vakanga vakachenjerera kuti kusave nechepfu yavanopiwa; nokuti kana waini yavo yaigona kukuvadza muRamani yaigonawo kukuvadza muNifai; naizvozvo vakaedza doro ravo rose."
                },
                {
                    "number": 33,
                    "text": "Uye zvino zvakaitika kuti zvakanga zvafanira kuti Moronai achigadzirira kurwisa guta reMoriandoni; nokuti tarisai, maRamani, nokushanda kwavo, vakanga vavakirira guta reMoriandoni kudakara rave rakasimba zvikuru."
                },
                {
                    "number": 34,
                    "text": "Uye vakanga vachiramba vachiuyisa mauto matsva muguta iroro, nezvokudyawo."
                },
                {
                    "number": 35,
                    "text": "Uye ndiko kupera kwakaita gore rechimakumi maviri nemakore mapfumbamwe ekutongwa kwemaNifai nevatongi."
                }
            ]
        },
        "/study/scriptures/bofm/alma/56": {
            "uri": "/study/scriptures/bofm/alma/56",
            "title": "Aruma 56",
            "data_type": "chapter",
            "chapter_name": "Chitsauko 56",
            "chapter_summary": [
                "Hiramani anotumira tsamba kuna Moronai, achitaura nezvekufamba kuri kuita hondo namaRamani—Andipusi naHiramani vanokunda maRamani—Majaya aHiramani aye zviuru zviviri vanorwa nesimba, rinoshamisa zvekuti hakuna kana mumwechete anouraiwa. Vhesi 1, zvingangove mugore 62 Kristu asati azvarwa; mavhesi 2 kusvika ku19, zvingangove mugore 66 Kristu asati azvarwa; uye mavhesi 20 kusvika ku57, zvingangove mugore ra65 kusvika ku64 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mukutanga kwegore rechimakumi matatu rekutonga kwevatongi, muzuva rechipiri mumwedzi wekutanga, Moronai akatambira tsamba kubva kuna Hiramani, ichitaura nezvekugara kwevanhu mudivi renyika iroro."
                },
                {
                    "number": 2,
                    "text": "Uye aya ndiwo mazwi aakanyora, achiti: Hama yangu inodikanwa zvikuru, Moronai, muna Ishe nemumatambudziko edu muhondo; tarisai, hama yangu inodiwa, ndinoda kuti ndikutaurire nekufamba kuri kuita hondo kudivi rino renyika."
                },
                {
                    "number": 3,
                    "text": "Tarisai, zviuru zviviri zvevanakomana vevarume avo vakaunzwa naAmoni kubva munyika yaNifai—zvino wave kuziva kuti ava vaive vechizvarwa chaRamani, akanga ari mwanakomana mukuru wababa wedu Rihai;"
                },
                {
                    "number": 4,
                    "text": "Zvino handina chandingakutaurire nezvetsika dzavo kana kusatenda kwavo, nokuti unoziva nezvazvo zvose zvinhu izvi—"
                },
                {
                    "number": 5,
                    "text": "Naizvozvo ndinoti zvakakwana kwandiri kuti ndikutaurire kuti zviuru zviviri zvevakomana ava vakatora zvombo zvavo zvehondo, uye vachida kuti ini ndive mutungamiri wavo; uye tauya kuzodzivirira nyika yedu."
                },
                {
                    "number": 6,
                    "text": "Uye zvino iwe unozivawo nezvechibvumirano chakaitwa nemadzibaba avo, kuti havazotora zvombo zvavo zvehondo kuti varwise hama dzavo kuti vadeure ropa."
                },
                {
                    "number": 7,
                    "text": "Asi mugore rechimakumi maviri nematanhatu, pavakaona dambudziko redu tichitambudzikira ivo, vakanga voda kutyora chibvumirano chavakanga vaita uye kuti vatore zvombo zvavo zvehondo kuti vatidzivirire."
                },
                {
                    "number": 8,
                    "text": "Asi handina kuvabvumira kuti vatyore chibvumirano ichi chavakanga vaita, ndichifunga kuti Mwari vachatisimbisa, zvekuti hataizotambudzika zvizhinji nekuda kwekuzadzikisa chitsidzo chavakanga vaita."
                },
                {
                    "number": 9,
                    "text": "Asi tarisai, hechino chinhu chimwechete chingaite kuti tive nerufaro rwukuru. Nokuti tarisai, mugore rechimakumi maviri ane makore matanhatu, ini, Hiramani, ndakafora ndiri pamberi peava zviuru zviviri zvevakomana tichienda kuguta reJuda, kunoyamura Andipusi, uyo wawakanga wamisa semutungamiri wevanhu vedivi renyika iroro."
                },
                {
                    "number": 10,
                    "text": "Uye ndakabatana nevanakomama vangu zviuru zviviri (nokuti vanokodzera kunzi vanakomana) kumauto aAndipusi, uye Andipusi akafara zvikuru; nokuti tarisai, mauto ake akanga akamurwa nemaRamani nokuti mauto avo akanga auraya vanhu vedu vakawanda zvikuru, zvinotipa chikonzero chekuchema."
                },
                {
                    "number": 11,
                    "text": "Zvakadaro, tinogona kuzvinyaradza nezvizvi, kuti vakafa vachiitira nyika yavo naMwari vavo, hongu, uye vari kufara."
                },
                {
                    "number": 12,
                    "text": "Uye maRamani vakanga vasara nevasungwa vakawanda, vose vari vatungamiri vakuru, nokuti hapana vamwe vavakasiya vari vapenyu. Uye tinofunga kuti iye zvino panguva ino vave munyika yaNifai; ndizvo zvazviri kana vasina kuuraiwa."
                },
                {
                    "number": 13,
                    "text": "Uye zvino aya ndiwo maguta ayo akatorwa nemaRamani vakaaita avo mushure mekudeura ropa remagamba asingatye akawanda:"
                },
                {
                    "number": 14,
                    "text": "Nyika yeMandi, kana kuti guta reMandi, uye guta reZiziromu, neguta reKumeni, neguta reAndipara."
                },
                {
                    "number": 15,
                    "text": "Uye aya ndiwo maguta avaive nawo pandakasvika muguta reJuda; uye ndakaona Andipusi nevanhu vake vachifondoka nesimba ravo kuti vavakirire guta."
                },
                {
                    "number": 16,
                    "text": "Hongu, uye vakangoneta-neta pamuviri nemumweya, nokuti vairwa zvakaipa masikati uye usiku vofondoka kuti vachengetedze maguta avo; uye saka vakanetswa nematambudziko akasiyana-siyana."
                },
                {
                    "number": 17,
                    "text": "Uye zvino vazvipira kuti vakunde munzvimbo ino kana kufa; naizvozvo ungafunge kuti mauto mashoma-shoma andakauya nawo, hongu, vaye vanakomana vangu, vakavapa tariro nokufara kwakawanda."
                },
                {
                    "number": 18,
                    "text": "Uye zvino zvakaitika kuti maRamani pavakaona kuti Andipusi agashira mamwe mauto asimbisa mauto ake kwazvo, vakamanikidzwa nemirairo yaAmoroni kuti vasarwise guta reJuda, kana isu."
                },
                {
                    "number": 19,
                    "text": "Uye ndiko kudiwa kwatakaitwa naIshe; nokuti dai vakanga vauya kuzotirwisa isu tisina kusimba kudaro vangadai zvimwe vakaparadza mauto edu mashoma; asi ndiko kuchengetedzwa kwatakaitwa."
                },
                {
                    "number": 20,
                    "text": "Vakaudzwa naAmoroni kuti vachengetedze ayo maguta avakanga vatora. Uye ndiko kupera kwakaita gore rechimakumi maviri ane makore matanhatu. Uye mukutanga kwegore rechimakumi maviri ane makore manomwe takagadzirira guta redu nesuwo kuzvidzivirira."
                },
                {
                    "number": 21,
                    "text": "Zvino takange tave kuda kuti dai maRamani vauya kuzotirwisa; nokuti takanga tisingade kuti tivatange isu vari munzvimbo dzavo dzakasimba."
                },
                {
                    "number": 22,
                    "text": "Uye zvakaitika kuti takaisa vasori vakatenderedza kwose, kuti vatarise kufamba kwemaRamani, kuti vasatipfuure usiku kana vachienda kunorwisa mamwe maguta edu akanga ari nechekuchamhembe."
                },
                {
                    "number": 23,
                    "text": "Nokuti mumaguta iwayo taiziva kuti havana kusimba zvekuti vangarwisane navo; naizvozvo takanga tichida, kuti kana vainge vatipfuura, tovavinga neshure, uye tovarwisa shure nguva imwecheteyo yavanenge vachirwiswa mberi. Taifunga kuti tinobva tavakurira; asi tarisai, zvataida hazvina kuitika."
                },
                {
                    "number": 24,
                    "text": "Vaitya kuti vapfuure nepatiri nemauto avo ose, kana nechidimu, vachitya kuti vangangosave vakasimba uye zvekuti vaibva vapunzika."
                },
                {
                    "number": 25,
                    "text": "Kana kuti vafore vakadzika kuguta raZarahemura vaizvitya; kana kuyambuka rwizi rweSidhoni nekumusoro kwarwo, kuti vasvike kuguta reNifaiha."
                },
                {
                    "number": 26,
                    "text": "Uye naizvozvo, nemauto avo, vakazvipira kuti vachengetedze ayo maguta avakanga vatora."
                },
                {
                    "number": 27,
                    "text": "Uye zvino zvakaitika kuti mumwedzi wechipiri wegore iri, kwakauiswa zvekudya nezvimwe zvakadaro zvakabva kune madzibaba evana vangu vaye zviuru zviviri."
                },
                {
                    "number": 28,
                    "text": "Uye kwakatumirwawo varume vanoita zviuru zviviri kubva kunyika yeZarahemura. Uye saka takanga takagadzirira tave nezviuru gumi zvevanhu, uye nezvekudya zvavo, nekwevakadzi vavo nekwevana vavo."
                },
                {
                    "number": 29,
                    "text": "Uye maRamani, vachiona mauto edu achiwanda zuva nezuva, nezvekudya zvichisvika kuzotitsigira, vakatanga kutya, uye vakatanga kutirwisa, kuti kana zvichibvira vatadzise kuuya kwezvekudya kwatiri nokupamhidzirwa simba kwataiitwa."
                },
                {
                    "number": 30,
                    "text": "Zvino zvatakaona kuti maRamani akanga atanga kushushikana nezvizvi, takada kuti titsvake zano rekuvanyengedza; naizvozvo Andipusi akanditi ndifore nevanakomana vangu tiende kuguta raive mudunhu imomo, sekunge tiri kutakura zvekudya tichienda nazvo kune rimwe guta."
                },
                {
                    "number": 31,
                    "text": "Uye taizofora nepedyo peguta reAndipara, sekunge tiri kuenda kuguta riri mberi, kumiganhu iri kugungwa."
                },
                {
                    "number": 32,
                    "text": "Uye zvakaitika kuti takafora, sekunge tine zvekudya zvedu, zvekuendesa kuguta iroro."
                },
                {
                    "number": 33,
                    "text": "Uye zvakaitika kuti Andipusi akafora nechimwe chidimu chemauto ake, akasiya vamwe kuti vachengete guta. Asi haana kufora akamirira kuti ini nditange ndaenda nemauto angu evadiki, uye tauya pedyo neguta reAndipara."
                },
                {
                    "number": 34,
                    "text": "Uye zvino, muguta reAndipara ndimo makanga makaiswa mauto emaRamani akasimba kupfuura mamwe ose; hongu, ndiwo akanga akawanda kupfuura mamwe ose."
                },
                {
                    "number": 35,
                    "text": "Uye zvakaitika kuti zvavakanga vaudzwa nevasori vavo, vakauya nemauto avo uye vakafora kuzotirwisa."
                },
                {
                    "number": 36,
                    "text": "Uye zvakaitika kuti takavatiza, takananga kuchamhembe. Uye nokudaro takakwezva mauto akasimba kupfuura mamwe ose emaRamani;"
                },
                {
                    "number": 37,
                    "text": "Hongu, takavakwezvera kure, zvekuti pavakaona mauto aAndipusi achivatevera, nesimba ravo rose, havana kupindukira kuruboshwe kana kurudyi, asi vakaramba vachifora vakatwasanuka mugwara ravo vachititevera; uye, sekufunga kwedu, yaive pfungwa yavo yekuti vatiuraye Andipusi asati avabata, uye izvi vachiitira kuti vasakombwe nevanhu vedu."
                },
                {
                    "number": 38,
                    "text": "Uye zvino Andipusi, achiona ngozi yedu, akaita kuti mauto ake afambise. Asi tarisa, hwaive usiku; naizvozvo havana kutibata, kana Andipusi haana kuvabata; saka takaita musasa kuti tirare."
                },
                {
                    "number": 39,
                    "text": "Uye zvakaita kuti kusati kwaedza, tarisai, maRamani akanga atove kutotitandanisa. Zvino takange tisina kunyatsosimba zvekuti taikwanisa kuvarwisa; hongu, handaibvumira vanakomana vangu kuti vawire mumaoko avo; saka takaramba tichifamba, uye tikafamba tichienda murenje."
                },
                {
                    "number": 40,
                    "text": "Zvino vaitya kuti vapindukire kurudyi kana kuruboshwe kuti vangazokombwa; kana iniwo handaikwanisa kupindukira kurudyi kana kurwisana navo, asi taitouraiwa, uye vobva vapunyuka; uye naizvozvo takatiza muswere wose wezuva tichienda murenje, kudakara kwasviba."
                },
                {
                    "number": 41,
                    "text": "Uye zvakaitika kuti zvakare, kunze kuchichena takaona maRamani ave pamusoro pedu, uye tikavatiza."
                },
                {
                    "number": 42,
                    "text": "Asi zvakaitika kuti havana kutitandanisa kwechinhambwe chirefu vasati vamira; uye aive mangwanani ezuva rechitatu remwedzi wechinomwe."
                },
                {
                    "number": 43,
                    "text": "Uye zvino, hatina kuziva kuti vabatwa naAndipusi kana kuti kwete, asi ndakati kuvanhu vangu: Tarisai, hatizive asi vamira kuti isu tigovavinga, kuti vagotibata mavatiteya;"
                },
                {
                    "number": 44,
                    "text": "Naizvozvo munotii imi, vanakomana vangu, mungaende kunorwa navo here?"
                },
                {
                    "number": 45,
                    "text": "Uye zvino ndinoti kwauri hama yangu inodiwa Moronai, handina kumbenge ndakaona kusatya kwakadaro, kwete, handina kumbozviona mukati memaNifai ose."
                },
                {
                    "number": 46,
                    "text": "Nokuti sekudaidza kwandinovaita kuti vanakomana vangu (nokuti vose vakanga vari vadiki chaizvo) zvekuti vakati kwandiri: Baba, tarisai Mwari vedu anesu, uye haambobvuma kuti tikundwe; naizvozvo ngatiendei; hataida zvekuuraya hama dzedu dai vaitisiya; naizvozvo handei, pamwe vangakurire mauto aAndipusi."
                },
                {
                    "number": 47,
                    "text": "Zvino havana kunge vakamborwa, asi vakanga vasingatye rufu; uye vaifunga zvizhinji nezverusununguko rwemadzibaba avo pane kufunga nezveupenyu hwavo; hongu, vakanga vakadzidziswa naanamai vavo, kuti vakasakahadzika, Mwari vanovaponesa."
                },
                {
                    "number": 48,
                    "text": "Uye vakadzokorora kwandiri mazwi aanamai vavo, vachiti: Hatikahadzike kuti vanaamai vedu vaizviziva."
                },
                {
                    "number": 49,
                    "text": "Uye zvakaitika kuti ndakadzokera nezviuru zvangu zviviri kunorwisa maRamani avo vakanga vatitevera. Uye zvino tarisai, mauto aAndipusi akanga avabata, uye hondo yakaipa yakanga yatanga."
                },
                {
                    "number": 50,
                    "text": "Mauto aAndipusi ari akanga akaneta, pamusana pekufamba rwendo rwurefu rwakadaro nenguva diki-diki kudai, vakanga vave pedyo pokuwira mumaoko emaRamani; uye dai ndakanga ndisina kudzokera nezviuru zviviri zvangu vangadai vakawana zvavaida."
                },
                {
                    "number": 51,
                    "text": "Nokuti Andipusi akanga apunzwa nemunondo nevazhinji vevatungamiri vake, pamusana pekuneta kwavo, kwakakonzerwa nekukurumidza kwavakaita pakufora kwavo—naizvozvo vanhu vaAndipusi vavhiringidzwa nokuuraiwa kwevatungamiri vavo, vakatanga kukundwa nemaRamani."
                },
                {
                    "number": 52,
                    "text": "Uye zvakaitika kuti maRamani akatora kusatya, vakatanga kuvatandanisa; uye kuvatandanisa kwaiita maRamani nesimba guru pakabva pauya Hiramani neshure kwavo nezviuru zvake zviviri, zvekuti mauto ose emaRamani akamira uye akatendeukira kuna Hiramani."
                },
                {
                    "number": 53,
                    "text": "Zvino vanhu vaAndipusi pavakaona kuti maRamani atendeuka, vakaunganidza vanhu vavo ndokuuya zvakare neshure kwemaRamani."
                },
                {
                    "number": 54,
                    "text": "Uye zvino zvakaitika kuti isu, vanhu vaNifai, vanhu vaAndipusi, neni nezviuru zvangu zviviri, takakomba maRamani, uye tikavauraya; hongu, zvekuti vakamanikidzwa kutipa zvombo zvavo zvehondo uye vakazviisawo ivo sevasungwa vehondo."
                },
                {
                    "number": 55,
                    "text": "Uye zvino zvakaitika kuti pavakanga vati vatya ndokuzvipira kwatiri, tarisai, ndakaverenga avo vakomana vakarwa vaineni, ndichitya kuti zvimwe vauraiwa vakawanda."
                },
                {
                    "number": 56,
                    "text": "Asi tarisai, ndakafara zvikuru, pakanga pasina kana mweya mumwechete zvawo wavo wakanga wawira pasi; hongu, uye vakanga varwa sekunge vaive nesimba raMwari; hongu, hakuna vanhu vati vambozivikanwa kurwa vaine simba rinoshamisa kudaro; nesimba guru vakawira pamusoro pemaRamani, zvekuti vakavatyisa; nechikonzero ichi maRamani akazvipira kwavari sevasungwa vehondo."
                },
                {
                    "number": 57,
                    "text": "Uye sezvo takanga tisina nzvimbo yevasungwa vedu, kuti tivatarise kuti vasaonane nemauto emaRamani, naizvozvo takavatumira kunyika yaZarahemura, nechidimbu chevanhu vaAndipusi vakanga vasina kuuraiwa, takavati vaende navo; uye vakasara ndakavatora ndikavasanganisa nemajaya angu echiAmoni, uye ndokubva tafora takadzokera kuguta reJuda."
                }
            ]
        },
        "/study/scriptures/bofm/alma/57": {
            "uri": "/study/scriptures/bofm/alma/57",
            "title": "Aruma 57",
            "data_type": "chapter",
            "chapter_name": "Chitsauko 57",
            "chapter_summary": [
                "Hiramani anotaura kutorwa kwakaitwa Andipara nokutya uye mushure nekudzivirirwa kweKumeni—Majaya ake echiAmoni vanorwa pasina kutya; vose vanokuvadzwa, asi hapana anouraiwa—Gidhi anotaura zvekuuraiwa nekutiza kwevasungwa vechiRamani. Zvingangove makore 63 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti ndakatambira tsamba kubva kuna Amoroni, mambo, achiti kana ndikamupa vasungwa vehondo avo vatakanga tatora akati iye aizopa guta reAndipara kwatiri."
                },
                {
                    "number": 2,
                    "text": "Asi ndakatumira tsamba kuna mambo, ndichiti tine chokwadi chekuti mauto edu akanga akakwana zvekuti tinogona kutora guta reAndipara nesimba; uye kupa vasungwa veguta iri tinofunga hazvina kungwara, nokutiwo isu tinopa vasungwa vedu chete kana tiri kudzorerana."
                },
                {
                    "number": 3,
                    "text": "Uye Amoroni akaramba tsamba yangu, nokuti akanga asingade kudzorerana vasungwa; saka takatanga kugadzirira kuti tinorwisa guta reAndipara."
                },
                {
                    "number": 4,
                    "text": "Asi vanhu veguta reAndipara vakasiya guta, uye vakatizira kune mamwe maguta avo, akanga ari avo, kuti vaadzivirire; uye saka guta reAndipara rakawira mumaoko edu."
                },
                {
                    "number": 5,
                    "text": "Uye ndiko kupera kwakaita gore rechimakumi maviri ane makore masere ekutonga kwemadzishe."
                },
                {
                    "number": 6,
                    "text": "Uye zvakaitika kuti mukutanga kwegore rechimakumi maviri nemakore mapfumbamwe, takatambira zvekudya, nemamwe mauto, kubva kunyika yeZarahemura, uye nokubva mumatunhu akanga akatitenderedza, aisvika zviuru zvitanhatu, kunze kwemakumi matanhatu evanakomana vemaAmoni vakanga vauya kuzobatana nehama dzavo, kaya kachikwata kangu kezviuru zviviri. Uye zvino tarisai, takabva tasimba, hongu, uye takanga tave nezvekudya zvakawanda kwazvo zvatakanga tavigirwa."
                },
                {
                    "number": 7,
                    "text": "Uye zvakaitika kuti takanga tave kuda kuti tirwisane nemauto akanga aiswa kuti achengete guta reKumeni."
                },
                {
                    "number": 8,
                    "text": "Uye zvino tarisai, ndichakuratidza kuti takakurumidza kwazvo kuita zvataida; hongu, nemauto edu akasimba, kana kuti nechidimu chemauto edu ane simba, takakomba, usiku, guta reKumeni, kanguva kadiki-diki vasati vatambira zvekudya."
                },
                {
                    "number": 9,
                    "text": "Uye zvakaitika kuti takagara takakomba guta iri kweusiku hwakawanda; asi tairara takatsamira minondo yedu, uye takatarisa, kuti maRamani vangauye usiku vakatiuraya, zviri zvavakaedza kazhinji; asi nguva dzavaizviedza ropa ravo raideuka."
                },
                {
                    "number": 10,
                    "text": "Pava paye zvekudya zvavo zvakasvika, uye vakanga vave kuda kupinda muguta usiku. Uye isu, kunze kwekuve maRamani, takave maNifai; naizvozvo takavatora ivo nezvekudya zvavo."
                },
                {
                    "number": 11,
                    "text": "Uye kana dai zvazvo maRamani akanga abvisirwa rutsigiro rwavo netsika iyi, vakanga vakazvipira kuchengetedza guta iri; naizvozvo takaona zvakafanira kuti titore zvekudya zviya tizviendese kuJuda, uye vasungwa vedu tovaendesa kunyika yeZarahemura."
                },
                {
                    "number": 12,
                    "text": "Uye zvakaitika kuti hakuna kupfuura mazuva akawanda maRamani asati arasikirwa neruvimbo rwekuti vachawana ruyamuro; naizvozvo vakatya vakaisa guta iri mumaoko edu; uye naizvozvo takakwanisa kuita zvataida zvekutora guta reKumeni."
                },
                {
                    "number": 13,
                    "text": "Asi zvakaitika kuti vasungwa vedu vakanga vakawanda zvekuti, kana dai zvedu takanga takawanda zvinotyisa, taimanikidzwa kuti mauto edu ose aite basa rekuvachengeta, kana kutovauraya."
                },
                {
                    "number": 14,
                    "text": "Nokuti tarisai, vaibuda vakawanda zvikuru, uye vorwisa nematombo, netsvimbo, nechose zvacho chavaikwanisa kuwana, zvekuti takatouraya vaisvika kana kupfuura zviuru zviviri mushure mekunge vatya vakazviita vasungwa vehondo."
                },
                {
                    "number": 15,
                    "text": "Naizvozvo takaona kuti zvafanira, kuti takafanira kuvauraya, kana kuti kuvatarisa munondo uri muruoko, kunosvika kunyika yeZarahemura; nekudya kwedu kwakanga kwangokwanirana nevanhu vedu, kana dai zvazvo takanga tabvutira maRamani kwavo."
                },
                {
                    "number": 16,
                    "text": "Uye zvino, munguva yezvinhu zvakamanikidzana kudai, yaive nguva inokosha yekufunga nezvevasungwa vehondo ava; zvakadaro, takafunga kuti tivatumire kunyika yaZarahemura; naizvozvo takasarudza chikamu chevanhu vedu, uye ndokuvati vachengete vasungwa vachienda navo kunyika yeZarahemura."
                },
                {
                    "number": 17,
                    "text": "Asi zvakaitika kuti mangwana acho vakadzoka. Uye zvino tarisai, hatina kuvabvunza nezvevasungwa; nokuti tarisai, maRamani akanga ave nesu, uye naizvozvo vakadzoka nenguva yakanaka yekuti tisawire mumaoko avo. Nokuti tarisai, Amoroni sekuvatsigira akanga avatumira kumwe kudya nemauto akawanda."
                },
                {
                    "number": 18,
                    "text": "Uye zvakaitika kuti avo varume vatakatumira nevasungwa vakasvika nenguva yakanaka yekuvakanganisa, sezvo vakanga vave kuda kutikurira."
                },
                {
                    "number": 19,
                    "text": "Asi tarisai, kachikwata kangu kezviuru zviviri nemakumi matanhatu vakarwa zvinotyisa; hongu, vakanga vakasimba pamberi pemaRamani, uye vakauraya avo vose vakaedza kuvarwisa."
                },
                {
                    "number": 20,
                    "text": "Uye pakanga poda kuti vakasara vemauto edu vakundwe nemaRamani, tarisai, vaye zviuru zviviri nemakumi matanhatu vakasimba vasingatye."
                },
                {
                    "number": 21,
                    "text": "Hongu, uye vaiteerera uye vachiita zvose zvavaiudzwa nemazvo; hongu, uye kana maererano nokutenda kwavo vakazviitirwa; uye ndakarangarira mazwi avakanditaurira avakanga vadzidziswa naanamai vavo."
                },
                {
                    "number": 22,
                    "text": "Uye zvino tarisai, vaive ava vanakomana vangu, neavo varume vakanga vanzi vaperekedze vasungwa, ndivo vakaita kuti tigone kukurira zvikuru kudai; nokuti ndivo vakakurira maRamani; naizvozvo vakatandanisirwa shure kuguta reMandi."
                },
                {
                    "number": 23,
                    "text": "Uye isu tikachengeta guta redu Kumeni, uye hatina kuparadzwa tose nehondo; zvakadaro, takarasikirwa zvikuru."
                },
                {
                    "number": 24,
                    "text": "Uye zvakaitika kuti mushure mekunge maRamani atiza, ipapo ndakabva ndati vose vanhu vangu vakanga vakuvadzwa vabviswe mukati mevakanga vafa, ndokuita kuti varapwe."
                },
                {
                    "number": 25,
                    "text": "Uye zvakaitika kuti paive nemazana maviri, pane zviuru zvangu zviviri zvine makumi matanhatu vakanga vakomoka pamusana pekurasikirwa neropa; zvisinei, maererano nokunaka kwaMwari, takashamiswa zvikuru, uye tikafara kwazvo mauto ose edu, hapana kana mumwechete wavo akanga afa; hongu, uye hakuna kana mumwechete wavo akanga asina kuwana maronda akawanda."
                },
                {
                    "number": 26,
                    "text": "Uye zvino, kuchengetedzwa kwavo kwakashamisa mauto edu ose, hongu, kuti ivo havana kufa asi kuine chiuru chehama dzedu vakauraiwa. Uye izvi tinozviisa kusimba rinoshamisa raMwari, pamusana perutendo rwavo rukuru mune izvo zvavakanga vakadzidziswa kuti vatende—kuti kuna Mwari vanotonga zvakanaka, uye ani zvake asingakahadzike, kuti vachachengetedzwa nesimba rake rinoshamisa."
                },
                {
                    "number": 27,
                    "text": "Zvino urwu ndirwo rwaive rutendo rweava vandataura nezvavo; vana vadiki, uye pfungwa dzavo dzakasimba, uye vanogara vachiisa ruvimbo rwavo munaMwari nguva dzose."
                },
                {
                    "number": 28,
                    "text": "Uye zvino zvakaitika kuti mushure mekunge tarapa vakanga vakuvara vedu, uye taviga vedu vakanga vafa nevakafa vemaRamani, avo vakanga vakawanda, tarisai, takabvunza Gidhi nezvevasungwa vavakanga vatanga kuenda navo kunyika yeZarahemura."
                },
                {
                    "number": 29,
                    "text": "Zvino Gidhi ndiye akanga ari mutungamiri mukuru wechikwata chakanga chaiswa kuti chivatarise vachidzika kunyika iyi."
                },
                {
                    "number": 30,
                    "text": "Uye zvino, aya ndiwo mazwi akataurwa naGidhi kwandiri: Tarisai, takatangisa kudzika tichienda kunyika yeZarahemura nevasungwa vedu. Uye zvakaitika kuti takasangana nevasori vemauto edu, vakanga vatumwa kunotarisa musasa wemaRamani."
                },
                {
                    "number": 31,
                    "text": "Uye vakadaidzira kwatiri, vachiti—Tarisai, mauto emaRamani ari kufora achienda kuguta reKumeni; uye tarisai, vachavarwisa, hongu, uye voparadza vanhu vedu."
                },
                {
                    "number": 32,
                    "text": "Uye zvakaitika kuti vasungwa vedu vakanzwa kudaidzira kwavo, zvakaita kuti vasatye; uye vakabva vasimuka vakatipandukira."
                },
                {
                    "number": 33,
                    "text": "Uye zvakaitika kuti pamusoro pekutipandukira kwavo takashandisa minondo yedu pavari. Uye zvakaitika kuti vakabatana vakamhanyira paminondo yedu, mukudaro vazhinji vavo vakauraiwa; uye vakasara vakarwisa vakatitiza."
                },
                {
                    "number": 34,
                    "text": "Uye tarisai, pavakanga vatiza uye isu takatadza kuvabata, takakurumidza kufora tichikurumidza tichienda kuguta reKumeni; uye tarisai, takasvika nenguva yekuti tiyamure hama dzedu mukuchengetedza guta."
                },
                {
                    "number": 35,
                    "text": "Uye tarisai, tabviswa zvakare mumaoko evavengi vedu. Uye rakaropafadzwa zita raMwari vedu; nokuti tarisai, ndiye atiponesa; hongu, ndiye atiitira chinhu chikuru ichi."
                },
                {
                    "number": 36,
                    "text": "Zvino zvakaitika kuti ini, Hiramani, ndanzwa mazwi aya kubva kuna Gidhi, ndakazadzwa nokufara kukuru pamusana pekunaka kwaMwari mukutichengetedza, kuti tisafe tose; hongu, uye ndinovimba kuti mweya yeavo vakauraiwa yapinda muzororo raMwari vavo."
                }
            ]
        },
        "/study/scriptures/bofm/alma/58": {
            "uri": "/study/scriptures/bofm/alma/58",
            "title": "Aruma 58",
            "data_type": "chapter",
            "chapter_name": "Chitsauko 58",
            "chapter_summary": [
                "Hiramani, Gidhi naTeomuneri vanotora guta reMandi nenjere—MaRamani anobva—Vanakomana vevanhu vaAmoni vanochengetedzwa sezvo vachimira vakasimba mukurwira rusununguko nerutendo rwavo. Zvingangove makore 63 kusvika ku62 Kristu asati azvarwa."
            ],
            "verses": [
                {
                    "number": 1,
                    "text": "Zvino tarisai, zvino zvakaitika kuti chechipiri chataida kuita kutora guta reMandi; asi tarisai, pakange pasina nzira yataita kuti tivakwezve kubva muguta nekushomeka kwatakanga takaita. Nokuti tarisai, vakayeuka zvatakanga tamboita; naizvozvo hataikwanisa kuvakwezva kuti vabve mumisimboti yavo."
                },
                {
                    "number": 2,
                    "text": "Uye vakanga vakawanda kupfuura mauto edu kure kure zvekuti hataimbozviita kuti tiende tinovatanga munzvimbo dzavo dzakasimba."
                },
                {
                    "number": 3,
                    "text": "Hongu, uye takaona kuti zvaifanira kuti tiise vanhu vedu kuti vachengetedze ayo mativi enyika atakanga tatora zvakare aive edu; naizvozvo zvakaratidza kuti taifanira kumbomira, kuti zvimwe tingatambire zvimwe zvekudya kubva kunyika yeZarahemura nevamwe vekupamhidzira simba redu."
                },
                {
                    "number": 4,
                    "text": "Uye zvakaitika kuti ndakatumira nhume kuna gavhuna wenyika yedu, kuti ndimuzivise nezvevanhu vedu. Uye zvakaitika kuti takamirira kuti tiwane zvekudya nekusimbiswa kubva kunyika yeZarahemura."
                },
                {
                    "number": 5,
                    "text": "Asi tarisai, izvi hazvina zvizhinji zvazvakatiyamura; nokuti maRamani akanga achiwana simba guru zuva nezuva, nezvekudya zvakawanda; uye ndizvo zvakanga zvakaita zvinhu zvedu panguva iyoyi."
                },
                {
                    "number": 6,
                    "text": "Uye maRamani vaiuya vachitinetsa nguva nenguva, vachida kutiparadza nenjere; zvakadaro hataikwanisa kurwisana navo, pamusoro penzvimbo dzavo dzekuhwanda nenzvimbo dzavo dzakasimba."
                },
                {
                    "number": 7,
                    "text": "Uye zvakaitika kuti takamirira muzvinhu zvakaoma kudai kwenguva yemwedzi mizhinji, kudakara tave kuita setichafa nekuda zvekudya."
                },
                {
                    "number": 8,
                    "text": "Asi zvakaitika kuti takagashira zvekudya, zvakanga zvakachengetedzwa nevarume vaisvika zviuru zviviri vakanga vauya kuzotiyamura; uye ndirwo ruyamuro rwose rwatakatambira, kuti tizvirwire nenyika yedu kuti tisawire mumaoko evavengi vedu, hongu, kuti tirwisane nemuvengi akanga asingaverengeke."
                },
                {
                    "number": 9,
                    "text": "Uye zvino chikonzero chekunyadziswa kwedu uku kana chikonzero chavakaregerera kutitumira vamwe vanhu kuzotisimbisa, hatina kuziva; naizvozvo zvakatisuwisa uye zvikatizadzawo nekutya, kuti zvimwe nekumwe kutonga Mwari vangangotongera nyika yedu, zvinotibvisa panzvimbo nokubva taparadzwa zvachose."
                },
                {
                    "number": 10,
                    "text": "Naizvozvo takaburitsa mweya yedu mumunamato kuna Mwari, kuti vatisimbise nekuti vatibvise mumaoko evavengi vedu, hongu, nokutipawo simba rekuti tirambe tiine maguta edu, neminda yedu, nezvinhu zvedu, zvekuriritira vanhu vedu."
                },
                {
                    "number": 11,
                    "text": "Hongu, uye zvakaitika kuti Ishe Mwari vedu vakatishanyira vakatisimbisa kuti vanotiponesa; hongu, zvekuti vakataura runyararo kumweya yedu, uye vakatipa rutendo rukuru, vakatiita kuti tivimbe kuti vachatiponesa."
                },
                {
                    "number": 12,
                    "text": "Uye takave nekusatya nemauto edu mashoma atakanga tatambira, ndokubva tava nokushinga kuti tikurire muvengi wedu, nokuchengetedza nyika yedu, nezvinhu zvedu, nevakadzi vedu, nevana vedu, nerusununguko rwedu."
                },
                {
                    "number": 13,
                    "text": "Uye naizvozvo takaenda kunorwisa maRamani nesimba redu rose, vakanga vari muguta reMandi; uye tikadzika matende edu munyasi merenje, raive pedyo neguta."
                },
                {
                    "number": 14,
                    "text": "Uye zvakaitika kuti rave ramangwana, maRamani pavakaona kuti takanga tiri kumuganhu munyasi merenje rakanga riri pedyo neguta, kuti vakatumira vasori vavo kwatiri kuti vaone kuti tiri vangani nokuti mauto edu akawanda zvakadii."
                },
                {
                    "number": 15,
                    "text": "Uye zvakaitika kuti pavakaona kuti takanga tisina kusimba, maererano neuwandu hwedu, nokutya kuti tingangove pakati pavo neavo vanovatsigira kunze kwekunge vatouya kuzorwa nesu nekutiuraya, nokufungawo kuti vaikwanisa kutiparadza nyore-nyore nenzira yevanhu vavo vakanga vakawandisa, naizvozvo vakatanga kugadzirira kuti vauye vazorwa nesu."
                },
                {
                    "number": 16,
                    "text": "Uye zvatakaona kuti vari kugadzirira kuti vazotirwisa, tarisai, ndakaita kuti Gidhi nevarume vashoma-shoma vaverere vapinde murenje, uye ndikaitawo kuti Teomuneri nevamwe varume vashoma-shoma vaverere vaende murenje."
                },
                {
                    "number": 17,
                    "text": "Zvino Gidhi nevanhu vake vakaenda nechekurudyi uye vamwe vakaenda nechekuruboshwe; uye zvavakanga vahwanda kudaro, tarisai, ndakasara nevakanga vasara vemauto angu, munzvimbo iyoyo yatakanga tadzika matende pakutanga tikamirira nguva yekuuya kwemaRamani kuzotirwisa."
                },
                {
                    "number": 18,
                    "text": "Uye zvakaitika kuti maRamani akauya kuzotirwisa nemauto avo akanga akawandisa. Uye zvavakanga vauya vave kuda kutanga kutirwisa neminondo, ndakaita kuti vanhu vangu, avo vakanga vaineni, kuti vatizire murenje."
                },
                {
                    "number": 19,
                    "text": "Uye zvakaitika kuti maRamani akatitevera achimhanya zvikuru, nokuti vakanga vachida chaizvo kuti vatibate vatiuraye; naizvozvo vakatitevera murenje; uye isu takapfuura nepakati paGidhi naTeomuneri, zvekuti maRamani haana kuvaona."
                },
                {
                    "number": 20,
                    "text": "Uye zvakaitika kuti maRamani paakanga apfuura, kana mauto paakanga apfuura, Gidhi naTeomuneri vakasimuka kubva munzvimbo dzavo dzekuhwanda, uye vakabva vadzivirira vasori vemaRamani kuti vasadzokere kuguta."
                },
                {
                    "number": 21,
                    "text": "Uye zvakaitika kuti vavadimburira kudaro, vakamhanyira kuguta vakanorwisa vatariri vakanga vasiiwa kuti vachengete guta, zvekuti vakavaparadza uye vakabva vatora guta."
                },
                {
                    "number": 22,
                    "text": "Zvino izvi zvakaitwa nokuti maRamani akanga arasikirwa nemauto avo ose akwezverwa kurenje, kunze kwevatariri vashoma-shoma."
                },
                {
                    "number": 23,
                    "text": "Uye zvakaitika kuti Gidhi naTeomuneri nezvizvi vakanga vatora nzvimbo dzavo dzakasimba. Uye zvakaitika kuti takatora gwara redu, mushure mekufamba zvikuru murenje tikananga kunyika yeZarahemura."
                },
                {
                    "number": 24,
                    "text": "Uye zvino maRamani vakanga vachifora vakananga kunyika yeZarahemura, vakatya zvikuru, kuti zvimwe kune zano rekuti vapinzwe mukuparadzwa; naizvozvo vakatanga kudzokera shure kupinda murenje zvakare, hongu, kana kudzokera nenzira yavakambenge vambouya nayo."
                },
                {
                    "number": 25,
                    "text": "Uye tarisai, hwakanga hwave usiku uye vakadzika matende avo, nokuti mutungamiri mukuru wemaRamani akanga afunga kuti maNifai aneta nekufamba kwavo; uye vachifungawo kuti vakanga vatandanisa mauto avo ose naizvozvo havana kuzombofunga nezveguta reMandi."
                },
                {
                    "number": 26,
                    "text": "Zvino zvakaitika kuti hwave usiku, ndakaita kuti vanhu vangu vasarare, asi kuti vafore neimwe nzira vachienda kunyika yaMandi."
                },
                {
                    "number": 27,
                    "text": "Uye nenzira yekufora kwedu uku nguva dzeusiku, tarisai, ave mangwana takanga tave kure namaRamani, zvekuti takavatangira kusvika kuguta reMandi."
                },
                {
                    "number": 28,
                    "text": "Uye naizvozvo zvakaitika kuti, nenjere idzi takatora guta reMandi pasina ropa rakadeurwa."
                },
                {
                    "number": 29,
                    "text": "Uye zvakaitika kuti pakasvika mauto emaRamani pedyo neguta, ndokuona kuti takanga takagadzirira kusangana navo, vakashamiswa zvikuru uye vakapindwa nokutya kukuru, zvekuti vakatizira murenje."
                },
                {
                    "number": 30,
                    "text": "Hongu, uye zvakaitika kuti mauto emaRamani akatiza munzvimbo ino yose yenyika. Asi tarisai, vakatakura vakadzi vazhinji nevana kubva munyikamo."
                },
                {
                    "number": 31,
                    "text": "Uye ayo maguta akanga atorwa nemaRamani, ose panguva ino ari mumaoko edu; uye madzibaba edu nemadzimai edu nevana vedu vave kudzokera kumisha yavo, vose kunze kweavo vakatorwa sevasungwa, uye vakatakurwa nemaRamani."
                },
                {
                    "number": 32,
                    "text": "Asi tarisai, mauto edu mashoma kuti agone kuchengetedza maguta akawanda zvakadai nezvinhu zvakawanda kudaro."
                },
                {
                    "number": 33,
                    "text": "Asi tarisai, tinovimba naMwari vedu atiita kuti tikunde munyika idzodzo, zvekuti tikwanise kutora maguta iwayo nenyika idzodzo, zvakanga zviri zvedu."
                },
                {
                    "number": 34,
                    "text": "Zvino hatizive chikonzero chiri kuita kuti hurumende isatipe vamwe vanhu vekutisimbisa; kana avo varume vakauya kwatiri havazive kuti sei tisina kutambira simba rakapfuura ipapa."
                },
                {
                    "number": 35,
                    "text": "Tarisai, hatidi kutsutsumwa kana paine zviri kukutadzisai, sezvo makabvisa mauto muchiaisa kurutivi irworwo rwenyika."
                },
                {
                    "number": 36,
                    "text": "Uye kana zvisirizvo, tarisai, kune kupesana muhurumende, zvekuti kana vakasatitumira vamwe vanhu kuti vazotipa ruyamuro; nokuti tinoziva kune vanhu vazhinji kwazvo kupfuura avo vatakatumirwa."
                },
                {
                    "number": 37,
                    "text": "Asi tarisai, hazvina mhosva zvazvo—ndinovimba kuti Mwari vachatiponesa, kana dai zvazvo mauto edu asina kuwanda, hongu, uye vanotibvisa mumaoko evavengi vedu."
                },
                {
                    "number": 38,
                    "text": "Tarisai, iri igore rechimakumi maviri nemapfumbamwe, mukupera kwaro, uye tine matunhu enyika yedu; uye maRamani atizira kunyika yaNifai."
                },
                {
                    "number": 39,
                    "text": "Uye avo vanakomana vevanhu vaAmoni, uye vandataura zvikuru nezvavo, vaneni muguta reMandi; uye Ishe vakavariritira, hongu, uye vakavaita kuti vasapunzwe nemunondo, zvekuti hakuna kana mumwechete wavo akauraiwa."
                },
                {
                    "number": 40,
                    "text": "Asi tarisai, vakaitwa maronda akawanda; zvakadaro vakasimba murusununguko rwavakapiwa naMwari avo vakavasunungura; uye vakaoma mukurangarira Ishe Mwari vavo zuva nezuva; hongu, vanocherechedza kuchengeta mirau yavo, nokutonga kwavo, nemirairo yavo nguva dzose; uye rutendo rwavo rwakasimba muhuporofita huri maererano nezvichauya."
                },
                {
                    "number": 41,
                    "text": "Uye zvino, mukoma wangu anodiwa, Moronai, Ishe Mwari vedu, avo vakatinunura uye vakatiita kuti tive takasununguka, vakuchengete uri pamberi pavo nguva dzose; hongu, uye vavade vanhu ava, kana kukuita kuti ubudirire mukutora zvose izvo zvatakatorerwa nemaRamani, zvakanga zviri zvinhu zvaiita tizviriritire. Uye zvino, tarisai, ndinopedzera pano tsamba yangu. Ndini Hiramani, mwanakomana waAruma."
                }
            ]
        },
        "/study/scriptures/bofm/alma/59": {
            "uri": "/study/scriptures/bofm/alma/59",
            "title": "Aruma 59",
            "data_type": "chapter",
            "chapter_name": "Chitsauko 59",
            "chapter_summary": [
                "Moronai anokumbira Pahorani kuti asimbise mauto aHiramani—MaRamani anotora guta reNifaiha—Moronai anoshatirirwa hurumende. Zvingangove makore 62 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika mugore rechimakumi matatu rekutongwa kwemaNifai nevatongi, mushure mekunge Moronai atambira uye ndokuverenga tsamba yaHiramani, akafara zvikuru nemagariro akanaka, hongu, uye nokubudirira kukuru kwakanga kwaita Hiramani mukutora idzo nyika zvakare dzavakambenge vamborasikirwa nadzo."
                },
                {
                    "number": 2,
                    "text": "Hongu, uye akazviita kuti zvizivikanwe nevanhu vake vose, munyika yose yakakomberedza kudivi kwaakanga iye ari, kuti naivowo vafare."
                },
                {
                    "number": 3,
                    "text": "Uye zvakaitika kuti pakarepo akabva atumira tsamba kuna Pahorani, achimukumbira kuti aite kuti vanhu vaungane pamwechete kuti vanosimbisa Hiramani, kana kuti mauto aHiramani, zvinoita kuti zvimuitire nyore kuti achengetedze iro dunhu renyika raakakundiswa nezvishamiso kuti aritore zvakare."
                },
                {
                    "number": 4,
                    "text": "Uye zvakaitika kuti Moronai zvaakanga atumira tsamba iyi kunyika yeZarahemura, akatanga kufunga zano rekuti atore zvakare izvo zvinhu nemaguta akanga asara akatorwa nemaRamani."
                },
                {
                    "number": 5,
                    "text": "Uye zvakaitika kuti zvakanga Moronai achigadzirira kuti aende kunorwisana nemaRamani, tarisai, vanhu vaNifaiha, vakanga vaungana pamwechete kubva kuguta raMoronai nekuguta raRihai neguta raMoriandoni, vakarwiswa nemaRamani."
                },
                {
                    "number": 6,
                    "text": "Hongu, kana avo vakanga vamanikidzwa kutiza kubva kunyika yeMandi, nemumatunhu akatenderedza, vakanga vauya vakazobatana nemaRamani mudivi rino renyika."
                },
                {
                    "number": 7,
                    "text": "Uye sezvo vakanga vakawanda zvikuru, hongu, vaiwanda zuva nezuva, zvichibva kuna Amoroni vakauya vakanorwisana nevanhu veNifaiha, uye vakatanga kuvauraya zvakaipa kwazvo."
                },
                {
                    "number": 8,
                    "text": "Uye mauto avo akanga akawanda zvekuti vakasara vevanhu veNifaiha vakati rutsoka ndibereke; uye vakauya uye vakasvikobatana nemauto aMoronai."
                },
                {
                    "number": 9,
                    "text": "Uye zvino sekufunga kwaMoronai kuti dai kwatumirwa vanhu kuguta raNifaiha, kuti vanhu vayamurwe kuchengetedza guta iri, uye nokuziva kuti zvaive nyore kudzivirira guta kuti risawire mumaoko emaRamani pane kuzoritora kwavari, akafunga kuti zvichave nyore kuti vachengetedze guta iri."
                },
                {
                    "number": 10,
                    "text": "Naizvozvo akachengeta ose mauto ake kuti akwanise kuchengetedza nzvimbo dzose dzaakanga atora."
                },
                {
                    "number": 11,
                    "text": "Uye zvino, Moronai zvaakaona kuti guta reNifaiha rakanga ratorwa akasuwa zvikuru, uye akatanga kukahadzika, pamusana peuipi hwevanhu, kuti havangangowira mumaoko ehama dzavo."
                },
                {
                    "number": 12,
                    "text": "Zvino izvi ndizvo zvakanga zviri vatungamiri vakuru vake. Vaikahadzika nokushamiswawo pamusana peuipi hwevanhu, uye izvi zvichikonzerwa nokukurirwa kwavo nemaRamani."
                },
                {
                    "number": 13,
                    "text": "Uye zvakaitika kuti Moronai akashatirirwa hurumende, pamusana pekushaya hanyn’a kwavo nezvekusununguka kwenyika yavo."
                }
            ]
        },
        "/study/scriptures/bofm/alma/60": {
            "uri": "/study/scriptures/bofm/alma/60",
            "title": "Aruma 60",
            "data_type": "chapter",
            "chapter_name": "Chitsauko 60",
            "chapter_summary": [
                "Moronai anonyunyuta kuna Pahorani nezvekushaya hanyn’a kwehurumende mukuchengeta mauto—Ishe vanobvumira kuti vakarurama vauraiwe—MaNifai akafanira kushandisa simba ravo rose nezvose zvavanogona kuti vazviponese kuvavengi vavo—Moronai anoti acharwisa hurumende kana vakasapa mauto ake zvavanoda. Zvingangove makore 62 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti akanyorera zvakare kuna gavhuna wenyika, akanga ari Pahorani, uye aya ndiwo mazwi aakanyora, achiti: Tarisai, ndinonangisa tsamba yangu kuna Pahorani, ari muguta reZarahemura, anove ndiye mutongi mukuru uye ari gavhuna wenyika, uye nekune avo vakasarudzwa nevanhu kuti vatonge nokufambisa nyaya dzehondo ino."
                },
                {
                    "number": 2,
                    "text": "Nokuti tarisai, ndine zvandinoda kutaura kwavari ndichivapa mhosva; nokuti tarisai, imi munoziva pachenyu kuti makanzi muunganidze vanhu, uye movapa minondo, nezvipanga, nezvombo zvehondo zvose zvakasiyana-siyana, uye movatumira kuti vanorwisa maRamani, kwose kurutivi kwavanenge vauya munyika medu."
                },
                {
                    "number": 3,
                    "text": "Uye zvino tarisai, ndinoti kwamuri ini pachangu, nevanhu vanguwo, naHiramaniwo nevanhu vake, takatambudzika zvikuru; hongu, kana kufa nenzara, nyota, nokuneta, nemamwe matambudziko emarudzi akasiyana-siyana."
                },
                {
                    "number": 4,
                    "text": "Asi tarisai, dai izvi kuri iko kutambudzika kwedu kwose tingadai tisingatsutsumwe kana kunyunyuta."
                },
                {
                    "number": 5,
                    "text": "Asi tarisai, vanhu vedu vakauraiwa zvikuru; hongu, zviuru nezviuru zvakapunzwa nemunondo, zvingadai zvisina kuitika dai makanga makapa mawuto edu simba uye neruyamuro rwakakwana. Hongu, makatiregerera zvakaipa chaizvo."
                },
                {
                    "number": 6,
                    "text": "Uye zvino tarisai, tinoda kuziva chikonzero chekutiregerera zvakakura kudai; hongu, tinoda kuziva chikonzero chekusafunga kwenyu."
                },
                {
                    "number": 7,
                    "text": "Mungafunge here kugara pachigaro chenyu chekutonga murere mukusafunga, ivo vavengi venyu vachikudza basa rekuuraya rakakutenderedzai? Hongu, vachiponda zviuru nezviuru zvehama dzenyu—"
                },
                {
                    "number": 8,
                    "text": "Hongu, kana ivavo vakatarisira kwamuri kuti muvadzivirire, hongu, vakakuisai munzvimbo yokuti mungadai makavayamura, hongu, mungadai makatumira mauto kwavari, kuti muvasimbise, uye makaponesa vazhinji kuti vasapunzwe nemunondo."
                },
                {
                    "number": 9,
                    "text": "Asi tarisai, izvi hazvizizvo zvose—makavanyima zvekudya, zvekuti vazhinji vavo vakarwa vakabuda ropa kudakara kufa pamusana peshungu dzavo dzikuru dzavaive nadzo pamusoro pemagariro akanaka evanhu ava; hongu, izvi vakazviita ivo vave kuda kufa nokuziya nenzara, pamusana pekuvaregerera kwenyu kunotyisa."
                },
                {
                    "number": 10,
                    "text": "Uye zvino, hama dzangu dzinodiwa—nokuti munofanira kuve munodiwa; hongu, uye mungadai makashanda nesimba kupinda iri kuitira magariro akanaka nerusununguko zvevanhu ava; asi tarisai, makavaregerera zvekuti ropa rezviuru richauya pamusoro penyu kutsividza, hongu, nokuti Mwari vaiziva kuchema kwavo kwose, nokutambudzika kwavo kwose—"
                },
                {
                    "number": 11,
                    "text": "Tarisai, munofunga here kuti munogona kugara pazvigaro zvenyu zveushe, nepamusana pekunaka kwaMwari musina chamuri kuita moponeswa zvenyu? Tarisai, kana zviri izvo zvamaifunga muri kufunga pasina."
                },
                {
                    "number": 12,
                    "text": "Munofunga here kuti, nenzira yekuti vazhinji vehama dzenyu vakauraiwa pamusana peuipi hwavo? Ndinoti kwamuri, kana zviri izvo zvamakafunga makafunga pasina; nokuti ndinoti kwamuri, kune vazhinji vakapunzwa nemunondo; uye tarisai zvinopisa imi mhosva;"
                },
                {
                    "number": 13,
                    "text": "Nokuti Ishe vanobvumira kuti vakarurama vauraiwe kuti kuranga nekutonga kwake kuuye pamusoro pevakaipa; naizvozvo hamufanire kufunga kuti vakanaka varasika nokuti vauraiwa; asi tarisai, vanopinda muzororo raIshe Mwari vavo."
                },
                {
                    "number": 14,
                    "text": "Uye zvino tarisai, ndinoti kwamuri, ndirikutya zvikuru kuti kutonga kwaMwari kuchauya pamusoro pevanhu ava, pamusana penungo dzavo dzisingaite, hongu, kana nenungo dzehurumende yedu, nokushaya hanyn’a kukuru nehama dzavo, hongu, kune avo vakauraiwa."
                },
                {
                    "number": 15,
                    "text": "Nokuti dai hwakanga husiri huipi hwakatanga nevari kumusoro, tingadai takakunda vavengi vedu zvekuti vangadai vasina kuwana simba pamusoro pedu."
                },
                {
                    "number": 16,
                    "text": "Hongu, dai pasina hondo yakaitika pakati pedu; hongu, dai vakanga vasiri vanhu vamambo ava, vakaita kuti kuparadzike ropa rakawanda pakati pedu; hongu, panguva iyoyo takanga tichirwisana pachedu, dai takanga tasanganisa simba redu sekuita kwataichimboita; hongu, dai pakanga pasina kuda simba nemvumo yekutonga iro raive nevanhu vamambo pamusoro pedu; dai vakanga vari pachokwadi nepfungwa dzerusununguko rwedu, vakabatana nesu, uye vakaenda kunorwisana nevavengi vedu, kunze kwekutora minondo yavo kubaya isu, zvakakonzera kudeuka kweropa kukuru pakati pedu; hongu, dai takanga tavaendera musimba raIshe, tingadai takaparadza vavengi vedu, nokuti zvingadai zvakaitwa, maererano nokuzadzikiswa kweshoko ravo."
                },
                {
                    "number": 17,
                    "text": "Asi tarisai, zvino maRamani ave kutikurira achitora nyika yedu, uye vari kuponda vanhu vedu nemunondo, hongu, vakadzi vedu nevana vedu, nekuvatora kunovaita nhapwa, vachiita kuti vatambudzike zvakasiyana-siyana, uye zvose izvi zvichikonzerwa neuipi hukuru hunoitwa neavo vanoda simba nemvumo, hongu, kana ivo vanhu vamambo."
                },
                {
                    "number": 18,
                    "text": "Ko ndinotaurirei zvakanyanya nezvenyaya iyi? Nokuti hatina chatinoziva kunze kwekuti imi pachenyu muri kutsvaka simba. Hatizive asi tinoona kuti imi muri vatengesi venyika yenyu."
                },
                {
                    "number": 19,
                    "text": "Kana kuti makashaya hanyn’a nesu pamusana pekuti imi mugere pakati penyika yedu uye makakomberedzwa naizvozvo makadzivirirwa, kuti hamuite kuti zvekudya zvitumirwe kwatiri, nevarume vekuzosimbisa mauto edu?"
                },
                {
                    "number": 20,
                    "text": "Makanganwa here mirairo yaIshe Mwari venyu? Hongu, makanganwa utapwa hwamadzibaba edu? Makanganwa here nguva dzakawanda dzatakabviswa mumaoko evavengi vedu?"
                },
                {
                    "number": 21,
                    "text": "Kana kuti munofunga here kuti Ishe vachangotiponesa, tigere zvedu pazvigaro zvedu zvekutonga uye tisingashandise zvaakatipa kuti tishandise?"
                },
                {
                    "number": 22,
                    "text": "Hongu, munogara musina chamuri kuita imi makakombwa nezviuru zveavo, hongu, uye makumi ezviuru, zvevagerewo chete vasina chavari kuita, kuine zviuru zvevari mukati memiganhu yenyika vari kurigwa nemunondo, hongu, vakakuvara uye vari kubuda ropa?"
                },
                {
                    "number": 23,
                    "text": "Munofunga kuti Mwari vanokutarisai vachiti hamuna mhosva imi mugere uye makatarisa zvinhu izvi? Tarisai ndinoti kwamuri, Kwete. Zvino ndinoti dai marangarira kuti Mwari vakati mudziyo wemukati ndiwo unotanga kusukwa, uye ndipo pozosukwawo mudziyo wekunze."
                },
                {
                    "number": 24,
                    "text": "Uye zvino, kunze kwekunge mapinduka pane zvamakaita, uye motanga kusimuka muchishanda, uye motumira zvekudya nevanhu kwatiri, nekuna Hiramaniwo, kuti atsigire ayo matunhu enyika aakatora zvakare, nekutiwo titore zvinhu zvakare zviri mumatunhu iwaya, tarisai zvichave zvakafanira kuti timbomira kurwisana nemaRamani kudakara tatanga kusuka mudziyo wedu wemukati, hongu, kana musoro mukuru wehurumende yedu."
                },
                {
                    "number": 25,
                    "text": "Uye kunze kwekunge mandipa zvandataura mutsamba yangu, uye mukauya kwandiri nokundiratidza pachena mweya wechokwadi werusununguko, nokuedza kusimbisa nekudzivirira mauto edu, nokuvapa zvekudya zvekuvariritira, tarisai tichasiya chikamu chevanhu vangu vakasununguka kuti vachengete divi rino renyika, uye ndovasiira simba nemaropafadzo aMwari pavari, kuti pashaye rimwe simba ringavarwise—"
                },
                {
                    "number": 26,
                    "text": "Uye izvi zvinoitika pamusana perutendo rwavo rwukuru, nokushivirira kwavo mukutambudzika kwavo—"
                },
                {
                    "number": 27,
                    "text": "Uye ndichauya kwamuri, uye kana paine mumwe pakati penyu anoda rusununguko, hongu, kana paine unyiri-nyiri hwerusununguko rwasara, tarisai tichamutsa kumukirana pakati penyu, kudakara avo vanoda kutora masimba nemvumo vachapera."
                },
                {
                    "number": 28,
                    "text": "Hongu, tarisai handitye simba renyu kana mvumo yenyu, asi Mwari vangu ndivo vandinotya; uye zviri maererano nemirairo yavo zvinoita kuti nditore munondo wangu kuti ndirwire nyika yangu, uye kuda kwekuipa kwenyu kwakaita kuti tirasikirwe zvakadai."
                },
                {
                    "number": 29,
                    "text": "Tarisai yave nguva, hongu, nguva yasvika zvino, kuti mukasamuka mukurwira nyika yenyu nevadiki venyu, munondo wekuranga wuri kurembera wuri pamusoro penyu; hongu, uye wuchawira pamuri uye wugokushanyirai kudakara kuparara kwenyu zvachose."
                },
                {
                    "number": 30,
                    "text": "Tarisai, ndakamirira ruyamuro kubva kwamuri; uye, kunze kwekunge matiyamura, tarisai, ndinouya kwamuri, kana munyika yaZarahemura, uye ndokubayai nemunondo, zvekuti hamuzowana simba rekukanganisa kufambira mberi kwevanhu ava mukuda rusununguko."
                },
                {
                    "number": 31,
                    "text": "Nokuti tarisai, Ishe havabvumire kuti mugare uye mugosimba mukuipa kwenyu kuti muparadze vanhu vake vakarurama."
                },
                {
                    "number": 32,
                    "text": "Tarisai, munofunga here kuti Ishe vangaponese imi uye vagotonga maRamani, iko kuri kuita kwemadzibaba avo kwakakonzera ruvengo rwavo, hongu, uye rwakawanzwa neavo vakapanduka kubva kwatiri, iko kuipa kwenyu kuri kwekuda kwenyu kuita mbiri nezvinhu zvisina maturo zvenyika?"
                },
                {
                    "number": 33,
                    "text": "Munoziva kuti munotyora mitemo yaMwari, uye munoziva kuti munoitsikirira pasi petsoka dzenyu. Kana avo vamakaita magavhuna enyu vakasatendeuka muzvitema zvavo nezvitadzo zvavo, muchaenda kunorwisana navo."
                },
                {
                    "number": 34,
                    "text": "Uye zvino tarisai, ini, Moronai, ndakatunhwa, maererano nechibvumirano chandakaita kuti ndichachengeta mirairo yaMwari vangu, naizvozvo ndinoti dai mabatirira kushoko raMwari, uye munditumire nekukurumidza zvekudya zvenyu nevanhu venyu, nekuna Hiramaniwo."
                },
                {
                    "number": 35,
                    "text": "Uye tarisai, kana mukasaita izvi ndiri kuuya kwamuri nokukurumidza; nokuti tarisai, Mwari havabvumire kuti tife nenzara; naizvozvo achatipa isu kudya kwenyu, kana dai zvichireva kushandisa munondo. Zvino onai kuti mazadzikisa shoko raMwari."
                },
                {
                    "number": 36,
                    "text": "Tarisai, ndini Moronai, mutungamiri mukuru wemauto enyu. Handitsvake simba, asi kurikoromora. Handitsvake kukudzwa nenyika, asi mbiri yaMwari vangu, nerusununguko nemagariro akanaka enyika yangu. Uye ndiko kupedza kwandinoita tsamba yangu."
                }
            ]
        },
        "/study/scriptures/bofm/alma/61": {
            "uri": "/study/scriptures/bofm/alma/61",
            "title": "Aruma 61",
            "data_type": "chapter",
            "chapter_name": "Chitsauko 61",
            "chapter_summary": [
                "Pahorani anotaurira Moronai nokumukira nechimurenga chekurwisa hurumende—Vanhu vaMambo vanotora Zarahemura ndokubatana nemaRamani—Pahorani anokumbira ruyamuro rwemauto kuti arwise vapanduki. Zvingangove makore 62 Kristu asati azvarwa."
            ],
            "verses": [
                {
                    "number": 1,
                    "text": "Tarisai, zvino zvakaitika kuti Moronai achangobva mukutumira tsamba yake kuna gavhuna wenyika mukuru, akatambira tsamba yakabva kuna Pahorani, gavhuna wenyika mukuru. Uye aya ndiwo mazwi aakatambira:"
                },
                {
                    "number": 2,
                    "text": "Ini Pahorani, ndinova ndini gavhuna wenyika ino, ndinotumira mazwi aya kuna Moronai, mutungamiri mukuru wemauto. Tarisai, ndinoti kwauri Moronai, handifadzwe nematambudziko ako akakura zvikuru, hongu, zvinosuwisa mweya wangu."
                },
                {
                    "number": 3,
                    "text": "Asi tarisai, kune avo vanofadzwa nekutambudzika kwako, hongu, zvekuti vasvika mukundipandukira, nevanhu vangu vakasununguka, hongu, uye avo vapanduka vakawandisa."
                },
                {
                    "number": 4,
                    "text": "Uye ndevavo vanotsvaka kutora chigaro chekutonga kubva kwandiri vanove ndivo chikonzero chekuipa kukuru uku, nokuti vakashandisa kunyengedza kukuru, uye vakanyengedza mwoyo yevanhu vazhinji, chichave chikonzero chekurwadzisana pakati pedu; vakabata zvekudya zvedu, uye vakatyisidzira vanhu vedu vakasununguka kuti vatadze kuuya kwauri."
                },
                {
                    "number": 5,
                    "text": "Uye tarisai, vakanditandanisa pamberi pavo, uye ndatizira kunyika yaGideoni, nevanhu vakawanda vandaikwanisa kuwana."
                },
                {
                    "number": 6,
                    "text": "Uye tarisai, ndatumira shoko kurutivi rwuno rwose rwenyika; uye tarisai, vari kuuya kwatiri mazuva ose, nezvombo zvavo, vachirwira nyika yavo nerusununguko rwavo, nekutsividza kutadzirwa kwedu."
                },
                {
                    "number": 7,
                    "text": "Uye vauya kwatiri, zvekuti avo vakatimukira muchimurenga vakanyadziswa, hongu, zvekuti vave kutitya uye havachauya kuti vazotirwisa."
                },
                {
                    "number": 8,
                    "text": "Vakatora nyika kana kuti guta reZarahemura; vakagadza mambo wekuvatonga, uye akanyorera mambo wemaRamani, achibva abatana naye; mukubatana uku abvuma kuchengeta guta reZarahemura, kuchengeta uku anofunga kuti kuchaita kuti maRamani akunde matunhu asara enyika, uye iye oitwa mambo wevanhu ava vari vakundwa vave pasi pemaRamani."
                },
                {
                    "number": 9,
                    "text": "Uye zvino, mutsamba yako wandipa mhosva, asi hazvina mhosva; handina kushatirwa, asi ndinofara nekukura kwemwoyo wako. Ini Pahorani, handitsvake simba, kunze kwekuti ndirambe ndiine chigaro changu chekutonga kuti ndigogona kuchengetedza zvinhu nekuzvitonga kwevanhu vangu. Mweya wangu unomira wakasimba mukuzvitonga uko kwakaita kuti Mwari atiite vakasununguka."
                },
                {
                    "number": 10,
                    "text": "Uye zvino, tarisai, ticharamba uipi kana dai zvichireva kudeuka kweropa. Hataideura ropa remaRamani dai vaigara kunyika kwavo."
                },
                {
                    "number": 11,
                    "text": "Hataideura ropa rehama dzedu dai vasingatimukire muchimurenga uye vachitirwisa nemunondo."
                },
                {
                    "number": 12,
                    "text": "Taizviisa mujoki reusungwa isu pachedu dai zvainge zvichidiwa nekutonga kwakanaka kwaMwari, kana dai aitiudza kuti tidaro."
                },
                {
                    "number": 13,
                    "text": "Asi tarisai haatiudze kuti tizviise pasi pevavengi vedu, asi kuti tiise ruvimbo rwedu maari, uye iye anotiponesa."
                },
                {
                    "number": 14,
                    "text": "Naizvozvo, hama yangu inodiwa, Moronai, ngatirambei chakaipa, uye chose chakaipa chatisingagone kuramba nemiromo yedu, hongu, chakafanana nechimurenga neupanduki, ngatizvirambei neminondo yedu, kuti tirambe tiine rusununguko rwedu, kuti tigofara mupundutso huru yechechi yedu, nemune Mununuri wedu mukuru naMwari wedu."
                },
                {
                    "number": 15,
                    "text": "Naizvozvo, uya kwandiri nokukurumidza nevashoma vevanhu vako, uye usiye vamwe vacho vari mumaoko aRihai naTeangumu; uvape simba rekutungamira hondo mudivi iroro renyika, maererano neMweya waMwari, uri iwoyo mweya werusununguko uri mavari."
                },
                {
                    "number": 16,
                    "text": "Tarisai ndatumira zvekudya zvishoma kwavari, kuti vasafe nenzara kudakara iwe wauya kwandiri."
                },
                {
                    "number": 17,
                    "text": "Unganidza pamwechete vose avo vaunokwanisa pakuuya kwako kuno, uye tigoenda nokukurumidza kunorwisa avo vapanduki, musimba raMwari vedu maererano nerutendo rwuri matiri."
                },
                {
                    "number": 18,
                    "text": "Uye tigotora guta reZarahemura, kuti tigowana zvekudya zvizhinji zvekutumira kuna Rihai uye naTeangumu; hongu, tichaenda kunovarwisa tiri musimba raIshe, uye tobva tapedza kutadza nekuipa kukuru uku."
                },
                {
                    "number": 19,
                    "text": "Uye zvino, Moronai, ndinofara nokutambira tsamba yako, nokuti ndakanga ndichinetseka nokuti tingaitei, kuti zvingave zvakanaka here kuti tirwise hama dzedu."
                },
                {
                    "number": 20,
                    "text": "Asi iwe wakati, kunze kwekunge vatendeuka Ishe akakuudza kuti unovarwisa."
                },
                {
                    "number": 21,
                    "text": "Ona kuti wasimbisa Rihai naTeangumu muna Ishe; vaudze kuti vasatye, nokuti Mwari vachavaponesa, hongu, neavowo vakasimba mukuzvitonga kwavakaitwa naMwari kuti vave vakasununguka. Uye zvino ndave kupedza tsamba yangu kuhama yangu inodiwa Moronai."
                }
            ]
        },
        "/study/scriptures/bofm/alma/62": {
            "uri": "/study/scriptures/bofm/alma/62",
            "title": "Aruma 62",
            "data_type": "chapter",
            "chapter_name": "Chitsauko 62",
            "chapter_summary": [
                "Moronai anoenda kunoyamura Pahorani munyika yaGideoni—Vanhu vamambo vanoramba kurwira nyika yavo vanouraiwa—Pahorani naMoronai vanotora zvakare Nifaiha—MaRamani vazhinji vanobatana nevanhu vaAmoni—Teangumu anouraya Amoroni uye iye anouraiwawo—MaRamani anotandaniswa munyika, uye kwobva kwave nerunyararo—Hiramani anodzokera kuhushumiri uye achibva avaka Chechi. Zvingangove makore 62 kusvika ku57 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti Moronai paakanga atambira tsamba iyi mwoyo wake wakashinga, uye akazadzwa nemufaro mukuru pamusoro perutendo rwaPahorani, kuti akanga asiri naiyewo mutengesi werusununguko nenyika yake."
                },
                {
                    "number": 2,
                    "text": "Asi akachemawo zvikuru pamusana pekuipa kweavo vakanga vabvisa Pahorani pachigaro chake chekutonga, hongu, muchidimbu nepamusana peavo vakanga vapandukira nyika yavo naMwari vavowo."
                },
                {
                    "number": 3,
                    "text": "Uye zvakaitika kuti Moronai akatora vanhu vashoma-shoma, maererano nezvaida Pahorani, uye ndokubva apa kuna Rihai naTeangumu ukuru hwekutarisa mauto ake akanga asara, uye ndokubva aenda parwendo rwake akananga kunyika yeGideoni."
                },
                {
                    "number": 4,
                    "text": "Uye akasimudza mureza werusununguko munzvimbo yose yaakapinda, uye akatora mauto aaikwanisa mukufamba kwake kwose achienda kunyika yeGideoni."
                },
                {
                    "number": 5,
                    "text": "Uye zvakaitika kuti zviuru zvakauya kumureza wake, uye vakatora minondo yekuti varwire rusununguko rwavo, kuti vasaiswe muusungwa."
                },
                {
                    "number": 6,
                    "text": "Uye naizvozvo, Moronai paakanga aunganidza vanhu vose vaaikwanisa kuwana mukufamba kwake kwose, akasvika kunyika yeGideoni; uye ndokubatanidza mauto ake neayo aPahorani vakabva vasimba zvikuru, kana kusimba kupfuura vanhu vaPakusi, uyo akanga ari mambo weavo vapanduki vakanga vatandanisa avo vaida rusununguko munyika yeZarahemura uye vakatora nyika iyoyo."
                },
                {
                    "number": 7,
                    "text": "Uye zvakaitika kuti Moronai naPahorani vakaenda nemauto avo kunyika yeZarahemura, uye vakanorwisa guta iri, uye vakasangana nevanhu vaPakusi, zvekuti vakauya kuzorwa."
                },
                {
                    "number": 8,
                    "text": "Uye tarisai, Pakusi akauraiwa uye vanhu vake vakatorwa vakaitwa vasungwa, uye Pahorani akadzorerwa pachigaro chake chekutonga."
                },
                {
                    "number": 9,
                    "text": "Uye vanhu vaPakusi vakatongwa, maererano nemutemo, neavo vanhu vamambo vakanga vatorwa vakakandwa mutirongo; uye vakatongerwa kufa vakauraiwa maererano nemutemo; hongu, avo vanhu vaPakusi neavo vanhu vamambo, vose zvavo vairamba kutora zvombo kuti varwire nyika yavo, asi vachitoirwisa, vakauraiwa."
                },
                {
                    "number": 10,
                    "text": "Uye zvakaonekwa kuti mutemo uyu wakafanira kuomeswa chaizvo kuti nyika isapinde mungozi; hongu, uye uyo aiwanikwa achirambidza vanhu rusununguko rwavo aiuraiwa nokukurumidza kwazvo maererano nemutemo."
                },
                {
                    "number": 11,
                    "text": "Uye ndiko kupera kwakaita gore rechimakumi matatu ekutongwa kwevanhu vaNifai nevatongi; Moronai naPahorani vadzorera runyararo munyika yaZarahemura, pakati pevanhu vavo, vauraya avo vose vakanga vasiri pachokwadi munyaya dzerusununguko."
                },
                {
                    "number": 12,
                    "text": "Uye zvakaitika kuti mugore rechimakumi matatu nerimwechete rekutongwa kwevanhu vaNifai nevatongi, Moronai nokukurumidza akaita kuti zvekudya zvitumirwe, nemauto anokwana zviuru zvitanhatu atumirwe kuna Hiramani, kunomuyamura mukuchengetedza divi iroro renyika."
                },
                {
                    "number": 13,
                    "text": "Uye akaitawo kuti mauto anokwana zviuru zvitanhatu, vaine kudya kwakakwana, vatumirwe kumauto aRihai naTeangumu. Uye zvakaitika kuti izvi zvakaitwa kudzivirira nyika kumaRamani."
                },
                {
                    "number": 14,
                    "text": "Uye zvakaitika kuti Moronai naPahorani, vasiya chikwata chevarume vakawanda munyika yeZarahemura, vakatora rwendo rwekuenda kunyika yaNifaiha vaine chikwata chevarume vakawanda kwazvo, vazvipira kuti vanotandanisa maRamani aive muguta umu."
                },
                {
                    "number": 15,
                    "text": "Uye zvakaitika kuti zvavakanga vachifamba vakananga kunyika iyi, vakatora chikwata chikuru chevarume vechiRamani, vakauraya vazhinji vavo, uye vakatora zvekudya zvavo nezvombo zvavo zvehondo."
                },
                {
                    "number": 16,
                    "text": "Uye zvakaitika kuti mushure mekuvatora kwavo, vakavaita kuti vaite chibvumirano chekuti havachazotora zvombo zvavo zvehondo vachirwisa maNifai zvakare."
                },
                {
                    "number": 17,
                    "text": "Uye vaita chibvumirano ichi vakavatumira kunogara nevanhu vaAmoni, uye vakanga vari vaisvika zviuru zvina vakanga vasina kuuraiwa."
                },
                {
                    "number": 18,
                    "text": "Uye zvakaitika kuti vavatumira kudai vakasimudzira kufamba kwavo vachienda kunyika yeNifaiha. Uye zvakaitika kuti zvavakanga vasvika muguta reNifaiha, vakadzika matende avo mumarenje eNifaiha, ari pedyo neguta reNifaiha."
                },
                {
                    "number": 19,
                    "text": "Zvino Moronai akanga achida kuti maRamani auye kuzorwisana naye, mumarenje; asi maRamani nokuziva ugamba hwavo nekuona kuwanda kwavakanga vakaita, naizvozvo havana kuda kubuda kuti vanovarwisa; naizvozvo havana kuuya kuzorwa musi iwoyo."
                },
                {
                    "number": 20,
                    "text": "Uye hwave usiku, Moronai akaenda murima reusiku, akasvika pamusoro pechidziro kuti asore kuti maRamani nemauto avo vakanga vari rutivi rwupi."
                },
                {
                    "number": 21,
                    "text": "Uye zvakaitika kuti vakanga vari kumabvazuva, nechepaipindwa napo; uye vose vakanga vakarara. Uye zvino Moronai akadzokera kumauto ake, akaita kuti vagadzire nokukurumidza tambo dzakasimba nemanera, kuti vagozvidzikisa kubva pamusoro pechidziro vachidzikira mukati mechidziro."
                },
                {
                    "number": 22,
                    "text": "Uye zvakaitika kuti Moronai akaita kuti vanhu vake vaende vanokwira pamusoro pechidziro, uye vagozvidzikisa kuti vapinde nerutivi irworwo rweguta, hongu, nechekumadokero, kwakanga kusina maRamani nemauto avo."
                },
                {
                    "number": 23,
                    "text": "Uye zvakaitika kuti vose vakadzikiswa vakapinda muguta neusiku, vachishandisa tambo dzavo dzakasimba nemanera avo; naizvozvo kuchiedza vose vakanga vave mukati mechidziro cheguta."
                },
                {
                    "number": 24,
                    "text": "Uye zvino, maRamani paakamuka uye akaona mauto aMoronai ave mukati mechidziro, vakatya zvikuru, zvekuti vakabva vatiza vakabuda nepokupinda napo."
                },
                {
                    "number": 25,
                    "text": "Uye zvino Moronai paakaona kuti vave kumutiza, akaita kuti vanhu vake vavavinge, uye vakauraya vazhinji, uye akakomba vazhinjiwo, uye akavatora sevasungwa; uye vazhinji vavo vakatizira kunyika yaMoronai, yakange iri kumuganhu negungwa."
                },
                {
                    "number": 26,
                    "text": "Ndiko kutora kwakaita Moronai naPahorani guta reNifaiha pasina kurasikirwa kana nemweya mumwechete; uye pakauraiwa maRamani akawanda."
                },
                {
                    "number": 27,
                    "text": "Zvino zvakaitika kuti vazhinji vemaRamani vakanga vari vasungwa vaida kubatana nevanhu vaAmoni uye kuti vagove vanhu vakasununguka."
                },
                {
                    "number": 28,
                    "text": "Uye zvakaitika kuti vose vaida, ivavo vakabvumirwa maererano nezvido zvavo."
                },
                {
                    "number": 29,
                    "text": "Naizvo, vose vasungwa vechiRamani vakabatana nevanhu vaAmoni, uye vakatanga kushanda zvikuru, vachirima, nekukudza mbeu dzakasiyana-siyana, uye matanga emarudzi akasiyana-siyana; ndiko kuturwa kwakaitwa maNifai mutoro mukuru; hongu, zvekuti vakasunungurwa kubva kuvasungwa vose vechiRamani."
                },
                {
                    "number": 30,
                    "text": "Zvino zvakaitika kuti Moronai, mushure mekunge atora guta reNifaiha, uye atora vasungwa vakawanda, zvakaita kuti mauto emaRamani ave mashoma kwazvo, uye awana maNifai akanga akatorwa sevasungwa, zvakaita kuti mauto aMoronai asimbe zvikuru; naizvozvo Moronai akabva munyika yaNifaiha achienda kunyika yaRihai."
                },
                {
                    "number": 31,
                    "text": "Uye zvakaitika kuti maRamani paakaona kuti Moronai ari kuvavinga, vakatya zvakare vakatiza mauto aMoronai."
                },
                {
                    "number": 32,
                    "text": "Uye zvakaitika kuti Moronai nemauto ake vakavatevera guta neguta, kudakara vasangana naRihai naTeangumu; uye maRamani akatiza Rihai naTeangumu, kana kunosvika kumuganhu negungwa, dakara vasvika kunyika yaMoronai."
                },
                {
                    "number": 33,
                    "text": "Uye mauto emaRamani akanga aunganidzwa ose pamwechete, zvekuti vose vakange vari muchikwata chimwechete munyika yaMoronai. Zvino Amoroni, mambo wemaRamani, akange naiyewo ainavo."
                },
                {
                    "number": 34,
                    "text": "Uye zvakaitika kuti Moronai naRihai naTeangumu vakaita misasa yavo nemauto avo mumatunhu enyika yaMoronai, zvekuti maRamani akanga akomberedzwa nechekumuganhu werenje nechekumaodzanyemba, nekumuganhu werenje kumabvazuva."
                },
                {
                    "number": 35,
                    "text": "Uye vakaita musasa kweusiku ihwohwo. Nokuti tarisai, maNifai naivowo maRamani vakanga vaneta pamusana pekureba kwerwendo rwacho; naizvozvo hapana zano ravakambofunga usiku, kunze kwaTeangumu; nokuti akanga akashatirirwa Amoroni zvikuru, zvekuti aifunga kuti Amoroni naAmarikaya mukoma wake, ndivo vakanga vakonzera kuti pave nehondo isingapere iyi pakati pavo nemaRamani, yakakonzera kurwa kwakawanda nekudeurwa kweropa, hongu, nenzara huru."
                },
                {
                    "number": 36,
                    "text": "Uye zvakaitika kuti Teangumu nekushatirwa kwake akaenda kumisasa yemaRamani, uye akazvidzikisa mukati mechidziro. Uye akaenda netambo, nzvimbo nenzvimbo, zvekuti akawana pakanga paina mambo; uye akakanda pfumo kwaari, rikabva rapinda nepedyo nepamwoyo. Asi tarisai, mambo akamutsa vanhu vake asati afa, zvekuti vakatandanisa Teangumu vakamuuraya."
                },
                {
                    "number": 37,
                    "text": "Zvino zvakaitika kuti Rihai naMoronai pavakaziva kuti Teangumu afa vakasuwa zvikuru; nokuti tarisai, aive murume akanga arwira nyika yake segamba pasina kutya, hongu, shamwari yechokwadi mukuzvitonga; uye akanga atambudzika zvinorwadza zvikuru. Asi tarisai, akanga afa, uye akanga aenda nenzira yenyika yose."
                },
                {
                    "number": 38,
                    "text": "Zvino zvakaitika kuti Moronai akabva afumofora mangwana acho, akabva asvika nepaive nemaRamani, zvekuti akavauraya zvakaipa; uye vakavatandanisa munyika; uye ivo vakatiza, zvekuti havana kudzoka panguva iyoyo kuzorwisana nemaNifai."
                },
                {
                    "number": 39,
                    "text": "Uye ndiko kupera kwakaita gore rechimakumi matatu anegore rimwechete rekutongwa kwevanhu vaNifai nevatongi; uye naizvozvo vakanga vaita hondo, nekudeuka kweropa, nenzara, nematambudziko, kwemakore akati kuti."
                },
                {
                    "number": 40,
                    "text": "Uye kwakanga kwave nekuponda, nokurwisana, nekupanduka, nokuipa kwose kwakasiyana-siyana pakati pevanhu vaNifai; zvisinei pamusana pevakarurama, hongu, nenzira yeminamato yevakarurama, vakaponeswa."
                },
                {
                    "number": 41,
                    "text": "Asi tarisai, nenzira yekurebesa kwehondo pakati pemaNifai nemaRamani vazhinji vakanga vaoma, pamusana pekurebesa kwehondo; uye vazhinji vakapfaviswa pamusana pematambudziko, zvekuti vakazvirereka pamberi paMwari, kana muudzamu hwekupfava."
                },
                {
                    "number": 42,
                    "text": "Uye zvakaitika kuti mushure mekunge Moronai avakirira idzo nzvimbo dzaaiona kuti hadzina kusimba kunge maRamani auya, kudakara dzasimba zvakakwana, akadzokera kuguta reZarahemura; naHiramaniwo akadzokera kunzvimbo yenhaka yake; uye makadzika nerunyararo zvakare mukati mevanhu vaNifai."
                },
                {
                    "number": 43,
                    "text": "Uye Moronai akaisa simba rekutungamira mauto ake mumaoko emwanakomana wake, zita rake ainzi Moronaiha; uye ndokubva iye anozorora ari kumba kwake kuti agare murunyararo mazuva akanga asara eupenyu hwake."
                },
                {
                    "number": 44,
                    "text": "Uye Pahorani akadzokera pachigaro chake chekutonga; uye Hiramani akasimudzira zvakare kuparidzira vanhu shoko raMwari; nokuti pamusana pehondo dzakawanda nekunetsana zvakanga zvafanira kuti kuitwe chisungo chechechi zvakare."
                },
                {
                    "number": 45,
                    "text": "Naizvozvo, Hiramani nehama dzake vakaenda, uye vakataura shoko raMwari nesimba guru zvekuti vazhinji vakapwiswa pamusoro pehuipi hwavo, zvakaita kuti vatendeuke muzvitema zvavo uye vakabhabhatidzwa muna Ishe Mwari vavo."
                },
                {
                    "number": 46,
                    "text": "Uye zvakaitika kuti vakamisa zvakare chechi yaMwari munyika yose."
                },
                {
                    "number": 47,
                    "text": "Hongu, zvisungo zvakaitwa maererano nemutemo. Uye vatongi vavo, nevatongi vavo vakuru vakasarudzwa."
                },
                {
                    "number": 48,
                    "text": "Uye vanhu vaNifai vakatanga kubudirira munyika zvakare, uye vakatanga kuwanda zvakare nekusimba zvikuru zvakare munyika. Uye vakatanga kupfuma zvikuru."
                },
                {
                    "number": 49,
                    "text": "Asi kana dai zvazvo vakanga vapfuma, kana kuve nesimba, kana kubudirira kwavo, havana kunge vakazvikudza nokudada nemaziso avo; havana kunge vachinonoka kurangarira Ishe Mwari vavo; asi vakazvirereka zvikuru pamberi pake."
                },
                {
                    "number": 50,
                    "text": "Hongu, vakarangarira zvinhu zvikuru zvavakanga vaitirwa naIshe, kuti vakanga vavaponesa parufu, nemumajoto, nemumatirongo, nemumatambudziko akasiyana-siyana, uye vakanga vavabvisa mumaoko evavengi vavo."
                },
                {
                    "number": 51,
                    "text": "Uye vainamata kuna Ishe Mwari vavo nguva dzose, zvekuti Ishe vakavaropafadza, mayererano nezwi ravo, zvekuti vakasimba vakabudirira munyika."
                },
                {
                    "number": 52,
                    "text": "Uye zvakaitika kuti zvose zvinhu izvi zvakaitwa. Uye Hiramani akafa, mugore rechimakumi matatu nemashanu rekutongwa kwemaNifai nevatongi."
                }
            ]
        },
        "/study/scriptures/bofm/alma/63": {
            "uri": "/study/scriptures/bofm/alma/63",
            "title": "Aruma 63",
            "data_type": "chapter",
            "chapter_name": "Chitsauko 63",
            "chapter_summary": [
                "Shibhuroni anotora zvinyorwa zvinoera uye mushure zvozotorwa naHiramani—MaNifai mazhinji anofamba kuenda kunyika iri kuchamhembe—Hagoti anovaka ngarava, dzinofamba mugungwa rekumadokero—Moronaiha anokurira maRamani muhondo. Zvingangove makore 56 kusvika ku52 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mukutanga kwegore rechimakumi matatu nemakore matanhatu ekutongwa kwevanhu vaNifai nevatongi, kuti Shibhuroni akatora izvo zvinhu zvinoera zvakanga zvaiswa kuna Hiramani naAruma."
                },
                {
                    "number": 2,
                    "text": "Uye akanga ari munhu akanaka, uye aifamba akatwasanuka pamberi paMwari; uye aicherechedza kuita zvakanaka nguva dzose, kuchengeta mirau yaIshe Mwari vake; nemunin’ina wake ndizvo zvaakanga akaita."
                },
                {
                    "number": 3,
                    "text": "Uye zvakaitika kuti Moronai akafawo. Uye ndiko kupera kwakaita gore rechimakumi matatu nemakore matanhatu rekutonga kwevatongi."
                },
                {
                    "number": 4,
                    "text": "Uye zvakaitika kuti mugore rechimakumi matatu nemakore manomwe kwevatongi, kwaive neboka guru revarume, kana kusvika kuzviuru zvishanu zvine mazana mana, nevakadzi vavo nevana vavo, vakabva munyika yaZarahemura vachienda kunyika yaive nechekuchamhembe."
                },
                {
                    "number": 5,
                    "text": "Uye zvakaitika kuti Hagoti, semunhu akanga asingade kupfuurwa nechinhu, naizvozvo akaenda akanovaka ngarava huru kwazvo, pamuganhu wenyika yeMaguta, nechekunyika yeKuparadzwa, uye ndokuiisa mugungwa rechekumadokero, nechepakamupata kakamanika kaienda munyika yekuchamhembe."
                },
                {
                    "number": 6,
                    "text": "Uye tarisai, kune maNifai mazhinji akapindamo mungarava iyi uye vakaenda nezvekudya zvakawanda, nevakadzi nevana vakawanda; uye vakatora gwara ravo vakananga kumaodzanyemba. Uye ndiko kupera kwakaita gore rechimakumi matatu nemakore manomwe."
                },
                {
                    "number": 7,
                    "text": "Uye mugore rechimakumi matatu nemakore masere, murume uyu akavaka dzimwe ngarava. Uye ngarava yekutanga yakadzokawo, uye vanhu vazhinji vakakwira mairi; naivowo vakatora zvekudya zvakawanda, uye vakasimuka vakananga kunyika yekuchamhembe."
                },
                {
                    "number": 8,
                    "text": "Uye zvakaitika kuti havana kuzombonzwikwa nezvavo zvakare. Uye tinofunga kuti vakanyura muudzamu hwegungwa. Uye zvakaitika kuti imwe ngarava yakaendawo; kana yakasvika hatizive."
                },
                {
                    "number": 9,
                    "text": "Uye zvakaitika kuti mugore iri kune vanhu vazhinji vakaenda munyika yekuchamhembe. Uye ndiko kupera kwakaita gore rechimakumi matatu nemakore masere."
                },
                {
                    "number": 10,
                    "text": "Uye zvakaitika kuti mugore rechimakumi matatu nemapfumbamwe ekutonga kwevatongi, Shibhuroni akafawo, uye Koriandoni akanga aenda nengarava kunyika yekuchamhembe, kutakurira zvekudya vanhu vakanga vaenda kunyika iyoyo."
                },
                {
                    "number": 11,
                    "text": "Naizvozvo zvakanga zvafanira kuti Shibhuroni achipa zviye zvinhu zvaiera, asati afa, kumwanakomana waHiramani, ainzi Hiramani, achidaidzwa zita rababa vake."
                },
                {
                    "number": 12,
                    "text": "Zvino tarisai, zvose zvinyorwa izvo zvaive mumaoko aHiramani zvakanyorwa uye zvikatumirwa kuvana vevanhu munyika yose, kunze kweayo matunhu akanga anzi naAruma hazviende."
                },
                {
                    "number": 13,
                    "text": "Zvisinei, zvinhu izvi zvaiereswa, zvichitambidzwa kuchizvarwa nechizvarwa; naizvozvo, mugore iri, zvakanga zvapiwa kuna Hiramani, Shibhuroni asati afa."
                },
                {
                    "number": 14,
                    "text": "Uye zvakaitika kuti mugore iri makaita vapanduki vakanga vaenda kuma Ramani; uye vakamutswa kuti vashatirirwe maNifai zvakare."
                },
                {
                    "number": 15,
                    "text": "Uye zvakare mugore irori vakauya nemauto akawanda kuhondo vachirwisana nevanhu vaMoronaiha, kana kuti vachirwisana nemauto aMoronaiha, mavakakundwa uye vakatandanisirwa kunyika dzavo, varasikirwa zvakaipa."
                },
                {
                    "number": 16,
                    "text": "Uye ndikwo kupera kwakaita gore rechimakumi matatu nemapfumbamwe ekutongwa kwemaNifai nevatongi."
                },
                {
                    "number": 17,
                    "text": "Uye ndiko kupera kwenyaya yaAruma, nemwanakomana wake Hiramani, naShibhuroniwo, akanga ari mwanakomana wake."
                }
            ]
        },
        "/study/scriptures/bofm/hel/1": {
            "uri": "/study/scriptures/bofm/hel/1",
            "title": "Hiramani 1",
            "data_type": "chapter",
            "chapter_name": "Chitsauko 1",
            "chapter_summary": [
                "Pahorani wechipiri anove mutongi mukuru uye obva apondwa naKishikumeni—Pakumenai anotora chigaro chekutonga—Korianduma anotungamira mauto emaRamani, anotora Zarahemura, uye anouraya Pakumenai—Moronaiha anokunda maRamani uye obva atora Zarahemura, uye Korianduma anouraiwa. Zvingangove makore 52 kusvika ku50 Kristu asati azvarwa."
            ],
            "book_title": "Bhuku raHiramani",
            "book_intro": [
                "Rungano rwemaNifai. Hondo dzavo nekupesana kwavo, nokupanduka kwavo. Uye huporofitawo hwevaporofita vatsvene vazhinji, Kristu asati auya, maererano nezvinyorwa zvaHiramani, aive mwana waHiramani, Uyewo maererano nezvinyorwa zvevanakomana vake, kana kusvika mukuuya kwaKristu. Uyewo vazhinji vemaRamani vanopinduka. Rungano rwekupinduka kwavo. Rungano rwekururama kwemaRamani, nouipi noruvengo korwemaNifai, maererano nezvinyorwa zvaHiramani nezvevanakomana vake, kana kusvika mukuuya kwaKristu, rwunodaidzwa kuti bhuku raHiramani, nezvimwewo."
            ],
            "verses": [
                {
                    "number": 1,
                    "text": "Uye zvino tarisai, zvakaitika mukutanga kwegore rechimakumi mana ekutongwa kwemaNifai nevatongi, pakatanga kuve nekuoma kwakanyanya pakati pevanhu vemaNifai."
                },
                {
                    "number": 2,
                    "text": "Nokuti tarisai, Pahorani akanga afa, aenda nenzira yenyika yose; naizvozvo pakatanga kuita nharo dzakaipa maererano nokuti ndiani angatore chigaro chekutonga pakati pevakoma nevanin’ina, vaive vanakomana vaPahorani."
                },
                {
                    "number": 3,
                    "text": "Zvino aya ndiwo mazita avo vairwira chigaro chekutonga, vakaitawo kuti vanhu vapesane: Pahorani, Paanikai naPakumenai."
                },
                {
                    "number": 4,
                    "text": "Zvino ava havazivo vana vose va Pahorani (nokuti aive nevakawanda), asi ava ndivo vairwira chigaro chekutonga; naizvozvo vakakonzera mapoka matatu pakati pevanhu."
                },
                {
                    "number": 5,
                    "text": "Zvisinei, zvakaitika kuti Pahorani akasarudzwa nezwi revanhu kuti aite mutongi mukuru nagavhuna wehurumende yevanhu vaNifai."
                },
                {
                    "number": 6,
                    "text": "Uye zvakaitika kuti Pakumenai paakaona kuti atadza kuwana chigaro chekutonga, akabatana nezwi revanhu."
                },
                {
                    "number": 7,
                    "text": "Asi tarisai, Paanikai, neboka revanhu vaida kuti ave gavhuna wavo, akashatirwa zvikuru; naizvozvo, akanga ave kuda kuti akwezve vanhu ivavo kuti vapandukire hama dzavo."
                },
                {
                    "number": 8,
                    "text": "Uye zvakaitika kuti paakanga ave kuda kuita izvi, tarisai, akabva atorwa, uye akatongwa maererano nezwi revanhu, akabva atongerwa kufa; nokuti akanga amutsa chimurenga uye ndokutsvaka kuparadza rusununguko rwevanhu."
                },
                {
                    "number": 9,
                    "text": "Zvino vanhu avo vaida kuti aitwe gavhuna wavo pavakaona kuti atongerwa kufa, naizvozvo vakashatirwa, uye tarisai, vakatumira mumwe ainzi Kishikumeni, kana kuchigaro chekutonga chaPahorani, akasvikoponda Pahorani agere pachigaro chekutonga."
                },
                {
                    "number": 10,
                    "text": "Uye akateverwa nevaranda vaPahorani; asi tarisai, Kishikumeni aimhanya zvekuti hakuna munhu aikwanisa kumubata."
                },
                {
                    "number": 11,
                    "text": "Uye akaenda kune avo vakanga vamutuma, uye vose vakaita chibvumirano, hongu, vachipika neMusiki wavo asingaperi, kuti hapana wavanotaurira kuti Kishikumeni aponda Pahorani."
                },
                {
                    "number": 12,
                    "text": "Naizvozvo, Kishikumeni akanga asingazivikanwe muvanhu vaNifai, nokuti akanga akavanza uso hwake panguva yaakaponda Pahorani. Uye Kishikumeni neboka rake, vakanga vabvumirana naye, vakapinda mukati mevanhu, zvekuti vose hakuna akawanikwa; asi vose vakawanikwa vakatongerwa kufa."
                },
                {
                    "number": 13,
                    "text": "Uye zvino tarisai, Pakumenai akaitwa kuti ave mutongi mukuru nagavhuna pamusoro pavanhu, maererano nezwi revanhu, kuti atonge panzvimbo yemukoma wake Pahorani; uye zvainge zviri zvakafanira kuti anzarwo. Uye zvose izvi zvakaitwa mugore rechimakumi mana rekutonga kwevatongi; uye rakange riine magumo."
                },
                {
                    "number": 14,
                    "text": "Uye zvakaitika kuti mugore rechimakumi mana nerimwechete revatongi, maRamani akanga aunganidza pamwechete mauto akawanda zvisingaverengeke, uye ndokuvapa minondo, nezvipanga neuta, nemiseve, nezvidzitiro zvemumisoro, nezvidzitiro zvepazvipfuva, nenhoo dzakasiyana-siyana dzemarudzi ose."
                },
                {
                    "number": 15,
                    "text": "Uye vakauya zvakare kuti vaedze kurwa nemaNifai. Uye vaitungamirwa nemurume ainzi Korianduma; uye akanga ari wechizvarwa chaZarahemura; uye akanga ari mupanduki akabva kumaNifai; uye aive rume hombe uye rine simba guru."
                },
                {
                    "number": 16,
                    "text": "Naizvozvo, mambo wamaRamani, zita rake ainzi Tubharoti, aive mwanakomana wa Amoroni, achifunga sezvo Korianduma, riri rume rine simba guru, aikwanisa kurwisana nemaNifai, nesimba nokuchenjera kwakewo, zvekuti nokumutumira kwake aifanira kukurira maNifai—"
                },
                {
                    "number": 17,
                    "text": "Naizvozvo akavamutsa kuti vashatirwe, uye akaunganidza mauto ake, uye akaisa Korianduma kuti ave mutungamiri wavo, uye akaita kuti vaende kunyika yeZarahemura kunorwa nemaNifai."
                },
                {
                    "number": 18,
                    "text": "Uye zvakaitika kuti pamusana pekupesana nekuoma kwezvinhu muhurumende, vakanga vasina vatariri vakakwana munyika yeZarahemura; nokuti vaifunga kuti maRamani anotya kupinda pakati penyika yavo kuti vazorwisa guta guru reZarahemura."
                },
                {
                    "number": 19,
                    "text": "Asi zvakaitika kuti Korianduma akafamba ari pamberi pemauto ake akawanda, uye akasvika pavagari veguta, uye kufamba kwavo vaifamba vachikurumidza zvekuti maNifai akashaya nguva yekuunganidza mauto avo."
                },
                {
                    "number": 20,
                    "text": "Naizvozvo Korianduma akasvikouraya vose vakanga vakachengeta paipindwa napo muguta, uye akafora nemauto ake ose achipinda muguta, uye vakauraya vose vaiedza kuvarwisa, zvekuti vakatora guta rose."
                },
                {
                    "number": 21,
                    "text": "Uye zvakaitika kuti Pakumenai, akanga ari mutongi mukuru, akatiza Korianduma, kana kusvika kuchidziro cheguta. Uye zvakaitika kuti Korianduma akamubaira pachidziro, zvekuti akafa. Uye ndiko kupera kwakaita mazuva aPakumenai."
                },
                {
                    "number": 22,
                    "text": "Uye zvino Korianduma zvaakaona kuti akanga atora guta reZarahemura, uye akaona kuti maNifai amutiza, uye vakauraiwa, uye vakatorwa, uye vakaiswa mutirongo, uye akaona kuti akanga atora nzvimbo yakasimba kupfuura dzimwe dzose munyika yose, mwoyo wake wakatora kusatya zvekuti akanga oda kuti achirwisa nyika yose."
                },
                {
                    "number": 23,
                    "text": "Uye zvino haana kugara munyika yeZarahemura, asi akafora nemauto akawanda, akananga kuguta reMaguta; nokuti akanga azvipira kuti aende anovhura nzira yake nemunondo, kuti atore matunhu ekuchamhembe kwenyika."
                },
                {
                    "number": 24,
                    "text": "Uye, achifunga kuti simba ravo guru riri pakati penyika, naizvozvo akaenda, achivashaisa nguva yekuti vaungane pamwechete kunze kwezvikwata zvidiki; uye netsika iyi vakavasvikira uye vakavatsikirira muvhu."
                },
                {
                    "number": 25,
                    "text": "Asi tarisai, kufamba kwaKorianduma uku nepakati penyika kwakayamura Moronaiha zvikuru, kana dai zvazvo vakanga vauraiwa vemaNifai vakanga vakawanda zvikuru."
                },
                {
                    "number": 26,
                    "text": "Nokuti tarisai, Moronaiha aifunga kuti maRamani anotya kupinda pakati penyika, asi kuti vangangorwisa maguta ekunze ari kumiganhu sezvavaichiita; naizvozvo Moronaiha akanga aita kuti mauto avo akasimba achengete idzo nzvimbo dziri kumiganhu."
                },
                {
                    "number": 27,
                    "text": "Asi tarisai, maRamani havana kutya sezvaaida iye, asi vakanga vauya pakati penyika, uye vakanga vatora guta remuzinda raive guta reZarahemura, uye vakanga vave kufora nemunzvimbo huru dzenyika, vachiuraya vanhu zvakaipa, varume, vakadzi nevana, vachitora maguta akawanda nenzvimbo dzakasimba."
                },
                {
                    "number": 28,
                    "text": "Asi Moronaiha zvaakaona izvi, pakarepo akatumira Rihai nemauto nenzira yekudimbudzira kuti avadimbudzire vasati vasvika kunyika yeMaguta."
                },
                {
                    "number": 29,
                    "text": "Uye ndizvo zvaakaita; uye akavadimbudzira vasati vasvika kunyika yeMaguta, uye akavarwisa, zvekuti vakatanga kudududza vachidzokera kunyika yeZarahemura."
                },
                {
                    "number": 30,
                    "text": "Uye zvakaitika kuti Moronaiha akavagashira mukudududza kwavo, uye akavarwisa, zvekuti yakave hondo yakaita ropa rakanyanya; hongu, vazhinji vakauraiwa, uye mukati meavo vakauraiwa Korianduma akawanikwa arimo."
                },
                {
                    "number": 31,
                    "text": "Uye zvino, tarisai, maRamani akange asisakwanise kutizira uku kana uko, kana kuchamhembe, kana kumaodzanyemba, kana kumabvazuva, kana kumadokero, nokuti vakanga vakombwa mativi ose nemaNifai."
                },
                {
                    "number": 32,
                    "text": "Uye saka Korianduma akanga aisa maRamani pakati pemaNifai, zvekuti vakanga vave mumaoko emaNifai, uye iye pachake akauraiwa, uye maRamani akazviisa mumaoko emaNifai."
                },
                {
                    "number": 33,
                    "text": "Uye zvakaitika kuti Moronaiha akatora guta reZarahemura zvakare, uye akaita kuti maRamani akanga atorwa sevasungwa vabude munyika nerunyararo."
                },
                {
                    "number": 34,
                    "text": "Uye ndiko kupera kwakaita gore rechimakumi mana nerimwechete rekutonga kwevatongi."
                }
            ]
        },
        "/study/scriptures/bofm/hel/2": {
            "uri": "/study/scriptures/bofm/hel/2",
            "title": "Hiramani 2",
            "data_type": "chapter",
            "chapter_name": "Chitsauko 2",
            "chapter_summary": [
                "Hiramani, mwanakomana waHiramani, anove mutongi mukuru—Gadhiandoni anotungamira chikwata cha Kishikumeni—Muranda waHiramani anouraya Kishikumeni, uye chikwata chaGadhiandoni chinotizira murenje. Zvingangove makore 50 kusvika ku49 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mugore rechimakumi mana nemaviri rekutonga kwevatongi, mushure mekunge Moronaiha adzikazve runyararo pakati pemaNifai nemaRamani, tarisai pakanga pasina wekuisa pachigaro chekutonga; naizvozvo pakatanga kuve nekunetsana zvakare pakati pevanhu nezvekuti ndiani angaiswe pachigaro chekutonga."
                },
                {
                    "number": 2,
                    "text": "Uye zvakaitika kuti Hiramani, akanga ari mwanakomana waHiramani, akaiswa kuti atore chigaro chekutonga, nezwi revanhu."
                },
                {
                    "number": 3,
                    "text": "Asi tarisai, Kishikumeni, akanga aponda Pahorani, akahwandira Hiramani kuti amuparadzewo; uye akanga akatsigirwa nechikwata chake chakanga chaita chibvumirano kuti hakuna anofanira kuziva utsinye hwake."
                },
                {
                    "number": 4,
                    "text": "Nokuti kwaive nemumwe Gadhiandoni akanga ari nyanzvi nemazwi akawanda, uye nekungwara kwake, kuti aite basa rakavandika iri, rekuponda nerokupamba; naizvozvo akave mutungamiri wechikwata chaKishikumeni."
                },
                {
                    "number": 5,
                    "text": "Naizvozvo akavanyengedza, uye naKishikumeniwo, kuti vakamuisa muchigaro chekutonga aizoita kuti avo vari muchikwata chake vaiswe munzvimbo dzesimba nemvumo mukati mevanhu; naizvozvo Kishikumeni akatsvaka kuparadza Hiramani."
                },
                {
                    "number": 6,
                    "text": "Uye zvakaitika kuti zvaakanga achienda nechekuchigaro chekutonga kuti aparadze Hiramani, tarisai, mumwe wevaranda vaHiramani, akange ari panze usiku, uye aziva nokuzvivanza, ruzivo rweurongwa hwechikwata ichi kuti vaparadze Hiramani—"
                },
                {
                    "number": 7,
                    "text": "Uye zvakaitika kuti akasangana naKishikumeni, ndokubva amupa chiratidzo, naizvozvo Kishikumeni akamuita kuti azive chinangwa chezvaaida, achimukumbira kuti amutungamirire kuchigaro chekutonga kuti aponde Hiramani."
                },
                {
                    "number": 8,
                    "text": "Uye muranda waHiramani paakanga aziva zvakanga zviri mumwoyo maKishikumeni zvose, uye kuti chinangwa chake chaive chekuponda, nokutiwo ndicho chaive chinangwa cheavo vaive vechikwata chake, nokubvuta, nekuwana simba, (uye ichi ndicho chakange chiri chirongwa chavo muruvande, nerangano yavo) muranda waHiramani akati kuna Kishikumeni: Handei kuchigaro chekutonga."
                },
                {
                    "number": 9,
                    "text": "Zvino izvi zvakafadza Kishikumeni zvikuru, nokuti akafunga kuti achaiita zvaakaronga; asi tarisai, muranda wa Hiramani, zvavakanga vachienda kuchigaro chekutonga, akabaya Kishikumeni nepamwoyo chaipo, akabva awira pasi asina kana kugomera. Uye ndokubva amhanya kunotaurira Hiramani zvose zvinhu zvaakanga aona uye anzwa, nezvaakanga aita."
                },
                {
                    "number": 10,
                    "text": "Uye zvakaitika kuti Hiramani akatuma varindi kuti vanobata chikwata chemakororo nemhondi dzemuchivande, kuti vagouraiwa maererano nemutemo."
                },
                {
                    "number": 11,
                    "text": "Asi tarisai, Gadhiandoni paakaona kuti Kishikumeni haana kunge adzoka akatya kuti zvimwe aparadzwa; naizvozvo akaita kuti chikwata chake chimutevere. Uye vakatiza vachibva munyika, nenzira yakavandika, vachienda murenje; uye saka Hiramani paakatumira kuti vanotorwa hapana kwavakanga vachawanikwa."
                },
                {
                    "number": 12,
                    "text": "Uye zvizhinji nezvaGadhiandoni uyu zvichataurwa nezvazvo mushure. Uye ndiko kupera kwakaita gore rechimakumi mana nemaviri rekutongwa kwevanhu vaNifai nevatongi."
                },
                {
                    "number": 13,
                    "text": "Uye tarisai, mukupera kwebhuku rino muchaona kuti Gadhiandoni uyu akave mupunzi, hongu, kupotsa ave anoparadza zvachose vanhu vaNifai."
                },
                {
                    "number": 14,
                    "text": "Tarisai handizi kureva kupera kwebhuku raHiramani, asi ndiri kureva kupera kwebhuku raNifai, umo mandatora zvose zvandanyora."
                }
            ]
        },
        "/study/scriptures/bofm/hel/3": {
            "uri": "/study/scriptures/bofm/hel/3",
            "title": "Hiramani 3",
            "data_type": "chapter",
            "chapter_name": "Chitsauko 3",
            "chapter_summary": [
                "MaNifai mazhinji anotamira kunyika iri kuchamhembe—Vanovaka dzimba dzosemende uye vachibva vachengeta zvinyorwa—Makumi ezviuru vanopinduka uye vachibhabhatidzwa—Shoko raMwari rinotungamira vanhu kuruponeso—Nifai mwanakomana waHiramani anotora chigaro chekutonga. Zvingangove makore 49 kusvika ku39 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mugore rechimakumi mana nematatu ekutonga kwevatongi, pakanga pasina kupesana pakati pevanhu vaNifai kunze kwekakuzvida kaive muchechi, kwakakonzera kuti vamwe vapanduke mukati mevanhu, nyaya idzi dziri dzakagadziriswa mukupera kwegore rechimakore makumi mana nematatu."
                },
                {
                    "number": 2,
                    "text": "Uye pakanga pasina kupesana kwevanhu mugore rechimakumi mana nemana; kana mugore rechimakumi mana nemashanu makanga musina kupesana kwakanyanya."
                },
                {
                    "number": 3,
                    "text": "Uye zvakaitika kuti mugore rechimakumi mana nematanhatu, hongu, kwakange kuine kupesana nekupanduka kwakanyanya; nokudaro kwakaita kuti vazhinji kwazvo vabve munyika yeZarahemura, uye vachienda kunyika yekuchamhembe kunodya nhaka yenyika."
                },
                {
                    "number": 4,
                    "text": "Uye vakafamba chinhambwe chikuru kwazvo, zvekuti vakasvika kwaive nemvura yakawanda nehova zhinji."
                },
                {
                    "number": 5,
                    "text": "Hongu, uye kana naivo vakapararira kumativi ose enyika iyi, kumatunhu ose akanga asina kuitwa gwenga nekushaya miti, pamusana pevanhu vazhinji vakambogaramo kare."
                },
                {
                    "number": 6,
                    "text": "Uye zvino hakuna dunhu renyika iyi rakanga riri gwenga, kunze kwekushaikwa kwemiti; asi nenzira yekuparadza kukuru kwakanga kwaitwa nevanhu vakambogaramo munyika iyi yakanga yave kudaidzwa kunzi gwenga."
                },
                {
                    "number": 7,
                    "text": "Uye sezvo kwakanga kuine miti mishoma-shoma munyika umu, zvakadaro vanhu vakaendako vakave nyanzvi huru dzekugadzira semende; saka vakavaka dzimba dzosemende, idzo dzavaigara."
                },
                {
                    "number": 8,
                    "text": "Uye zvakaitika kuti vakawanda vakapararira, uye vakabva munyika yekumaodzanyemba vakaenda kunyika yekuchamhembe, vakapararira zvekuti vakatanga kuzadza pasi pose, kubvira kugungwa rekumaodzanyemba kusvika kugungwa rekuchamhembe, kubvira kugungwa rekumadokero kusvika kugungwa rekumabvazuva."
                },
                {
                    "number": 9,
                    "text": "Uye vanhu vakanga vari munyika yekuchamhembe vaigara mumatende, nemudzimba dzesemende, uye vaibvumira kose kamuti kanenge kamera kuti kakure, kuti nekufamba kwenguva vagozowana mapango ekuvakisa dzimba dzavo; hongu, maguta avo, netemberi dzavo, nemasinagogo avo, nenzvimbo dzekunamatira, nemarudzi akasiyana-siyana edzimba."
                },
                {
                    "number": 10,
                    "text": "Uye zvakaitika kuti miti yakanga iri mishoma chaizvo kunyika yekuchamhembe, uye vaitotumira mapango akawanda nengarava."
                },
                {
                    "number": 11,
                    "text": "Uye ndiko kuyamura kwavakaita vanhu vaive mumatunhu ekuchamhembe kuti vakwanise kuvaka maguta akawanda, emapango nesemende."
                },
                {
                    "number": 12,
                    "text": "Uye zvakaitika kuti kune vanhu vazhinji vekwaAmoni vakanga vakazvarwa vari maRamani, vakaendawo kunyika iyi."
                },
                {
                    "number": 13,
                    "text": "Uye zvine kune zvinyorwa zvizhinji zvakachengetwa zvekafambiro kevanhu ava, zvakachengetwa nevazhinji vevanhu ava, uye zvinonyatsotsanangura uye zvakakura, maererano nevanhu ava."
                },
                {
                    "number": 14,
                    "text": "Asi tarisai, kadimbu kadikidiki kemafambiro evanhu ava, hongu, rungano rwemaRamani nerwemaNifai, nehondo dzavo, nekunetsana kwavo, nekupandukirana, nekuparidza kwavo, nehuporofita hwavo, nezvengarava dzavo, nekuvaka kwavo ngarava, nokuvaka kwavo matemberi, nemasinagogo nenzvimbo dzavo dzekunamatira, nekururama kwavo, neuipi hwavo, uye kuponda kwavo, uye kupamba kwavo, uye kupaza kwavo, nemarudzi ose ekuipa neufeve, hazvikwane kunyorwa mubasa rino."
                },
                {
                    "number": 15,
                    "text": "Asi tarisai, kune mabhuku akawanda nezvinyorwa zvakawanda zvemarudzi akasiyana siyana, uye zvakachengetwa kunyanya nemaNifai."
                },
                {
                    "number": 16,
                    "text": "Uye zvakagashidzwa kubva kuchizvarwa zvichienda kune chimwe chizvarwa nemaNifai, kana zvavainge vawira mukutadza uye vachiponda, vachipazwa, uye vachivhimwa, uye vachitinhwa, uye vachiuraiwa, uye vachipararira pamusoro penyika, uye vakasangana nemaRamani kudakara vasisadaidzwe kuti maNifai, vave neuipi, uye vave kupenga, uye vave magandanga, hongu, kana kutove maRamani."
                },
                {
                    "number": 17,
                    "text": "Uye zvino ndave kudzokera zvakare kurungano rwangu; naizvozvo, zvandataura zvakanga zvaitika mushure mekunge maita kupesana kukuru, nemhere-mhere; nehondo, nekupanduka, mukati mevanhu vaNifai."
                },
                {
                    "number": 18,
                    "text": "Gore rechimakumi mana nematanhatu rekutonga kwevatongi rakapera;"
                },
                {
                    "number": 19,
                    "text": "Uye zvakaitika kuti kwakange kuchine kupesana kukuru mukati menyika, hongu, kana mugore rechimakumi mana nemanomwe, uyewo nemugore rechimakumi mana nemasere."
                },
                {
                    "number": 20,
                    "text": "Zvisinei Hiramani akagara pachigaro chekutonga nokururama nekuenzanisa, hongu, aicherechedza kuchengeta zvisungo, nezvirango, nemirairo yaMwari; uye aiita izvo zvakanaka mumaziso aMwari nguva dzose; uye aifamba nenzira dzababa vake, zvekuti akabudirira munyika."
                },
                {
                    "number": 21,
                    "text": "Uye zvakaitika kuti akave nevanakomana vaviri. Akapa kumukuru zita rekuti Nifai, uye kumudiki, zita rekuti Rihai. Uye vakatanga kukura vari muna Ishe."
                },
                {
                    "number": 22,
                    "text": "Uye zvakaitika kuti hondo nokupesana zvakatanga kupera, zvishomanani, pakati pevanhu vaNifai, mukupera kwegore rechimakumi mana nemasere rekutongwa kwemaNifai nevatongi."
                },
                {
                    "number": 23,
                    "text": "Uye zvakaitika kuti mugore rechimakumi mana nemapfumbamwe ekutonga kwevatongi, munyika makadzikwa runyararo rwunoyenderera, kwose kunze kwezvikwata zvemuruvande zvakaiswa negororo Gadhiandoni munzvimbo dzakange dzigerwe dzenyika, panguva idzodzo dzakanga dzisingazivikanwe nevakuru vehurumende; saka havana kukwanisa kuzviparadza munyika."
                },
                {
                    "number": 24,
                    "text": "Uye zvakaitika kuti mugore irori muchechi makave nokubudirira kukuru, zvekuti kwakave nezviuru zvakapinda chechi uye vakabhabhatidzwa mukutendeuka."
                },
                {
                    "number": 25,
                    "text": "Uye chechi yakabudirira zvikuru zvekuti, kwakave nemaropafadzo mazhinji akadirwa vanhu, zvekuti kana vapirisita vepamusoro nevadzidzisi naivo vakashamiswa zvikuru."
                },
                {
                    "number": 26,
                    "text": "Uye zvakaitika kuti basa raIshe rakabudirira zvekuti kwakabhabhatidzwa uye kukabatanidzwa muchechi yaMwari, mweya mizhinji, hongu, kana makumi ezviuru."
                },
                {
                    "number": 27,
                    "text": "Saka tinoona kuti Ishe vane tsitsi kune vose vanoda, nemwoyo yavo yose, kudaidza zita ravo dzvene."
                },
                {
                    "number": 28,
                    "text": "Hongu, saka tinoona kuti musiwo wekudenga wakazururirwa vose, kana kune avo vanotenda muzita raJesu Kristu, anove mwanakomana waMwari."
                },
                {
                    "number": 29,
                    "text": "Hongu, tinoona kuti ani zvake anoda anogona kubatirira pashoko raMwari, benyu uye rine simba, richapatsanura kunyengedza kwose nezvikachikiro, nemisungo nezano rakaipa radhiabhorosi, nokutungamira munhu waKristu munzira yakamanikana uye yakamanika inoyambuka gomba rekusuwa kusingaperi rakagadzirirwa kumedza vane uipi—"
                },
                {
                    "number": 30,
                    "text": "Uye zvichiisa mweya yavo, hongu, mweya yavo isingafe, kuruoko rwerudyi rwaMwari muumambo hwekudenga, kuti vagare pasi naAbrahama, naIsaka, naJakobo, madzibaba edu matsvene ose, vasingazobuda zvakare."
                },
                {
                    "number": 31,
                    "text": "Uye mugore iri kwakava nokupembera kwaienderera munyika yeZarahemura, nemumatunhu ose akatenderedza, kana nemunyika dzose dzaigarwa nemaNifai."
                },
                {
                    "number": 32,
                    "text": "Uye zvakaitika kuti kwakave nerunyararo nokufara kukuru muchidimbu chakanga chasara chegore rechimakumi mana nemapfumbamwe; hongu, uye maigara muine runyararo nomufaro mukuru mugore rechimakumi mashanu ekutonga kwevatongi."
                },
                {
                    "number": 33,
                    "text": "Uye mugore rechimakumi mashanu nerimwechete rekutonga kwevatongi kwaive nerunyararowo, kunze kwekudada kwakatanga kupinda muchechi—kwete muchechi yaMwari, asi mumwoyo yevanhu vaizviti ndevechechi yaMwari—"
                },
                {
                    "number": 34,
                    "text": "Uye vakazvikudza nekudada, kana nokunetsa hama dzavo. Zvino ichi chaive chinhu chakaipa chaizvo, chakaita kuti vaye vanhu vakanga vakapfava vaone nhamo yekunetswa kukuru, uye vapinde mukati mekurwadziswa kukuru."
                },
                {
                    "number": 35,
                    "text": "Zvisinei vaitsanya nekunamata nguva nenguva, vakasimba uye zvishoma nezvishoma mukuzvirereka kwavo, nokubata zvakasimba murutendo rwavo muna Kristu, mukuzadzwa kwemweya yavo nemufaro nokunyaradzwa, hongu, kana nokuchenesa nokuita kuti mwoyo yavo ive mitsvene, ukwu kuitwa vatsvene pamusana pekupa mwoyo yavo kuna Mwari."
                },
                {
                    "number": 36,
                    "text": "Uye zvakaitika kuti gore rechimakumi mashanu nemaviri rakapera murunyararo nairowo, kunze kwekudada kukuru kwakanga kwapinda mumwoyo yevanhu; uye zvakanga zviri pamusana peupfumi hwavo ukuru nokubudirira kwavo munyika; uye zvaikura mavari zuva nezuva."
                },
                {
                    "number": 37,
                    "text": "Uye zvakaitika kuti mugore rechimakumi mashanu nematatu rekutonga kwevatongi, Hiramani akafa, uye mwanakomana wake mukuru Nifai akatanga kutonga munzvimbo yake. Uye zvakaita kuti akatora chigaro chekutonga nekururama nekuenzanisa; hongu, aichengeta mirairo yaMwari, uye akafamba munzira dzababa vake."
                }
            ]
        },
        "/study/scriptures/bofm/hel/4": {
            "uri": "/study/scriptures/bofm/hel/4",
            "title": "Hiramani 4",
            "data_type": "chapter",
            "chapter_name": "Chitsauko 4",
            "chapter_summary": [
                "Vapanduki vevanhu vaNifai vanobatana nemaRamani uye vobva vatora nyika yeZarahemura—MaNifai anokurirwa pamusana peuipi hwavo—Chechi inove diki, uye vanhu vanorenda semaRamani. Zvingangove makore 38 kusvika ku30 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mugore rechimakumi mashanu nemana kwakaita kuti vazhinji vasiye chechi, uye kwaivewo nekupesana mukati mevanhu, zvekuti kwakave nekudeuka kweropa rakawanda."
                },
                {
                    "number": 2,
                    "text": "Uye avo vakanga vapanduka vakauraiwa uye vakatandaniswa munyika, uye vakaenda kuna mambo wemaRamani."
                },
                {
                    "number": 3,
                    "text": "Uye zvakaitika kuti vakaedza kufurira maRamani kuti varwisane arwisane nemaNifai; asi tarisai, maRamani aitya zvikuru, zvekuti havana kuteerera mazwi eavo vapanduki."
                },
                {
                    "number": 4,
                    "text": "Asi zvakaitika kuti mugore rechimakumi mashanu nematanhatu rekutonga kwevatongi, kwaive nevapanduki vakabva kumaNifai vachienda kumaRamani; uye vakabudirira nevamwe vaya kupesvera kuti vashatirirwe maNifai; uye vakanga, vapedza gore rose iroro, vachigadzirira hondo."
                },
                {
                    "number": 5,
                    "text": "Uye mugore rechimakumi nemanomwe vakauya kuzorwa nemaNifai, uye vakatangisa basa rekuuraya; hongu, zvekuti mugore rechimakumi mashanu nemasere rekutonga kwevatongi vakabudirira mukutora nyika ye Zarahemura; hongu, nematunhuwo ose, kana nyika yaive pedyo nenyika yeMaguta."
                },
                {
                    "number": 6,
                    "text": "Uye maNifai nemauto aMoronaiha akatandaniswa kana kusvika munyika yeMaguta."
                },
                {
                    "number": 7,
                    "text": "Uye ikoko vakazvidzivirira kuti maRamani asasvike kwavari, kubvira kugungwa rekumadokero, kana kusvika kumabvazuva; zviri zvaitorera muNifai zuva rimwechete kufamba, mumutsara wavakanga vavakirira uye vakaisa mauto avo kuti varwire nyika yavo yekuchamhembe."
                },
                {
                    "number": 8,
                    "text": "Uye saka avo vapanduki vemaNifai, vachiyamurwa nemauto asingaverengeke emaRamani, vakanga vatora zvose zvaive zvemaNifai zvaive munyika yaive kumaodzanyemba. Uye zvose izvi zvakaitwa mugore rechimakumi mashanu nemasere nerepfumbamwe rekutonga kwevatongi."
                },
                {
                    "number": 9,
                    "text": "Uye zvakaitika kuti mugore rechimakumi matanhatu rekutonga kwevatongi, Moronaiha akakwanisa nemauto ake kutora matunhu mazhinji enyika; hongu, vakatora zvakare maguta mazhinji akanga awira mumaoko emaRamani."
                },
                {
                    "number": 10,
                    "text": "Uye zvakaitika kuti mugore rechimakumi matanhatu nerimwechete rekutonga kwevatongi vakakwanisa kutora zvakare kana chikamu chepakati chezvinhu zvavo zvose."
                },
                {
                    "number": 11,
                    "text": "Zvino kurasikirwa kukuru uku kwemaNifai, nokuurayana kwakaipa kwaive pakati pavo, kungadai kusina kuitika dai kusiri kuipa kwavo noruvengo rwavo rwaive mukati mavo; hongu, uye zvaive pakati peavo vaizviti ndevechechi yaMwari."
                },
                {
                    "number": 12,
                    "text": "Uye zvaive pamusana pekudada kwemwoyo yavo, pamusana peupfumi hwavo hwakanyanya, hongu, zvaive pamusana peudzvanyiriri hwavo kuvarombo, vachinyima kudya kwavo vane nzara, vachinyima nhumbi dzavo kune vasina kusimira, uye vachirova nembama matama ehama dzavo, vachiseka icho chinoera, vachiramba mweya wekuporofita newekuzururirwa, vachiponda, kupaza, kunyepa, kuba, kupomba, kumukirana mukurwa kukuru, uye kutizira munyika yaNifai, mukati memaRamani—"
                },
                {
                    "number": 13,
                    "text": "Uye pamusana peuipi hwavo uhwu hukuru, uye nokuzvitutumadza nesimba ravo, vakasiiwa musimba ravo; naizvozvo havana kubudirira, asi vakatambudzwa vakarohwa, uye vakatinhwa pamberi pemaRamani, kudakara vange vacharasikirwa nenyika dzavo dzose."
                },
                {
                    "number": 14,
                    "text": "Asi tarisai, Moronaiha akaparidza zvinhu zvizhinji kuvanhu pamusana pekuipa kwavo, naNifai naRihaiwo, vakanga vari vanakomana vaHiramani, vakaparidza zvinhu zvizhinji kuvanhu, hongu, uye vakaporofita zvinhu zvizhinji kwavari maererano nekuipa kwavo, nezvichaitika kwavari kana vasina kutendeuka muzvitema zvavo."
                },
                {
                    "number": 15,
                    "text": "Uye zvakaitika kuti vakatendeuka, uye mukutendeuka kwavaiita vakatanga kubudirira."
                },
                {
                    "number": 16,
                    "text": "Nokuti Moronaiha paakaona kuti vave kutendeuka akaedza kuvatungamira kunzvimbo nenzvimbo, uye kuguta neguta, kana kusvika vatora chikamu chepakati chepfuma yavo nechikamu chepakati chematunhu avo ose."
                },
                {
                    "number": 17,
                    "text": "Uye ndikwo kupera kwakaita gore rechimakumi matanhatu nerimwechete rekutonga kwevatongi."
                },
                {
                    "number": 18,
                    "text": "Uye zvakaitika kuti mugore rechimakumi matanhatu nemaviri ekutonga kwevatongi, kuti Moronaiha akanga asisagone kuwana zvimwe zvinhu kumaRamani."
                },
                {
                    "number": 19,
                    "text": "Naizvozvo vakabva varegera pfungwa dzavo dzekuti vatore matunhu akanga asara, nokuti maRamani akanga akawanda zvekuti zvakanga zvaoma kuti maNifai vavakurire; naizvozvo Moronaiha akaisa mauto ake ose mubasa rekuchengeta idzo nzvimbo dzaakanga atora."
                },
                {
                    "number": 20,
                    "text": "Uye zvakaitika kuti, pamusana peuwandu hwemaRamani maNifai akapindwa nekutya kukuru, kuti vangangokurirwa, uye vakatsikwa-tsikwa, uye vakauraiwa, uye vakaparadzwa."
                },
                {
                    "number": 21,
                    "text": "Hongu, vakatanga kurangarira zviporofita zvaAruma, nemazwiwo aMosaya; uye vakaona kuti vakanga vakaomesa mitsipa, nokuti vakanga vazvidza mirairo yaMwari;"
                },
                {
                    "number": 22,
                    "text": "Uye nokuti vakanga vapindura uye vatsikirira pasi petsoka dzavo mitemo yaMosaya, kana kuti iyo yaakanzi naIshe ape kuvanhu; uye vakaona kuti mitemo yavo yakanga yaora, nokuti ivo vakange vave vanhu vake nehuipi, zvekuti vakanga vane huipi kunyange semaRamani."
                },
                {
                    "number": 23,
                    "text": "Uye pamusana pekuipa kwavo, chechi yakange yatanga kuderera; uye vakatanga kusatenda mweya wehuporofita nemumweya wezvakazarurwa; uye kutonga kwaMwari kunovadongorera kumeso."
                },
                {
                    "number": 24,
                    "text": "Uye vakaona kuti havasisina simba, sehama dzavo, maRamani, nokutiwo Mweya waIshe wakanga usisavachengetedze; hongu, wakanga wabva kwavari nokuti Mweya waIshe haugare mutemberi dzisiri tsvene—"
                },
                {
                    "number": 25,
                    "text": "Naizvozvo Ishe vakarega kuvachengetedza nemasimba avo anoshamisa asina mumwe anawo, nokuti vakanga vawira mukati mekusatenda nehuipi hwakaipa; uye vakaona kuti maRamani akanga akawanda zvikuru kupfuura ivo, uye kunze kwekunge vanamatira kuna Ishe Mwari vavo vanofanira kufa zvisingadziviririke."
                },
                {
                    "number": 26,
                    "text": "Nokuti tarisai, vakaona kuti simba remaRamani rakangoita sesimba ravo, kana kumunhu nemunhu. Uye ndiko kusaka vawira mukutadza kukuru uku; hongu, saka vakanga vasisina simba, pamusana pekutadza kwavo; mukati memakore mashomanani."
                }
            ]
        },
        "/study/scriptures/bofm/hel/5": {
            "uri": "/study/scriptures/bofm/hel/5",
            "title": "Hiramani 5",
            "data_type": "chapter",
            "chapter_name": "Chitsauko 5",
            "chapter_summary": [
                "Nifai naRihai vanoisa nguva yavo yose mukuparidza—Mazita avo anoita kuti vaite upenyu kuti hufanane nemadzitateguru avo—Kristu anonunura avo vanotendeuka—Nifai naRihai vanopindutsa vazhinji uye vanoiswa mutirongo, uye vanokomberedzwa nemoto—Gore rerima rinofugidza mazana matatu evanhu—Nyika inondendemera, uye izwi rinoudza vanhu kuti vatendeuke—Nifai naRihai vanotaura nengirozi, uye mhomho inokomberedzwa nemoto. Zvingangove makore 30 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti mugore irori, tarisai, Nifai akapa chigaro chekutonga kumurume ainzi Sizoramu."
                },
                {
                    "number": 2,
                    "text": "Nokuti sezvo mitemo yavo nehurumende dzavo dzaiiswa nezwi revanhu, uye avo vaisarudza zvakaipa vakanga vakawanda kupfuura avo vaisarudza zvakanaka, naizvozvo vakanga voibvira kuparadzwa, nokuti mitemo yakanga yaipiswa."
                },
                {
                    "number": 3,
                    "text": "Hongu, uye izvi hazvisizvo zvose; vakanga vari vanhu vakaomesa mitsipa, zvekuti vakanga vasisatongeke nemutemo kana nekururama, kunze kwekunge zviri zvekuzviparadza."
                },
                {
                    "number": 4,
                    "text": "Uye zvakaitika kuti Nifai akanga aneta pamusana pekutadza kwavo; uye akabva aregera chigaro chekutonga, uye akazvipira kuti aparidze shoko raMwari mazuva ose eupenyu hwake, nemunin’ina wake Rihai naiyewo, mazuva ake ose;"
                },
                {
                    "number": 5,
                    "text": "Nokuti vairangarira mazwi akataurwa nababa wavo Hiramani kwavari. Uye aya ndiwo mazwi aakataura:"
                },
                {
                    "number": 6,
                    "text": "Tarisai, vanakomana vangu, ndinoda kuti murangarire kuchengeta mirairo yaMwari; uye ndinoda kuti mutaurire vanhu aya mazwi. Tarisai, ndakakupai mazita evabereki vedu vekutanga vakabva kunyika yeJerusarema; izvi ndazviita kuti pamunofunga mazita enyu munobva mavafungawo; kana mavafunga munobva marangarira mabasa avo; uye kana marangarira mabasa avo munozoziva zviye zvinonzi, uye zvakanyorwawo, kuti vakanga vakanaka."
                },
                {
                    "number": 7,
                    "text": "Naizvozvo, vanakomana vangu, ndinoda kuti dai maita zvakanaka, kuti zvigonzi nezvenyu, nokunyorwawo, kana sekutaurwa nekunyorwa kwazvakaitwa nezvavo."
                },
                {
                    "number": 8,
                    "text": "Uye zvino vanakomana vangu, tarisai ndine zvimwe zvandinoda kwamuri, zvandinoda zviri izvi, kuti musaite zvinhu izvi kuti mugozozvikudza nazvo, asi kuti muite izvi zvinhu kuzvigadzirira pfuma kudenga, hongu, yokusingaperi, uye isingapume; hongu, kuti muwane chiye chipo chinokosha cheupenyu hwokusingapere, uhwo hwatiine chikonzero chekufunga kuti hwakapiwa madzibaba edu."
                },
                {
                    "number": 9,
                    "text": "Imi rangarirai, rangarirai, vanakomana vangu, mazwi akataurwa namambo Benjamini kuvanhu vake; hongu, rangarirai hakuna imwe nzira kana zvimwe zvingaitwe kuti munhu aponeswe, chete nekudzikinura kweropa raJesu Kristu, achauya; hongu, rangarirai kuti anouya kuzonunura nyika."
                },
                {
                    "number": 10,
                    "text": "Uye rangariraiwo mazwi akataurwa naAmureki kuna Ziziromu, muguta reAmonaiha; nokuti akati kwaari Ishe chokwadi vachauya kuzonunura vanhu vavo, asi kuti havazouya kuzovanunura vari muzvitema zvavo, asi kuzovanunura kubva muzvitema zvavo."
                },
                {
                    "number": 11,
                    "text": "Uye ane simba raakapiwa naBaba rekuvanunura kubva muzvitema zvavo pamusana pekutendeuka; saka akatumira ngirozi dzake kuti dzizotaura nyaya yezvinodiwa pakutendeuka, zvinounza simba reMununuri, mukuponeswa kwemweya yavo."
                },
                {
                    "number": 12,
                    "text": "Uye zvino, vanakomana vangu, rangarirai, rangarirai kuti padombo reMununuri wedu, anove ndiye Kristu, Mwanakomana waMwari, pamakafanira kuvakira hwaro hwenyu; kuti kana dhiabhorosi otumira mhepo dzake huru, hongu, miseve yake muchinyamupupuri, hongu, kana chivhuramahwe chake nedutu rine simba zvichakurovai, zvichashaya simba pamuri rekukukweverai muhanwa yekusuwa nenhamo isina magumo, pamusana pedombo pamakavakirwa, rinove hwaro hwakasimba, hwaro hwekuti kana vanhu vavaka hakuna kupunzika."
                },
                {
                    "number": 13,
                    "text": "Uye zvakaitika kuti aya ndiwo mazwi akadzidziswa naHiramani kuvanakomana vake; hongu, akavadzidzisa zvinhu zvizhinji zvisina kunyorwa, nezvimwewo zvizhinji zvakanyorwa."
                },
                {
                    "number": 14,
                    "text": "Uye vakarangarira mazwi ake; uye naizvozvo vakaenda, vachichengeta mirairo ya Mwari, kunodzidzisa shoko raMwari muvanhu vose vaNifai, kutangira kuguta reMaguta;"
                },
                {
                    "number": 15,
                    "text": "Uye kubva ipapo vakaenda kuguta raGidhi; uye kubva muguta raGidhi kuguta reMureki;"
                },
                {
                    "number": 16,
                    "text": "Kana kubva kune iri guta vachienda kune iro, dakara vaenda kuvanhu vose vaNifai vakanga vari munyika nechekumaodzanyemba; uye kubva ikoko vachibva vapinda munyika yeZarahemura, mukati memaRamani."
                },
                {
                    "number": 17,
                    "text": "Uye zvakaitika kuti vakaparidza nesimba guru, zvekuti vakavhiringidza vaye vapanduki vakanga vabva kumaNifai, zvekuti vakauya vakareurura zvitema zvavo uye vakabhabhatidzwa mukutendeuka, uye vachibva vadzokera kumaNifai, nokukurumidza vachiedza kugadziridza zvinhu zvavakanga vakanganisa kwavari."
                },
                {
                    "number": 18,
                    "text": "Uye zvakaitika kuti Nifai naRihai vakaparidzira maRamani nesimba nemvumo, nokuti vaive nesimba nemvumo zvavakanga vapiwa kuti vataure, uye zvavaitaura vaizvipiwa—"
                },
                {
                    "number": 19,
                    "text": "Naizvozvo vaitaura zvaishamisa maRamani zvikuru, zvekuvapwisa, zvekuti kwakaita zviuru zvisere zvemaRamani vaive munyika yeZarahemura nemamwe matunhu vakabhabhatidzwa mukutendeuka, uye vakapwiswa pamusoro pekuipa kwetsika dzamadzibaba avo."
                },
                {
                    "number": 20,
                    "text": "Uye zvakaitika kuti Nifai naRihai vakabva apa kuti vaende kunyika yaNifai."
                },
                {
                    "number": 21,
                    "text": "Uye zvakaita kuti vakatorwa nemauto emaRamani uye ndokubva vakandwa mutirongo; hongu, mutirongo iroro rakamboiswa Amoni nevamwe vake vabatwa nevaranda vaRimuhai."
                },
                {
                    "number": 22,
                    "text": "Uye mushure mekunge vakandwa mutirongo kwemazuva mazhinji vasina kudya, tarisai, vakaenda kutirongo kuti vanovatora vavauraye."
                },
                {
                    "number": 23,
                    "text": "Uye zvakaitika kuti Nifai naRihai vakanga vakakomberedzwa sekunge nemoto, zvekuti vakatya kuti vangaise maoko avo pavari vakatsva. Zvakadaro, Nifai naRihai vakanga vasingatsve; uye vaive vakamira pakati pemoto uye vasingatsve."
                },
                {
                    "number": 24,
                    "text": "Uye zvavakaona kuti vakakomberedzwa neshongwe yemoto, uye kuti wakanga usingavapise, mwoyo yavo yakavamba kushinga."
                },
                {
                    "number": 25,
                    "text": "Nokuti vakaona kuti maRamani aitya kuisa maoko avo pavari; kana kusvika pedyo navo vaitya, asi vakamira sevanhu vakaitwa zvimumumu nokushamiswa."
                },
                {
                    "number": 26,
                    "text": "Uye zvakaitika kuti Nifai naRihai vakamira vakatanga kutaura kwavari, vachiti: Musatye nokuti tarisai, ndiMwari vari kukuratidzai chinhu chinoshamisa ichi, chiri kuratidzwa kwamuri kuti hamungaise maoko enyu patiri kuti mutiuraye."
                },
                {
                    "number": 27,
                    "text": "Uye tarisai, pavakanga vataura mazwi aya, nyika yakandendemera zvinotyisa, uye nemadziro etirongo akazunguzuka kunge achakoromokera pasi; asi tarisai, haana kukoromoka. Uye tarisai, avo vakanga vari mutirongo vaive maRamani nemaNifai akapanduka."
                },
                {
                    "number": 28,
                    "text": "Uye zvakaitika kuti vakaputirwa negore rerima, uye vakavingwa nokutya kwakaipa."
                },
                {
                    "number": 29,
                    "text": "Uye zvakaitika kuti kwakauya izwi raiita seriri pamusoro pegore, richiti: Tendeukai imi, tendeukai imi, uye mubva marega zvekuparadza varanda vangu avo vandakatumira kwamuri kuti vakutaurirei mashoko akanaka."
                },
                {
                    "number": 30,
                    "text": "Uye zvakaitika kuti pavakanzwa izwi, uye vakaona kuti harizi izwi remabanan’ana, rakanga risiri izwi reruzha rukuru, asi tarisai, rakanga riri izwi rakanyarara rakafanira, sekunge kazevezeve, uye raipinda kusvika kumweya chaiwo—"
                },
                {
                    "number": 31,
                    "text": "Uye kana dai izwi iri rakanga rakapfava, tarisai nyika yakandendemera zvikuru, uye madziro etirongo akazunguzuka zvakare, kunge ave kuda kukoromokera pasi; uye tarisai gore rerima, rakanga ravafukidza, harina kubva—"
                },
                {
                    "number": 32,
                    "text": "Uye tarisai izwi rakadzoka zvakare, richiti: Tendeukai imi, tendeukai imi, nokuti umambo hwekudenga hwave pedyo; uye murege kutsvaka kuparadza varanda vangu. Uye zvakaitika kuti nyika yakandendemera zvakare, uye madziro akazunguzuka."
                },
                {
                    "number": 33,
                    "text": "Uye kechitatu izwi rakauya zvakare, uye rikataura kwavari mazwi anoshamisa asingagone kutaurwa nemunhu; uye madziro akazunguzuka zvakare, uye nyika ikandendemera sekunge ichatsemuka nepakati."
                },
                {
                    "number": 34,
                    "text": "Uye zvakaitika kuti maRamani akatadza kutiza pamusana pegore rerima rakanga rakavafukidza; hongu, uye zvakare vakanga vasisagone kufamba nokuti vakanga vave kutya."
                },
                {
                    "number": 35,
                    "text": "Zvino pakati pavo paive nemumwe akange akazvarwa ari mu Nifai, akambenge ari wechechi yaMwari asi akanga apanduka abva kwavari."
                },
                {
                    "number": 36,
                    "text": "Uye zvakaitika kuti akatendeuka, uye tarisai, akaona nemukati megore rerima zviso zvaNifai naRihai; uye tarisai, akaona zvichipenya zvikuru, kana sezviso zvengirozi. Uye akaona kuti vakanga vakatarisa kudenga; uye vakanga vachiita sevari kutaura kana kuti vari kusimudza mazwi avo kunge vari kutaura nemumwe wavaiona."
                },
                {
                    "number": 37,
                    "text": "Uye zvakaitika kuti uyu murume akadaidzira kumhomho yevanhu, kuti vatendeuke uye vatarise. Uye tarisai, vakapiwa simba vakakwanisa kucheuka vakatarisa; uye vakaona zviso zvaNifai naRihai."
                },
                {
                    "number": 38,
                    "text": "Uye vakati kumurume uyu: Tarisai, zvose zvinhu izvi zvinorevei, uye ndiani wavari kutaura naye vanhu ava?"
                },
                {
                    "number": 39,
                    "text": "Zvino zita remurume uyu rainzi Aminadabi. Uye Aminadabi akati kwavari: Vari kutaura nengirozi dza Mwari."
                },
                {
                    "number": 40,
                    "text": "Uye zvakaitika kuti maRamani akati kwaari: Chii chatingaite, kuti gore rerima iri ribviswe kutifukidza kwarakaita?"
                },
                {
                    "number": 41,
                    "text": "Uye Aminadabi akati kwavari: Makafanira kutendeuka, uye mochemera kuizwi, kana kusvika mave nerutendo muna Kristu, amakadzidziswa naAruma, naAmureki, naZiziromu; uye kana maita izvi, gore rerima richabviswa kuti risatifugidze."
                },
                {
                    "number": 42,
                    "text": "Uye zvakaitika kuti vose vakatanga kuchema kunezwi riya rakanga randendemesa nyika; hongu, vakachema kudakara kana gore rerima raparara."
                },
                {
                    "number": 43,
                    "text": "Uye zvakaitika kuti zvavakatarisa-tarisa, uye vakaona kuti gore rerima rakanga rapararira risisavafukidze, tarisai vakaona kuti vakanga vakakomberedzwa, hongu wose munhu, nemutswi wemoto."
                },
                {
                    "number": 44,
                    "text": "Uye Nifai naRihai vaive pakati pavo; hongu, vakanga vakakomberedzwa; hongu, vaiita sevari pakati perimi remoto, asi wakanga usingavapise, hauna kana kupisa madziro etirongo; uye vakazadzwa nemufaro uya wakapfuuridza uye uzere nekubwinya."
                },
                {
                    "number": 45,
                    "text": "Uye tarisai, Mweya Mutsvene waMwari wakauya kubva kudenga, uye ukapinda mumwoyo yavo, uye vakazadzwa kunge vazadzwa nemoto, uye vakakwanisa kutaura ipapo mazwi anoshamisa."
                },
                {
                    "number": 46,
                    "text": "Uye zvakaitika kuti kwakauya izwi kwavari, hongu, izwi rinotapira, raiita sekazeve-zeve, richiti:"
                },
                {
                    "number": 47,
                    "text": "Runyararo, runyararo kwamuri, pamusana perutendo rwenyu mune Andinodisisa, akanga aripo kubvira pakutanga kwenyika."
                },
                {
                    "number": 48,
                    "text": "Uye zvino, zvavakanzwa izvi vakatarisa mudenga kuti zvimwe vangaone kwaibva izwi; uye tarisai, vakawona matenga achizuruka; uye ngirozi dzikadzika kubva kudenga uye dzikavaparidzira."
                },
                {
                    "number": 49,
                    "text": "Uye paive nemweya yaisvika mazana matatu yakanzwa nekuona zvinhu izvi; uye vakaudzwa kuti vaende uye varege kushamiswa, havafanire kukahadzika."
                },
                {
                    "number": 50,
                    "text": "Uye zvakaitika kuti vakaenda, uye vakanoparidzira vanhu, vachitaura kumatunhu ose akatenderedza zvinhu zvavakanga vanzwa nezvavakanga vaona, zvekuti vazhinji vemaRamani vakapwiswa navo, pamusana pekukura kweumbowo hwavakanga vagashira."
                },
                {
                    "number": 51,
                    "text": "Uye vose vazhinji vakapwiswa vakakanda pasi zvombo zvavo zvehondo, noruvengo rwavo netsika dzamadzibaba avo."
                },
                {
                    "number": 52,
                    "text": "Uye zvakaitika kuti vakapa kumaNifai nyika yakanga iri yavo."
                }
            ]
        },
        "/study/scriptures/bofm/hel/6": {
            "uri": "/study/scriptures/bofm/hel/6",
            "title": "Hiramani 6",
            "data_type": "chapter",
            "chapter_name": "Chitsauko 6",
            "chapter_summary": [
                "MaRamani akarurama anoparidzira maNifai ane uipi—Vose vanhu ava vanobudirira munguva yerunyararo nekuguta—Rusifa, munyori wechitema, anoita kuti mwoyo yevakaipa nemakororo aGadhiandoni imuke mukuponda nemuutsinye—Makororo anotora hurumende yemaNifai. Zvingangove makore 29 kusvika ku23 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti pakapera gore rechimakumi matanhatu nemaviri rekutonga kwevatongi, zvose zvinhu izvi zvakanga zvaitika uye maRamani, chikamu chavo chikuru, chakanga chava vanhu vakarurama, zvekuti kururama kwavo kwakapfuura kwemaNifai, pamusana pekusimba kwavo nekutsiga kwavo murutendo rwavo."
                },
                {
                    "number": 2,
                    "text": "Nokuti tarisai, kwakange kuine vazhinji vemaNifai vakanga vaoma uye vasingadzoke uye vaine uipi hwakanyanya, zvekuti vakaramba shoko raMwari nekuparidza kwose uye nekuporofita kwaiuya pakati pavo."
                },
                {
                    "number": 3,
                    "text": "Zvakadaro, vanhu vechechi vakave nemufaro mukuru pamusana pekupinduka kwemaRamani, hongu, pamusana pechechi yaMwari, yakanga yaiswa mukati mavo. Uye vakashamwaridzana, uye vakafara pamwechete, uye vakaita mufaro mukuru."
                },
                {
                    "number": 4,
                    "text": "Uye zvakaitika kuti vazhinji vemaRamani vakauya kunyika yeZarahemura, uye vakataurira vanhu vaNifai tsika yekutendeuka kwavo, uye vakava kuridzira kuti vave nerutendo nokutendeuka."
                },
                {
                    "number": 5,
                    "text": "Hongu, uye vazhinji vavo vakaparidza nesimba guru kwazvo nemvumo, kusvika vazhinji vavo vaburuka kusvika muudzamu hwekupfava, kuti vave vakapfava vateveri vaMwari neGwayana."
                },
                {
                    "number": 6,
                    "text": "Uye zvakaitika kuti vazhinji vemaRamani vakaenda vakanopinda munyika yechekuchamhembe; uye kana Nifai naRihai vakaenda vakapindawo munyika iri kuchamhembe, kunoparidzira vanhu. Uye ndikwo kupera kwakaita gore rechimakumi matanhatu nematatu."
                },
                {
                    "number": 7,
                    "text": "Uye tarisai, munyika makanga muine runyararo, zvekuti maNifai aienda kudunhu ripi ravainge vachida, kana dai muri mukati memaNifai kana maRamani."
                },
                {
                    "number": 8,
                    "text": "Uye zvakaitika kuti kana maRamani vaikwanisa kuenda kwose kwose zvakwo kwavainge vachida, kana dai pari pakati pemaRamani kana pemaNifai; uye saka vaifambidzana zvakasununguka, kunotenga uye kana kunotengesa, uye kuti vawane, maererano nezvavainge vachida."
                },
                {
                    "number": 9,
                    "text": "Uye zvakaitika kuti vakapfuma zvikuru, vose maRamani nemaNifai; uye vakanga vaine goridhe yakawanda zvikuru, nesirivha, nemarudzi akasiyana-siyana ezvinokosha, kwose munyika yekumaodzanyemba nenyika yekuchamhembe."
                },
                {
                    "number": 10,
                    "text": "Zvino nyika yekumaodzanyemba yainzi Rihai, uye nyika yekuchamhembe yainzi Mureki, yakanga yakadaidzwa zita remwanakomana waZedekia; nokuti Ishe vakaisa Mureki munyika yekuchamhembe, uye Rihai kunyika yekumaodzanyemba."
                },
                {
                    "number": 11,
                    "text": "Uye tarisai, makanga muine goridhe rakasiyana-siyana mose munyika idzi, nesirivha, nematombo anokosha emarudzi ose; uye kwaive nemhizha, dzaikwanisa kushanda simbi dzakasiyana-siyana, uye vaidzigadzira; uye saka vakapfuma."
                },
                {
                    "number": 12,
                    "text": "Vakakohwa zvakawanda, kwose kuchamhembe nekumaodzanyemba; uye vakafambira mberi zvikuru, kwose kuchamhembe nekumaodzanyemba. Uye vakawanda uye vakasimba zvikuru munyika. Uye vakakudza matanga mazhinji, hongu, nemhuru zhinji dzekukodza."
                },
                {
                    "number": 13,
                    "text": "Tarisai madzimai ayo aishanda zvakasimba uye achiruka, uye aiita machira akasiyana siyana, emachira akarukwa zvinoyevedza nemachira emarudzi akasiyana-siyana, kuti vapfekedze miviri yavo yakanga isina kusimira. Uye saka gore rechimakumi matanhatu nemana rakapfuura murunyararo."
                },
                {
                    "number": 14,
                    "text": "Uye mugore rechimakumi matanhatu nemashanu vakanga vainewo rufaro nerunyararo, hongu, kuparidzirwa kwakawanda nehuporofita hwakawanda maererano neicho chakanga chichauya. Uye ndikwo kupfuura kwakaita gore rechimakumi matanhatu nemashanu."
                },
                {
                    "number": 15,
                    "text": "Uye zvakaitika kuti mugore rechimakumi matanhatu nematanhatu rekutonga kwevatongi, tarisai, Sizoramu akapondwa nemunhu asina kuzivikanwa agere pachigaro chekutonga. Uye zvakaitika kuti mugore rimwechetero, mwanakomana wake, akanga aiswa nevanhu munzvimbo yake, naiyewo akapondwa. Uye ndiko kupera kwakaita gore rechimakumi matanhatu nematanhatu."
                },
                {
                    "number": 16,
                    "text": "Uye mukutanga kwegore rechimakumi matanhatu nemanomwe vanhu vakatanga kukura muuipi zvakare."
                },
                {
                    "number": 17,
                    "text": "Nokuti tarisai, Ishe vakanga vavaropafadza kwenguva huru neupfumi hwenyika zvekuti havana kumbomutswa kuti vashatirwe, kana kuita hondo, kana mukudeura ropa; naizvozvo vakatanga kuisa mwoyo yavo paupfumi hwavo; hongu, vakatanga kutsvaka kupunduka kuti vagoiswa pamusoro pevamwe; naizvozvo vakatanga kuponda muruvande, nekuba nokupamba, kuti vapunduke."
                },
                {
                    "number": 18,
                    "text": "Uye zvino tarisai, idzo mhondi nevapambi chaive chikwata chakanga chatangiswa naKishikumeni naGadhiandoni. Uye zvino zvakaitika kuti vakanga vakawanda, kana nemukati memaNifai, vechikwata chaGadhiandoni. Asi tarisai, vakanga vakanyanya kuwanda mune avo vemaRamani vakanga vakanyanya kuipa. Uye vainzi makororo nemhondi dzaGadhiandoni."
                },
                {
                    "number": 19,
                    "text": "Uye vaive ivo vakaponda mutongi mukuru Sizoramu, nemwanakomana wake, ari pachigaro chekutonga; uye tarisai, havana kuwanikwa."
                },
                {
                    "number": 20,
                    "text": "Uye zvino zvakaitika kuti maRamani paakawona kuti mukati mavo maive nemakororo vakasuwa zvikuru; uye vakashandisa nzira dzose dzavaikwanisa kuti vaaparadze vabve pamusoro penyika."
                },
                {
                    "number": 21,
                    "text": "Asi tarisai, Satani akamutsa mwoyo yevazhinji vemaNifai, zvekuti vakabva vabatana neizvo zvikwata zvemakororo, uye vakapinda muzvibvumirano zvavo nezvitsidzo zvavo, kuti vanozochengetedzana nokudzivirirana kana mumwe akapinda mumatambudziko akaita sei, kuti havafanire kutambudzwa pamusana peumhondi hwavo, nokupamba kwavo, nokuba kwavo."
                },
                {
                    "number": 22,
                    "text": "Uye zvakaitika kuti vaive nezviratidzo zvavo, hongu, zviratidzo zvavo zvemuruvande, nemazwi avo akange asingazivikanwe; uye zvaiitirwa kuti vazive hama inenge yakapinda muchibvumirano, kuti kana dai hama yake ikaita zvakaipa sei haafanire kukuvadzwa nehama yake, kana neavo vari vechikwata chake, vakaitawo chibvumirano ichi."
                },
                {
                    "number": 23,
                    "text": "Uye saka vaikwanisa kuponda, nokupamba, uye vabe, uye vaite upombwe netsika dzose dzakaipa, dzisiri mumutemo wenyika yavo nemitemowo yaMwari vavo."
                },
                {
                    "number": 24,
                    "text": "Uye ani zvake wechikwata chavo anotaurira nyika nezvekuipa neruvengo rwavo nekutadza kwavo, anotongwa, kwete maererano nemitemo yenyika yavo, asi maererano nemitemo yeuipi hwavo, yakanga yaitwa naGadhiandoni naKishikumeni."
                },
                {
                    "number": 25,
                    "text": "Zvino tarisai, ndizvo zvibvumirano nezvitsidzo zvemuruvande zvakanzi naAruma achiudza mwanakomana wake kuti hazvifanire kuenda munyika, nokuti ingangove nzira yekuunza vanhu mukuparadzwa."
                },
                {
                    "number": 26,
                    "text": "Zvino tarisai, izvo zvitsidzo nezvibvumirano zvemuruvande hazvina kuuya kuna Gadhiandoni zvichibva muzvinyorwa zvakapiwa kuna Hiramani; asi tarisai, zvakaiswa mumwoyo maGadhiandoni nemunhu mumwecheteyo akafurira vabereki vedu vekutanga kuti vadye muchero wairambidzwa—"
                },
                {
                    "number": 27,
                    "text": "Hongu, uye munhu mumwecheteyo akarangana naKaini, kuti kana akaponda munin’ina wake Aberi hazvizozivikanwa munyika. Uye akarangana naKaini nevateveri vake kubvira panguva iyoyo."
                },
                {
                    "number": 28,
                    "text": "Uye zvakare ndiye uye munhu mumwechete iyeyu akaisa mumwoyo yevanhu pfungwa yekuti vavake shongwe yakareba zvekuti yaizosvika kudenga. Uye aive munhu mumwechete iyeyo akatungamirira vanhu vakabva pashongwe iya vachiuya munyika ino; akaparadzira mabasa erima neekuipa pamusoro penyika yose, kudakara akwezvera vanhu kunoparadzwa zvachose, nokugehena rekusingaperi."
                },
                {
                    "number": 29,
                    "text": "Hongu, ndiye munhu mumwechete iyeyo akaisa mumwoyo maGadhiandoni kuti arambe achiita mabasa erima, neekuponda muruvande; uye akavamba ainazvo kubvira pakutanga kwemunhu kusvika munguva ino."
                },
                {
                    "number": 30,
                    "text": "Uye tarisai, ndiye uyu munyori wezvitema zvose. Uye tarisai, anoita mabasa ake erima nokuponda muruvande, uye vanogashidzana zvavanorangana, nezvitsidzo zvavo, nezvibvumirano zvavo, nekuronga kwavo kweuipi hwakanyanya, kubva kuchizvarwa nechizvarwa namaererano nekubata kwaanoita mwoyo yevana vevanhu."
                },
                {
                    "number": 31,
                    "text": "Uye zvino tarisai, akanga abata zvikuru mwoyo yemaNifai; hongu, zvekuti vakanga vave vanhu vaipa zvikuru; hongu, vazhinji vavo vakanga vasiya nzira yekururama, uye vakatsika-tsika mirairo yaMwari netsoka dzavo, uye vakaenda nedzavo nzira, uye vakazvivakira mifananidzo yegoridhe yavo nesirivha yavo."
                },
                {
                    "number": 32,
                    "text": "Uye zvakaitika kuti kwose kutadza uku kwakauya kwavari mukati memakore mashomanani, zvekuti zvizhinji zvacho zvakaitika mugore rechimakumi matanhatu nemanomwe rekutongwa kwevanhu vaNifai nevatongi."
                },
                {
                    "number": 33,
                    "text": "Uye vakakura nezvitadzo zvavo mugore rechimakumi matanhatu nemaserewo, vakarurama vakasuwa zvikuru nokuchema."
                },
                {
                    "number": 34,
                    "text": "Uye saka tinoona kuti maNifai akatanga kuderera mukusatenda, uye vakakura mukuipa nezvitadzo, maRamani akatanga kukura muruzivo rwaMwari vavo zvikuru; hongu, vakatanga kuchengeta zvisungo zvake nemirau, nekufamba muchokwadi uye vakati twasa pamberi pake."
                },
                {
                    "number": 35,
                    "text": "Uye saka tinoona kuti Mweya waIshe wakatanga kubva kumaNifai, pamusana peuipi nekuoma kwemwoyo yavo."
                },
                {
                    "number": 36,
                    "text": "Uye saka tinoona kuti Ishe vakatanga kudira Mweya wake kumaRamani, pamusana pekupfava kwavo nokuda kwavo kutenda mumazwi ake."
                },
                {
                    "number": 37,
                    "text": "Uye zvakaitika kuti maRamani vakavhima chikwata chemakororo aGadhiandoni; uye vakaparidza shoko raMwari mukati mevakanyanya kuipa vavo, zvekuti chikwata chiye chemakororo chakaparadzwa zvachose mukati memaRamani."
                },
                {
                    "number": 38,
                    "text": "Uye zvakaitika kuti kune rumwe rutivi, maNifai vakavavaka uye vakavatsigira, zvichitanga nekune vakanga vakanyanya kuipa vavo, kudakara vazara nenyika yose yemaNifai, uye vakafurira vazhinji vevakanga vari vakarurama kusvika vaburuka vave kutenda mabasa avo vave kutambira zvakapambwa, uye nokubatana navo mukuponda nemuzvikwata zvemuruvande."
                },
                {
                    "number": 39,
                    "text": "Uye saka vakatora, vakawana kufambiswa kwehurumende, zvekuti vakatsikirira pasi petsoka dzavo, uye vakarova nekubvarura uye vakafukatira varombo nevakapfava, nevateveri vaMwari vakazvirereka."
                },
                {
                    "number": 40,
                    "text": "Uye tinoona kuti vakanga vave pakaipa, uye vave kuibvira kuparadzwa kusingaperi."
                },
                {
                    "number": 41,
                    "text": "Uye zvakaitika kuti ndiko kupera kwakaita gore rechimakumi matanhatu nemasere rekutongwa kwemaNifai nevatongi."
                }
            ]
        },
        "/study/scriptures/bofm/hel/7": {
            "uri": "/study/scriptures/bofm/hel/7",
            "title": "Hiramani 7",
            "data_type": "chapter",
            "chapter_name": "Chitsauko 7",
            "chapter_summary": [
                "Nifai anorambwa kuchamhembe uye achibva adzokera kuZarahemura—Anonamata ari panharire yebindu rake uye achibva adaidza vanhu kuti vatendeuke kana kufa. Zvingangove makore 23 kusvika ku21 Kristu asati azvarwa."
            ],
            "book_intro": [
                "Huporofita hwaNifai, Mwanakomana waHiramani—Mwari vanotyisidzira maNifai kuti vachavashanyira mukushatirwa kwavo, vagovaparadza zvachose kunze kwekunge vatotendeuka pahuipi hwavo. Mwari vanorova vanhu vaNifai nezvirwere; vanotendeuka uye vobva vapindukira kwavari. Samueri, muRamani, anoporofita kumaNifai."
            ],
            "verses": [
                {
                    "number": 1,
                    "text": "Tarisai, zvino zvakaitika kuti mugore rechimakumi matanhatu nemapfumbamwe rekutongwa kwemaNifai nevatongi, kuti Nifai, mwanakomana waHiramani, akadzokera kunyika yeZarahemura achibva kunyika yekuchamhembe."
                },
                {
                    "number": 2,
                    "text": "Nokuti akanga amboenda mukati mevanhu vakanga vari munyika yechekuchamhembe, uye akaparidza shoko raMwari kwavari, uye akaporofita zvinhu zvizhinji kwavari."
                },
                {
                    "number": 3,
                    "text": "Uye vakaramba mashoko ake ose, zvekuti haana kuzokwanisa kugara pakati pavo, asi akadzokera zvakare kunyika yechizvarwa chake."
                },
                {
                    "number": 4,
                    "text": "Uye achiona vanhu vari mukati mehugaro hwechakaipa hunotyisa, uye aye makororo aGadhiandoni ari iwo ari muzvigaro zvekutonga—vakaba simba nemvumo yekutonga nyika; vasiya parutivi mirau ya Mwari, uye vasina chimwe chakanaka chavanoita pamberi pake; vasingaite zvakarurama kuvana vevanhu;"
                },
                {
                    "number": 5,
                    "text": "Vachitongera rufu vakarurama pamusana pekururama kwavo; vachiregera vane mhosva nevakaipa vachienda vasingarangwe pamusana pemari yavo; uye pamusoro paizvozvo vovabvumira kutungamira hurumende, kuti vatonge vachiita zvavanoda, kuti vapunduke, uye nokuwana mbiri munyika, uye, pamusoro paizvozvo vagokwanisa kuita upombwe nyore-nyore, nokuba, nokuuraya, uye vachiita maererano nokuda kwavo—"
                },
                {
                    "number": 6,
                    "text": "Zvino kuipa kukuru uku kwakanga kwauya kumaNifai, muchinguva chemakore mashomanani; uye Nifai zvaakazviona, mwoyo wake wakafuta nekusuwa mukati mechipfuva chake; uye akakanuka mukurwadziwa kwemweya wake:"
                },
                {
                    "number": 7,
                    "text": "Ini zvangu, dai ndakanga ndakawana mazuva angu mumazuva ababa vangu Nifai vakatanga kubva munyika yeJerusarema, kuti ndainge ndakafara naye munyika yechipikirwa; iyoyo nguva vanhu vake vaive nyore kunyengetedza, vakasimba mukuchengeta mirairo yaMwari, uye vachinonoka kuiswa mukutadza; uye vaikurumidza kuteerera kumazwi aIshe—"
                },
                {
                    "number": 8,
                    "text": "Hongu, dai mazuva angu akanga ari mumazuva iwayo, zvino mweya wangu ungadai wakawana mufaro mukururama kwehama dzangu."
                },
                {
                    "number": 9,
                    "text": "Asi tarisai, ndakapiwa kuti ano ndiwo mazuva angu, nokuti mweya wangu uchazara nekusuwa pamusana pehutsinye hwehama dzangu."
                },
                {
                    "number": 10,
                    "text": "Uye tarisai, zvino zvakaitika kuti pakanga pari panharire, yaive mubindu raNifai, raive munzira huru yaienda kumusika mukuru, waive muguta reZarahemura; naizvozvo, Nifai akanga apfugama panharire yaive mubindu make, nharire iyi yaivewo pedyo nemusiwo webindu raibuda nekunzira huru."
                },
                {
                    "number": 11,
                    "text": "Uye zvakaitika kuti paive nevamwe varume vakanga vachipfuura nepo uye vakaona Nifai achidira mweya wake kuna Mwari ari panharire; uye vakamhanya vakanotaurira vanhu zvavakanga vaona, uye vanhu vakauya pamwechete vari mhomho kuti vazoona kuti chii chikonzero chekuchemera kuipa kwevanhu zvakadaro."
                },
                {
                    "number": 12,
                    "text": "Uye zvino, Nifai paakasimuka akaona mhomho yevanhu vakanga vaungana pamwechete."
                },
                {
                    "number": 13,
                    "text": "Uye zvakaitika kuti akashama muromo wake akati kwavari: Tarisai, ko maunganirei? Kuti ndikutaurirei nezvezvitadzo zvenyu?"
                },
                {
                    "number": 14,
                    "text": "Hongu, pamusana pekuti ndakwira panharire pangu kuti ndidire mweya wangu kuna Mwari wangu, pamusana pekusuwa kukuru kwemwoyo wangu, kwakonzerwa nezvitadzo zvenyu!"
                },
                {
                    "number": 15,
                    "text": "Uye nenzira yekuchema kwangu nokugunun’una maungana pamwechete, uye muchishamiswa; hongu, uye munofanira kushamiswa zvikuru; hongu, makafanira kushamiswa nokuti makatorwa zvekuti dhiabhorosi akabata mwoyo yenyu zvikuru."
                },
                {
                    "number": 16,
                    "text": "Hongu, makabvuma sei kuti mufurirwe neuyo ari kutsvaka kurasa mweya yenyu mukusuwa kusingaperi nenhamo isina magumo?"
                },
                {
                    "number": 17,
                    "text": "Imi tendeukai, tendeukai imi! Ko munofirei? Dzokai imi, dzokai imi kuna Ishe Mwari venyu. Ko akuramwirei?"
                },
                {
                    "number": 18,
                    "text": "Pamusana pekuti maomesa mwoyo yenyu; hongu, hamuteerere kuzwi remufudzi akanaka; hongu, makamuita kuti akushatirirwei."
                },
                {
                    "number": 19,
                    "text": "Uye tarisai, kunze kwekuti akuunganidzei, kana mukasatendeuka, tarisai, achakuparadzai kuti muve nyama yembwa nezvikara."
                },
                {
                    "number": 20,
                    "text": "Imi, mungakanganwe sei Mwari wenyu muzuva iroro raakuponesai?"
                },
                {
                    "number": 21,
                    "text": "Asi tarisai, zvaive zvekuda kupunduka, kuti vagorumbidzwa nevanhu, hongu, uye kuti mungawane goridhe nesirivha. Uye maisa mwoyo yenyu paupfumi nezvinhu zvisina maturo zvenyika ino, zvamunopondera, muchipaza, uye muchiba, nokupupura nhema nezvemuvakidzani wenyu, nokuita kwose kutadza."
                },
                {
                    "number": 22,
                    "text": "Uye nechikonzero ichi nhamo ichauya kwamuri kunze kwekunge matendeuka. Nokuti kana musina kutendeuka, tarisai, guta guru rino, nemamwe maguta ose akatenderedza, ari munyika yedu ino, achatorwa zvekuti munenge musisina nzvimbo maari; nokuti tarisai, Ishe havape kwamuri simba, sezvavanga vachiita kusvika zvino, kuti mugone kurwisana nevavengi venyu."
                },
                {
                    "number": 23,
                    "text": "Nokuti tarisai, Ishe vanotaura achiti: Handizoratidza simba rangu kune vatadzi, kune uyu kupfuura uyo, kunze kwekune avo vanenge vatendeuka muzvitema zvavo, uye vagoteerera mazwi angu. Zvino naizvozvo, ndinoda kuti dai matarisa, hama dzangu, kuti zvichave nani kumaRamani pane kwamuri kunze kwekunge matotendeuka."
                },
                {
                    "number": 24,
                    "text": "Nokuti tarisai, vakarurama kupfuura imi, nokuti havana kutadzira ruzivo rwukuru rwuya rwamakatambira imi; naizvozvo Ishe vachavanzwira tsitsi; hongu, vacharebesa mazuva avo uye vagopamhidzira mbeu yavo, kana dai imi muchinge maparadzwa zvachose kunze kwekunge matendeuka."
                },
                {
                    "number": 25,
                    "text": "Hongu, nhamo kwamuri pamusana pekutadza kwenyu kwauya mukati menyu; uye imi makabva mabatana mazviri, hongu, kuchikwata chemuruvande chiya chakaitwa naGadhiandoni!"
                },
                {
                    "number": 26,
                    "text": "Hongu, nhamo ichauya kwamuri pamusana pekuzvida kuya kwamabvumira kuti kupinde mumwoyo yenyu, kwakusimudzai pamusoro kupfuura pane chakanaka pamusana pekupfuma kwenyu kukuru!"
                },
                {
                    "number": 27,
                    "text": "Hongu, nhamo kwamuri pamusana pekuipa kwenyu nekutadza kwenyu."
                },
                {
                    "number": 28,
                    "text": "Uye kunze kwekunge matendeuka muchafa; hongu, kana nyika dzenyu muchadzitorerwa, uye muchaparadzwa kubviswa pamusoro penyika."
                },
                {
                    "number": 29,
                    "text": "Tarisai zvino, handizi kuti zvinhu izvi zvichaitika, ini pachangu, nokuti handizirini ndinoziva kuti zvinhu izvi ndezvechokwadi nokuti Ishe Mwari vakaita kuti ndizvizive, naizvozvo ndinopupura kuti zvichave."
                }
            ]
        },
        "/study/scriptures/bofm/hel/8": {
            "uri": "/study/scriptures/bofm/hel/8",
            "title": "Hiramani 8",
            "data_type": "chapter",
            "chapter_name": "Chitsauko 8",
            "chapter_summary": [
                "Nhubu dzevatongi dzinotsvaka kufurira vanhu kuti vamukire Nifai—Abrahama, Mosesi, Zenosi, Zenoki, Eziasi, Isaya, Jeremia, Rihai naNifai vose vakapupura nezvaKristu—Nokufemerwa Nifai anotaura kupondwa kwemutongi mukuru. Zvingangove makore 23 kusvika ku21 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti Nifai ataura mazwi aya, tarisai, paive nevarume vakanga vari vatongi, vakanga vari vechikwata cheruvande chaGadhiandoni, uye vakashatirwa, uye vakachema vachimurwisa, vachiti kuvanhu: Sei musingabate munhu uyu muuye naye, kuti arangwe maererano nemhosva yaaita?"
                },
                {
                    "number": 2,
                    "text": "Sei muchiona murume uyu, uye muchimunzwa achituka vanhu ava nemitemo yedu?"
                },
                {
                    "number": 3,
                    "text": "Nokuti tarisai, Nifai akanga ataura navo maererano nekuora kwakaita mutemo wavo; hongu, Nifai akataura zvinhu zvizhinji zvisingagone kunyorwa; uye hapana chaakataura chaipesana nemirairo yaMwari."
                },
                {
                    "number": 4,
                    "text": "Uye vatongi avo vakamushatirirwa nokuti aitaura kwavari zviri pachena maererano nemabasa avo emuruvande erima; zvakadaro, havana kukwanisa kuisa maoko avo paari, nokuti vaitya kuti vanhu vangachemere kuvarwisa."
                },
                {
                    "number": 5,
                    "text": "Naizvozvo vakachemera kuvanhu, vachiti: Sei muchibvumira munhu uyu kuti atituke? Nokuti tarisai anopa vanhu vano vose mhosva, kana mukuparadzwa, hongu, uye nokutiwo maguta edu makuru aya tichaatorerwa, kuti tichashaya nzvimbo maari."
                },
                {
                    "number": 6,
                    "text": "Uye zvino tinoziva kuti izvi hazviitike, nokuti tarisai, tine simba, uye maguta edu makuru, saka vavengi vedu havagone kutikurira."
                },
                {
                    "number": 7,
                    "text": "Uye zvakaitika kuti ndiko kumutsa kwavakaita vanhu kuti vashatirirwe Nifai, uye ndokuisa kupesana mukati mavo; nokuti kune vamwe vakachema vachiti: Muregei murume uyu ega, nokuti munhu akanaka, uye izvo zvinhu zvaari kutaura chokwadi zvichaitika kunze kwekunge tatendeuka."
                },
                {
                    "number": 8,
                    "text": "Hongu, tarisai, kwose kutongwa kuchauya patiri kwaapupura kwatiri; nokuti tinoziva kuti apupura chaizvo kwatiri maererano nokutadza kwedu. Uye tarisai zvakawanda, uye anoziva zvose zvinhu zvichatiwira sekuziva kwaanoita zvitadzo zvedu;"
                },
                {
                    "number": 9,
                    "text": "Hongu, uye tarisai, dai anga asiri muporofita haaipupura maererano nezvinhu izvozvo."
                },
                {
                    "number": 10,
                    "text": "Uye zvakaitika kuti avo vanhu vaitsvaka kuparadza Nifai vakamanikidzwa pamusana pekutya kwavo, kuti vasaise maoko avo paari; saka akatanga zvakare kutaura kwavari, aona kuti kune vamwe vakanga vachimuda, zvekuti vamwe vacho vakabva vatya."
                },
                {
                    "number": 11,
                    "text": "Naizvozvo akatunhwa kuti arambe achitaura zvakawanda kwavari achiti: Tarisai, hama dzangu, hamuna kuverenga here kuti Mwari vakapa simba kumunhu mumwechete, Mosesi, kuti arove mvura dzeGungwa Dzvuku, dzikabva dzapatsanuka uko nekoko, zvekuti maIsraeri, avo vakanga vari madzibaba edu, vakayambuka nepakaoma, uye mvura ikadzokera pakare pamauto emaEgipita uye ikaamedza?"
                },
                {
                    "number": 12,
                    "text": "Uye zvino tarisai, kana Mwari vakapa murume uyu simba rakadaro, zvino sei muchiitirana nharo pachenyu, uye muchiti haana simba raakandipa rinoita kuti ndizive kutongwa kuchauya pamuri kunze kwekunge matendeuka?"
                },
                {
                    "number": 13,
                    "text": "Asi, tarisai, hamusi kuramba mazwi angu chete, asi muri kurambawo ose mazwi akataurwa namadzibaba edu, nemazwiwo akataurwa nemurume uyu, Mosesi, uyo akanga akapiwa simba guru rakadai, hongu, mazwi aakataura maererano nezvekuuya kwaMesia."
                },
                {
                    "number": 14,
                    "text": "Hongu, haana kutaura zvinyorwa zvinoti Mwanakomana waMwari achauya? Uye kusimudza kwaakaita nyoka yedare murenje, kana iye achauya achasimudzwawo."
                },
                {
                    "number": 15,
                    "text": "Uye vose vachatarisa panyoka iyoyo vachapona, kana naizvozvo vose vachatarisa kune Mwanakomana waMwari nerutendo, vaine mweya wakatyoka, vachava vapenyu, kana kusvika kuupenyu huya hwokusingapere."
                },
                {
                    "number": 16,
                    "text": "Uye zvino tarisai, Mosesi haana kungopupura nezvezvinhu izvi chete, asi nevose maporofita vatsvene vakapupurawo, kubvira kumazuva ake kusvika kumazuva aAbrahama."
                },
                {
                    "number": 17,
                    "text": "Hongu, uye tarisai, Abrahama akaona nezvekuuya kwake, uye akazadzwa nomufaro uye akapembera."
                },
                {
                    "number": 18,
                    "text": "Hongu, uye ndinoti kwamuri, hazvizizvo chete izvi zvaizivikanwa naAbrahama, asi kwaive nevazhinji Abrahama asati aveko vakanga vakadaidzwa nehurongwa hwaMwari; hongu, kana negungano reMwanakomana wake; uye kuti zviratidzwe kuvanhu, zviuru nezviuru zvemakore asati auya, kuti kana rununuro rwuchauya kwavari."
                },
                {
                    "number": 19,
                    "text": "Uye zvino ndinoti makafanira kuziva, kuti kana kubvira mumazuva aAbrahama kwainge kuine vaporofita vazhinji vakapupura zvinhu izvi; hongu, tarisai, muporofita Zenosi akataura asingatye; zvakaita kuti auraiwe."
                },
                {
                    "number": 20,
                    "text": "Uye tarisai, naZenokiwo, naEziasiwo, Isayawo, naJeremia, (Jeremia ari iye muporofita mumwecheteyo akapupura nezvekuparadzwa kweJerusarema) uye zvino tinoziva kuti Jerusarema yakaparadzwa maererano nemazwi aJeremia. Ko zvino Mwanakomana waMwari anotadza nei kuuya maererano nechiporofita chake?"
                },
                {
                    "number": 21,
                    "text": "Uye zvino munoita nharo kuti Jerusarema hayina kuparadzwa? Mungati here vanakomana vaZedekia havana kuuraiwa here, kusara kwaMureki? Hongu, uye hamuone here kuti mbeu yaZedekia inesu, uye vakatandaniswa munyika yeJerusarema? Asi tarisai izvi hazvizizvo zvose—"
                },
                {
                    "number": 22,
                    "text": "Baba wedu Rihai akabviswa muJerusarema pamusana pekuti akapupura pamusoro pezvinhu izvi. Nifai naiyewo akapupura pamusoro pezvinhu izvi, uye kunge esewo madzibaba, edu akapupura, kana kusvika kunguva ino; hongu, vakapupura nezvekuuya kwaKristu, uye vakatarisira, uye vakafara muzuva rake richauya."
                },
                {
                    "number": 23,
                    "text": "Uye tarisai, ndiye Mwari, uye ndiye anavo, uye akazviratidza kwavari, kuti vakanunurwa naye; uye vakapa kwaari mbiri, pamusana peicho chichauya."
                },
                {
                    "number": 24,
                    "text": "Uye zvino, ndichiona kuti munozviziva zvinhu uye hamugone kuzviramba kunze kwekunge mave kunyepa, naizvozvo munaizvozvi matotadza, nokuti makaramba zvose zvinhu izvi, kana dai paine umbowo hwakawanda hwamakatambira; hongu, kana imi makagashira zvinhu zvose, zvinhu zviri kudenga, nezvinhu zvose zviri munyika pasi, seumbowo kuti ndezvechokwadi."
                },
                {
                    "number": 25,
                    "text": "Asi tarisai, imi makaramba chokwadi, uye mukapandukira Mwari venyu mutsvene; uye kana panguva ino, kunze kwekuti muzviisire upfumi kudenga, uko kusina chinoora, uye uko kusina chakasviba chingauyeko, muri kuzviunganidzira hasha muzuva rekutongwa."
                },
                {
                    "number": 26,
                    "text": "Hongu, kana panguva ino muri kuibva, pamusana pekuponda kwenyu nokupomba kwenyu uye nehuipi, kuparadzwa kusingaperi; hongu, uye kunze kwekunge matendeuka zvichauya nokukurumidza kwamuri."
                },
                {
                    "number": 27,
                    "text": "Hongu, tarisai kana iye zvino zvatove pamisiwo yenyu; hongu, endai imi kuchigaro chekutonga, uye mutsvake; uye tarisai, mutongi wenyu apondwa, uye arere muropa rake; uye apondwa nemunin’ina wake, ari kutsvaka kugara muchigaro chekutonga."
                },
                {
                    "number": 28,
                    "text": "Uye tarisai, vose ndevechikwata chenyu chemuruvande, chakaitwa naGadhiandoni neuyo akaipa anotsvaka kuparadza mweya yevanhu."
                }
            ]
        },
        "/study/scriptures/bofm/hel/9": {
            "uri": "/study/scriptures/bofm/hel/9",
            "title": "Hiramani 9",
            "data_type": "chapter",
            "chapter_name": "Chitsauko 9",
            "chapter_summary": [
                "Nhumwa dzinoona mutongi mukuru akafa pachigaro chekutonga—Dzinoiswa mutirongo uye dzozosunungurwa mushure—Nekufemerwa Nifai anoziva kuti Seandumu ndiye aponda—Nifai anobvumwa nevamwe semuporofita. Zvingangove makore 23 kusvika ku21 Kristu asati azvarwa."
            ],
            "verses": [
                {
                    "number": 1,
                    "text": "Tarisai, zvino zvakaitika kuti Nifai ataura mazwi aya, vamwe vanhu vakanga vari mukati mavo vakamhanyira kuchigaro chekutonga; hongu, kana vanosvika vashanu vakaenda, uye vakati pachavo, vachienda:"
                },
                {
                    "number": 2,
                    "text": "Tarisai, zvino tichaziva zvechokwadi kana murume uyu ari muporofita uye kana Mwari vamutuma kuti aporofite zvinhu zvinoshamisa kudai kwatiri. Tarisai, hatitende kuti akatumwa; hongu, hatitende kuti muporofita; zvisinei, kana chinhu ichi chaataura nezvemutongi mukuru chiri chechokwadi, kuti afa, saka tichatenda kuti mamwe mazwi aataura ndeechokwadi."
                },
                {
                    "number": 3,
                    "text": "Uye zvakaitika kuti vakamhanya nesimba ravo rose, uye vakapinda kuchigaro chekutonga; uye tarisai, mutongi mukuru akanga awira pasi, uye arere muropa rake."
                },
                {
                    "number": 4,
                    "text": "Uye zvino tarisai, pavakaona izvi vakashamiswa zvikuru, zvekuti vakabva vawira pasi; nokuti havana kunge vatenda mazwi akanga ataurwa naNifai maererano nezvemutongi mukuru."
                },
                {
                    "number": 5,
                    "text": "Asi zvino, pavakaona vakatenda, uye vakabatwa nokutya kuti kutongwa kwose kwakanga kwataurwa naNifai kungauye kuvanhu; naizvozvo vakadedera, uye vakawira pasi."
                },
                {
                    "number": 6,
                    "text": "Zvino, pakarepo mutongi apondwa—iye abaiwa nemunin’ina wake akapfeka zvekuzvivanza, uye akatiza, uye varanda vakamhanya uye vakanotaurira vanhu, vachidaidzira kuponda pakati pavo;"
                },
                {
                    "number": 7,
                    "text": "Uye tarisai vanhu vakaungana pamwechete panzvimbo yechigaro chekutonga—uye tarisai, vakashamiswa vachiona varume vaye vashanu vakanga vakawira pasi."
                },
                {
                    "number": 8,
                    "text": "Uye zvino tarisai, vanhu havana chavaiziva nezve mhomho yevanhu vakanga vaungana pamwechete kubindu raNifai; naizvozvo vakati pachavo: Ava varume ndivo vaponda mutongi, uye Mwari avarova kuti vatadze kutitiza."
                },
                {
                    "number": 9,
                    "text": "Uye zvakaitika kuti vakavabata, uye vakavasunga uye vakavakanda mutirongo. Uye kwaive neshoko rakatumirwa kwose kuti mutongi akauraiwa, nokuti vapondi vakabatwa vakakandwa mutirongo."
                },
                {
                    "number": 10,
                    "text": "Uye zvakaitika kuti mangwana acho vanhu vakaunganidzana pamwechete kuti vacheme nokutsanya, pakuvigwa kwegamba mutongi mukuru akanga auraiwa."
                },
                {
                    "number": 11,
                    "text": "Uye kana neavo vatongi vaive kubindu raNifai, uye vakanzwa mazwi ake, vakanga vakaunganawo parufu apa."
                },
                {
                    "number": 12,
                    "text": "Uye zvakaitika kuti vakavhunza kuvanhu, vachiti: Ko varipiko vaya vashanu vatumwa kuzobvunza nezvemutongi mukuru kuti afa here? Uye vakapindura uye vakati: Nezve ava vashanu vamuri kuti matuma, hapana chatinoziva; asi pane vashanu vanove ndivo vapondi, vatakakanda mutirongo."
                },
                {
                    "number": 13,
                    "text": "Uye zvakaita kuti vatongi vakati vanhu ava ngavauiswe; uye vakauiswa, uye tarisai, ndivo vaye vashanu vakanga vatumwa; uye tarisai vatongi vakabvunza kwavari kuti vazive maererano nenyaya iyi, uye vakavataurira zvose zvavakanga vaita, vachiti:"
                },
                {
                    "number": 14,
                    "text": "Takamhanya tikauya panzvimbo yechigaro chekutonga, uye taona zvose zvinhu kana sekupupura kwakanga kwaita Nifai, takashamiswa zvekuti takawira pasi; uye patakanga tamuka, tarisai ndipo pavakabva vatikanda mutirongo."
                },
                {
                    "number": 15,
                    "text": "Zvino, kana zviri zvekupondwa kwemurume uyu, hatizive azviita; uye izvi chete ndizvo zvatinoziva, takamhanya tikauya sezvamakanga muchida, uye tarisai akanga afa, sekutaura kwemazwi aNifai."
                },
                {
                    "number": 16,
                    "text": "Uye zvino zvakaitika kuti vatongi vakataura nyaya kuvanhu, uye vakachema kurwisa Nifai, vachiti: Tarisai, tinoziva kuti iye Nifai uyu akanga akabvumirana nemumwe kuti vauraye mutongi uyu, uye kuti kana ozotitaurira isu, angangotipindutsira mukutenda kwake, kuti agozvisimudzira segamba, rakasarudzwa naMwari, uye arimuporofita."
                },
                {
                    "number": 17,
                    "text": "Uye zvino tarisai, tichamuwana munhu uyu, uye achareurura mhosva yake uye oita kuti tizive isu chaiye akaponda mutongi uyu."
                },
                {
                    "number": 18,
                    "text": "Uye zvakaitika kuti vashanu vaye vakasunungurwa musi wekuvigwa kwemutongi. Zvakadaro, vakatsiura vatongi pamusoro pemazwi avakanga vataura maererano naNifai, uye vakarwisana navo mumwe nomumwe kudakara vavanyadzisa."
                },
                {
                    "number": 19,
                    "text": "Zvakadaro, vakaita kuti Nifai atorwe asungwe uye auiswe kumhomho yevanhu, uye vakatanga kumubvunza mibvunzo yakasiyana-siyana kuti zvimwe vanga muwane, kuti vagomupa mhosva yekufa—"
                },
                {
                    "number": 20,
                    "text": "Vachiti kwaari: Une mumwe wawakarangana naye; ndiani munhu aponda? Zvino titaurire, uye ubvume kutadza kwako; vachiti: Tarisai heino mari; uye tinokupa upenyu hwako kana ukatitaurira, uye bvuma chitenderano chawakaita naye."
                },
                {
                    "number": 21,
                    "text": "Asi Nifai akati kwavari: Imi zvirema, imi musina kudzingiswa mumwoyo, imi mapofu, uye imi vanhu makaomesa mitsipa, munoziva here kuti Ishe Mwari venyu vachakubvumirai kwenguva yakadii kuti mufambe naidzo nzira dzenyu idzi dzechitema?"
                },
                {
                    "number": 22,
                    "text": "Imi makafanira kutanga kuridza mhere nokuchema, pamusana pekuparadzwa kukuru kwakakumirirai pane ino nguva, kunze kwekunge matendeuka."
                },
                {
                    "number": 23,
                    "text": "Tarisai munoti ndakarangana nemumwe munhu kuti aponde Sizoramu, mutongi wedu mukuru. Asi tarisai, ndinoti kwamuri, izvi zvakonzerwa pamusana pekuti ndakapupura kwamuri kuti muzive maererano nechinhu ichi; hongu, kuti ugove umbowo kwamuri, kuti ndaiziva nezve uipi neruvengo rwuri mukati menyu."
                },
                {
                    "number": 24,
                    "text": "Uye pamusana pekuti ndaita izvi, munoti ndarangana nemunhu kuti aite chinhu ichi; hongu, pamusana pekuti ndakakuratidzai chiratidzo ichi mandishatirirwa, uye mave kutsvaka kundiparadza."
                },
                {
                    "number": 25,
                    "text": "Uye zvino tarisai, ndichakuratidzai chimwe chiratidzo, uye tigoona kuti muchinhu ichi muchatsvaka kundiparadza here."
                },
                {
                    "number": 26,
                    "text": "Tarisai ndinoti kwamuri: Endai kumba kwaSeandumu, iye munin’ina waSizoramu, munoti kwaari—"
                },
                {
                    "number": 27,
                    "text": "Ko Nifai, anonyepera kuve muporofita, anoporofita kuipa kwakanyanya nezvevanhu ava, akabvumirana newe here, zvaita kuti uponde Sizoramu, uyo mukoma wako?"
                },
                {
                    "number": 28,
                    "text": "Uye tarisai, achati kwamuri, Kwete."
                },
                {
                    "number": 29,
                    "text": "Uye imi muchati kwaari: Wakaponda mukoma wako here?"
                },
                {
                    "number": 30,
                    "text": "Uye achamira achitya, uye achishaya chekutaura. Uye tarisai, acharamba kwamuri; uye achaita sezvatomushamisa; zvakadaro, achataura kwamuri kuti haana mhosva."
                },
                {
                    "number": 31,
                    "text": "Asi tarisai, imi muchamutarisisa, uye muchaona ropa panhumbi dzake."
                },
                {
                    "number": 32,
                    "text": "Uye kana maona izvi, imi muchati: Ko ropa iri rabva kupi? Hatizive here kuti iri iropa remukoma wako?"
                },
                {
                    "number": 33,
                    "text": "Uye zvino achadedera, uye agobva apinduka kumeso, kana kuita seavingwa nerufu."
                },
                {
                    "number": 34,
                    "text": "Uye zvino imi muchati: Pamusana pekutya uko nokupinduka kwaita uso hwako, tarisai tinoziva kuti une mhosva."
                },
                {
                    "number": 35,
                    "text": "Uye zvino achabatwa nekutya kukuru; uye zvino achareurura kwamuri, uye asisarambe kuti akaita kuponda uku."
                },
                {
                    "number": 36,
                    "text": "Uye zvino achati kwamuri, kuti ini Nifai, hapana chandinoziva nezvenyaya iyi kunze kwekuti yakapiwa kwandiri nesimba raMwari. Uye zvino muchaziva kuti ndiri murume akavimbika, nekuti ndakatumirwa kwamuri naMwari."
                },
                {
                    "number": 37,
                    "text": "Uye zvakaitika kuti vakaenda vakanoita, kana sekutaurirwa kwavakanga vaitwa na Nifai. Uye tarisai, mazwi aakanga ataura aive echokwadi; nokuti maererano nemazwi akaramba; uye mayereranawo nemazwi akareurura."
                },
                {
                    "number": 38,
                    "text": "Uye akaitwa kuti aratidze kuti iye ndiye mhondi, zvekuti vaye vashanu vakabva vasunungurwa, uye kana naNifaiwo."
                },
                {
                    "number": 39,
                    "text": "Uye kwaive nevamwe vemaNifai vakatenda mazwi aNifai; uye kwaive nevamwewo, vakatenda pamusana peuchapupu hwevashanu vaye, nokuti vakanga vapinduka vari mutirongo."
                },
                {
                    "number": 40,
                    "text": "Uye zvino kwaive nevamwe muvanhu, vaiti Nifai muporofita."
                },
                {
                    "number": 41,
                    "text": "Uye kwaive nevamwe vaiti: Tarisai, ivo ndiMwari, nokuti kunze kwekunge vari mwari havaiziva zvinhu zvose izvi. Nokuti tarisai, vatiudza pfungwa dzemwoyo yedu, uye vatiudzawo zvinhu; uye vakatiudzawo munhu chaiye akaponda mutongi wedu mukuru."
                }
            ]
        },
        "/study/scriptures/bofm/hel/10": {
            "uri": "/study/scriptures/bofm/hel/10",
            "title": "Hiramani 10",
            "data_type": "chapter",
            "chapter_name": "Chitsauko 10",
            "chapter_summary": [
                "Ishe vanopa Nifai simba rekunama—Anopiwa simba rekusunga kana kusunungura pasi nekudenga—Anoudza vanhu kuti vatendeuke kana kufa—Mweya unomutakura kumhomho nemhomho. Zvingangove makore 21 kusvika ku20 Kristu asati azvarwa."
            ],
            "verses": [
                {
                    "number": 1,
                    "text": "Uye zvakaitika kuti pakave nekutsaukana pakati pevanhu, zvekuti vakapatsanurana ava nekuku avo nekoko uye vakaenda nzira dzakasiyana, vachisiya Nifai ega, amire pakati pavo."
                },
                {
                    "number": 2,
                    "text": "Uye zvakaitika kuti Nifai akatora nzira yake akaenda kumba kwake, achifungisisa pamusoro pezvinhu zvaakanga aratidzwa naIshe."
                },
                {
                    "number": 3,
                    "text": "Uye zvakaitika kuti zvaakanga achifungisisa kudaro—akasuwa zvikuru pamusana pekuipa kwevanhu vaNifai, mabasa avo erima akavandika, nokuponda kwavo, nokupunza kwavo, nokutadza kwakasiyana-siyana—uye zvakaitika kuti zvaakanga achifungisisa kudaro mumwoyo make, tarisai, izwi rakauya kwaari richiti:"
                },
                {
                    "number": 4,
                    "text": "Wakaropafadzwa iwe Nifai, pamusoro pezvinhu zvawaita; nokuti ndaona matauriro awakaita shoko usina kuneta, randakakupa kuti upe vanhu ava. Uye hauna kuvatya, uye hauna kutsvaka upenyu hwako, asi wakatsvaka kuda kwangu, nokuchengeta mirairo yangu."
                },
                {
                    "number": 5,
                    "text": "Uye zvino, nokuti wakaita izvi usina kuneta, tarisai, ndichakuropafadza nariini; uye ndichakuita uve mukuru mukutaura nemuzviito, murutendo nemumabasa; hongu, kana zvinhu zvose zviitirwe iwe maererano neshoko rako, nokuti hauzokumbira izvo zvisiri mukuda kwangu."
                },
                {
                    "number": 6,
                    "text": "Tarisai, ndiwe Nifai, uye ndini Mwari. Tarisai, ndiri kuzvitaura kwauri pamberi pengirozi dzangu, kuti uchave nesimba kuvanhu ava, uye ucharova pasi nenzara, nezvirwere, nekuparadza, maererano nekuipa kwevanhu ava."
                },
                {
                    "number": 7,
                    "text": "Tarisai, ndinopa kwauri simba, rekuti chose chauchasunga panyika chichasungwa kudenga; uye chose chauchasunungura panyika chichasunungurwa kudenga; uye saka uchave nesimba kuvanhu ava."
                },
                {
                    "number": 8,
                    "text": "Uye saka ukati kutemberi iyi ngaitsemuke nepakati, zvichaitika."
                },
                {
                    "number": 9,
                    "text": "Uye kana ukati kugomo iri, koromoka uye uti sandara, zvichaitika."
                },
                {
                    "number": 10,
                    "text": "Uye tarisai, kana ukati Mwari vacharova vanhu ava, zvichaitika."
                },
                {
                    "number": 11,
                    "text": "Uye zvino tarisai, ndinokutuma, kuti uende unotaura kuvanhu ava, kuti Ishe Mwari vanova ndivo Samasimba anoti: Kunze kwekunge matendeuka mucharohwa, kana kuparadzwa."
                },
                {
                    "number": 12,
                    "text": "Uye tarisai, zvino zvakaitika kuti Ishe pavakanga vataura mazwi aya kuna Nifai, akamira akasaenda kumba kwake, asi akadzokera kumhomho dzevanhu vakanga vakapararira pamusoro penyika, uye akatanga kuvaudza shoko raIshe rakanga rataurwa kwaari, nezvekuparadzwa kana vasina kutendeuka."
                },
                {
                    "number": 13,
                    "text": "Zvino tarisai, kana dai zvazvo Nifai akaita chishamiso chikuru chekuvataurira nezve kufa kwemutongi mukuru, vakaomesa mwoyo yavo, uye vakasateerera kumazwi aIshe."
                },
                {
                    "number": 14,
                    "text": "Naizvozvo Nifai akavaudza shoko raIshe, achiti: Kunze kwekunge matendeuka, Ishe vanodaro, mucharohwa kana kusvika mukuparadzwa."
                },
                {
                    "number": 15,
                    "text": "Uye zvakaitika kuti Nifai zvaakanga avataurira shoko, tarisai, vakaramba vakaomesa mwoyo yavo uye vakaramba kuteerera mazwi ake; naizvozvo vakamutuka, uye vakatsvaka kuti vamubate kuti vamukande mutirongo."
                },
                {
                    "number": 16,
                    "text": "Asi tarisai, simba raMwari raive naye, uye vakatadza kumutora kuti vamukande mutirongo, nokuti akatorwa neMweya akabviswa pakati pavo."
                },
                {
                    "number": 17,
                    "text": "Uye zvakaitika kuti ndokuenda ari muMweya, kumhomho nemhomho, achitaura shoko raMwari, kusvika aritaura kwavari vose, kana kuritumira mukati mevanhu vose."
                },
                {
                    "number": 18,
                    "text": "Uye zvakaitika kuti havana kuda kuteerera kumazwi ake; uye kukatanga kuve nekupesana, zvekuti vakanga vaparadzana pachavo uye vakatanga kuurayana nemunondo."
                },
                {
                    "number": 19,
                    "text": "Uye ndiko kupera kwakaita gore rechimakumi manomwe nerimwechete rekutongwa kwevanhu vaNifai nevatongi."
                }
            ]
        },
        "/study/scriptures/bofm/hel/11": {
            "uri": "/study/scriptures/bofm/hel/11",
            "title": "Hiramani 11",
            "data_type": "chapter",
            "chapter_name": "Chitsauko 11",
            "chapter_summary": [
                "Nifai anonyengetedza Ishe kuti vaise nzara kunze kwehondo—Vazhinji vanofa—Vanotendeuka, uye Nifai obva akumbira Ishe mvura—Nifai naRihai vanotambira zvakazarurwa zvizhinji—Makororo aGadhiandoni anozvisimbisa munyika. Zvingangove makore 20 kusvika ku6 Kristu asati azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mugore rechimakumi manonwe nemaviri rekutonga kwevatongi kupesana kwakawanda, zvekuti kwakaita hondo munyika yose mukati mevanhu vose vaNifai."
                },
                {
                    "number": 2,
                    "text": "Uye chaive ichochi chikwata chemuruvande chemakororo chaiita mabasa ekuparadza aya neuipi. Uye hondo iyi yakatora gore rose iroro; uye kana mugore rechimakumi manomwe nematatu yakanga iriko."
                },
                {
                    "number": 3,
                    "text": "Uye zvakaitika kuti mugore iri Nifai akachema kunaIshe achiti:"
                },
                {
                    "number": 4,
                    "text": "Ishe, musabvumire kuti vanhu ava vaparadzwe nemunondo; asi Ishe, itai kuti kuve nenzara munyika, kuvamutsa kuti varangarire Ishe Mwari vavo, uye zvimwe vangatendeuke vakadzokera kwamuri."
                },
                {
                    "number": 5,
                    "text": "Uye saka zvakaitwa, maererano nemazwi aNifai. Uye pakave nenzara huru munyika, muvanhu vose vaNifai. Uye saka mugore rechimakumi manomwe nemana nzara yakaenderera, uye basa rekuparadza nemunondo rakamira asi rikarwadza nenzara."
                },
                {
                    "number": 6,
                    "text": "Uye iri basa rekuparadza rakaendererawo mugore rechimakumi manomwe nemashanu. Nokuti nyika yakarohwa zvekuti yakaoma, uye ikasaita mbeu mumwaka wembeu; uye nyika yose yakanga yarohwa, kana kumaRamani nekumaNifai, zvekuti vakarohwa vakafa zviuru nezviuru munzvimbo dzakanga dzakanyanya kutadza."
                },
                {
                    "number": 7,
                    "text": "Uye zvakaitika kuti vanhu vakaona kuti vakanga voda kupera nenzara, uye vakatanga kurangarira Ishe Mwari vavo; uye vakatanga kurangarira mazwi aNifai."
                },
                {
                    "number": 8,
                    "text": "Uye vanhu vakatanga kuchema kuvatongi vakuru vavo nekuvatungamiri vavo, kuti vati kuna Nifai: Tarisa, tinoziva kuti iwe uri munhu waMwari, uye naizvozvo chemera kuna Ishe Mwari vedu kuti abvise kwatiri nzara iyi, tichitya kuti mazwi ose awakataura kwatiri maererano nokuparadzwa kwedu angazadzikiswe."
                },
                {
                    "number": 9,
                    "text": "Uye zvakaitika kuti vatongi vakataura kuna Nifai, semazwi aidiwa kuti vataure. Uye zvakaitika kuti Nifai akaona kuti vanhu vakanga vatendeuka uye vakazvirereka pachavo nenhumbi dzemasaga, akachema zvakare kuna Ishe, achiti:"
                },
                {
                    "number": 10,
                    "text": "Ishe, tarisai vanhu ava vari kutendeuka; uye vakatsvaira chiya chikwata chaGadhiandoni kuchibvisa mukati mavo zvekuti hakusisina, uye kana mazano emuruvande vakaaviga muvhu."
                },
                {
                    "number": 11,
                    "text": "Zvino Ishe, pamusana pekuzvirereka kwavo mungabvise here kushatirwa kwenyu, uye regai kushatirwa kwenyu kunyaradzwe nekuparadza avo vanhu vane uipi avo vamakatoparadza kare."
                },
                {
                    "number": 12,
                    "text": "Ishe, mungabvise kushatirwa kwenyu here, hongu, kushatirwa kwenyu kunotyisa, uye muite kuti nzara iyi ipere munyika ino."
                },
                {
                    "number": 13,
                    "text": "Ishe, mungateerere kwandiri here, uye itai kuti zviitike semazwi angu, uye mutumire mvura pamusoro penyika, kuti iburitse michero yayo, nembeu dzavo mumwaka wembeu."
                },
                {
                    "number": 14,
                    "text": "Ishe, makateerera kumazwi angu zvandakati, Ngakuve nenzara, kuti nhamo yemunondo ipere; uye ndinoziva kuti munozviita, kana panguva ino, teererai kumazwi angu, nokuti makati: Kana vanhu ava vakatendeuka ndinovaponesa."
                },
                {
                    "number": 15,
                    "text": "Hongu Ishe, uye munoona kuti vatendeuka, pamusana penzara nezvinonetsa nokuparadzwa kwakauya kwavari."
                },
                {
                    "number": 16,
                    "text": "Uye zvino Ishe, mungabvise kushatirwa kwenyu here, uye muvaedze zvakare kuti havangakushandirei here? Uye kana zvakadaro Ishe, munogona kuvaropafadza maererano nemazwi enyu amakataura."
                },
                {
                    "number": 17,
                    "text": "Uye zvakaitika kuti mugore rechimakumi manomwe nematanhatu Ishe vakabvisa kushatirwa kwavo kuvanhu, uye vakaita kuti mvura inaye panyika, zvekuti yakaburitsa michero yayo mumwaka wemichero yayo. Uye zvakaitika kuti yakaburitsa mbeu dzayo mumwaka wembeu dzayo."
                },
                {
                    "number": 18,
                    "text": "Uye tarisai, vanhu vakafara uye vakarumbidza Mwari, uye pamusoro penyika pose pakazadzwa nokufara; uye vakaregera zvekutsvaka kuparadza Nifai, asi vakamukudza semuporofita mukuru, uye semunhu waMwari, ane simba nemvumo zvaakapiwa naMwari."
                },
                {
                    "number": 19,
                    "text": "Uye tarisai, Rihai, munin’ina wake, akanga asingasarire shure kwake kana padiki muzvinhu zviri maererano nokurarama."
                },
                {
                    "number": 20,
                    "text": "Uye saka zvakaitika kuti vanhu vaNifai vakatanga kubudirira zvakare munyika, uye vakatanga kuvaka matongo avo, uye vakatanga kuwanda nekupararira, kana kudakara vazadza pamusoro penyika, kwose kuchamhembe nekumaodzanyemba, kubvira kugungwa kumadokero kusvika kugungwa kumabvazuva."
                },
                {
                    "number": 21,
                    "text": "Uye zvakaitika kuti gore rechimakumi manomwe nematanhatu rakapera murunyararo. Uye gore rechimakumi manomwe nemakore manomwe rakatanga murunyararo; uye chechi ikapararira kwose pamusoro penyika; uye vazhinji vevanhu, kwose kumaNifai nekumaRamani, vakanga vave vechechi; uye vakawana runyararo rwukuru kwazvo munyika; uye ndiko kupera kwakaita gore rechimakumi manomwe nemanomwe."
                },
                {
                    "number": 22,
                    "text": "Uye kana mugore rechimakumi manomwe nemasere makanga muine runyararo, kunze kwekupesana kushomanani pamusoro pezvimwe zvakange zvakanyorwa nemaporofita mudzidziso."
                },
                {
                    "number": 23,
                    "text": "Uye mugore rechimakumi manomwe nemapfumbamwe kwakatanga kuve nekusagarisana. Asi zvakaitika kuti Nifai naRihai, nevazhinji vehama dzavo avo vaiziva zvinangwa zvedzidziso zvechokwadi, vari vaive nezvakazururwa zvizhinji zuva nezuva, saka vakaparidzira vanhu, zvekuti vakakwanisa kumisa kusagarisana mugore iroro."
                },
                {
                    "number": 24,
                    "text": "Uye zvakaitika kuti mugore rechimakumi masere rekutongwa kwevanhu vaNifai nevatongi, paive nevamwe vevapanduki kubva kumaNifai, vakanga vatove nemakore vakaenda kumaRamani, vatotora zita rekunzi maRamani, uye nevamwe vaive vechizvarwa chaicho chemaRamani, vari vaimutswa kuti vashatirwe neavo vakanga vapanduka, naizvozvo vakatanga hondo nehama dzavo."
                },
                {
                    "number": 25,
                    "text": "Uye vakaponda nokupamba; uye vobva vatizira kumakomo, nekurenje nenzvimbo dzakahwanda, vachihwanda zvekuti havaiwanikwa, zuva nezuva vachitambira vamwe vaiuya kwavari, zvakwaive nevapanduki vaienda kwavari."
                },
                {
                    "number": 26,
                    "text": "Uye saka nenguva, hongu, kana mukanguva kemakore mashomanani, vakanga vave chikwata chikuru kwazvo chemakororo; uye vakatsvaka ose mazano emuruvande aGadhiandoni; saka vakave makororo aGadhiandoni."
                },
                {
                    "number": 27,
                    "text": "Zvino tarisai, makororo aya akakonzera kuparadza kukuru, hongu, kana kuparadza kukuru mukati mevanhu vaNifai, nekuvanhuwo vemaRamani."
                },
                {
                    "number": 28,
                    "text": "Uye zvakaitika kuti zvakanga zvafanira kuti basa rekuparadza iri richimiswa; naizvozvo vakatumira mauto ane varume vakasimba murenje nemumakomo kuti vanotsvaka chikwata chemakororo ichi, nokuchiparadza."
                },
                {
                    "number": 29,
                    "text": "Asi tarisai, zvakaitika kuti mugore rimwechete iri vakatinhirwa shure kusvika mumatunhu avo. Uye ndiko kupera kwakaita gore rechimakumi masere rekutongwa kwevanhu vaNifai nevatongi."
                },
                {
                    "number": 30,
                    "text": "Uye zvakaitika kuti mukutanga kwegore rechimakumi masere nerimwechete vakaenda zvakare kunorwisana nechikwata chiye chemakororo, uye vakaparadza vazhinji; kana ivowo vakawanikwa nokuparadzwa kukuruwo."
                },
                {
                    "number": 31,
                    "text": "Uye vakamanikidzwa zvakare kubva murenje nemumakomo kudzokera kunyika kwavo, pamusana pekuwanda kwakanga kwakaita makororo aye akanga azere mumakomo nemumarenje."
                },
                {
                    "number": 32,
                    "text": "Uye zvakaitika kuti ndikwo kupera kwakaita gore iri. Uye makororo akawanda uye akasimba, zvekuti haana kuita hanyn’a nemauto ose emaNifai, uye kana emaRamaniwo; uye vakakonzera kuti vabatwe nokutya vanhu vose pamusoro penyika yose."
                },
                {
                    "number": 33,
                    "text": "Hongu, nokuti vakafambira nhivi dzakawanda dzenyika, uye vakaita kuparadza kukuru kwavari; hongu, vakauraya vazhinji, uye vakatakura vazhinji sevasungwa vakaenda navo murenje, hongu, kunyanya vakadzi vavo nevana."
                },
                {
                    "number": 34,
                    "text": "Zvino kuipa kukuru uku, kwakauya kuvanhu pamusana pekutadza kwavo, kwakavamutsa zvakare mukurangarira Ishe Mwari vavo."
                },
                {
                    "number": 35,
                    "text": "Uye ndiko kupera kwakaita gore rechimakumi masere nerimwechete rekutonga kwevatongi."
                },
                {
                    "number": 36,
                    "text": "Uye mugore rechimakumi masere nemaviri vakatanga zvakare kukanganwa Ishe Mwari vavo. Uye mugore rechimakumi masere nematatu vakatanga kusimba muzvitadzo. Uye mugore rechimakumi masere nemana havana kugadziridza nzira dzavo."
                },
                {
                    "number": 37,
                    "text": "Uye zvakaitika kuti mugore rechimakumi masere nemashanu vakaramba vachisimba mukudada kwavo, nemuzvitadzo zvavo; uye saka vakanga vachitoibvira kuti vaparadzwe."
                },
                {
                    "number": 38,
                    "text": "Uye ndiko kupera kwakaita gore rechimakumi masere nemashanu."
                }
            ]
        },
        "/study/scriptures/bofm/hel/12": {
            "uri": "/study/scriptures/bofm/hel/12",
            "title": "Hiramani 12",
            "data_type": "chapter",
            "chapter_name": "Chitsauko 12",
            "chapter_summary": [
                "Vanhu havana kutsiga uye zvirema uye vachikurumidza kuita zvakaipa—Ishe vanoranga vanhu vavo—Kusave chinhu kwevanhu kunoenzaniswa nesimba raMwari—Muzuva rekutongwa, vanhu vachawana upenyu husingaperi kana kuparadzwa kusingaperi. Zvingangove makore 6 Kristu asati azvarwa."
            ],
            "verses": [
                {
                    "number": 1,
                    "text": "Uye saka tinowana manyepo nokusatsiga kwemwoyo yevana vevanhu; hongu, tinoona kuti Ishe mukunaka kwavo kusingaverengeke vanoropafadza nekuita kuti avo vanoisa ruvimbo rwavo mavari vabudirire."
                },
                {
                    "number": 2,
                    "text": "Hongu, uye tinoona panguva yacho chaiyo yaanopa budiriro kuvanhu vake, hongu, mukupamhidzirwa kweminda yavo, matanga avo, uye mugoridhe, nemusirivha, nemuzvinhu zvose zvinokosha zvemarudzi akasiyana-siyana zveumhizha; kuvapa upenyu hwavo, nekuvabvisa mumaoko evavengi vavo; kupfavisa mwoyo yevavengi vavo kuti vasaite hondo navo; hongu, uye muchidimbu, kuita zvose zvinhu zvemagariro akanaka evanhu vake; hongu, zvino ndiyo nguva yavanoomesa mwoyo yavo, uye vachikanganwa Ishe Mwari vavo, uye votsikirira pasi petsoka dzavo Mutsvene—hongu, uye izvi zvichikonzerwa nokupfava, nekubudirira kwavo kukuru."
                },
                {
                    "number": 3,
                    "text": "Uye saka tinoona kunze kwekunge Ishe varanga vanhu vavo nematambudziko mazhinji, hongu, kunze kwekunge vavashanyira nerufu nezvinovatyisa, nenzara nezvirwere zvakasiyana-siyana, havavarangarire."
                },
                {
                    "number": 4,
                    "text": "Hunzenza hwakadii, uye kushaya maturo kwakadii, uye kuipa kwakadii, nehudhiabhorosi, nokukurumidza kuita zvakaipa, nokunonoka kuita zvakanaka, zvakaita vana vevanhu; hongu, vanokurumidza sei kuteerera kumazwi ewakaipa, nokuisa mwoyo yavo pazvinhu zvisina maturo zvenyika!"
                },
                {
                    "number": 5,
                    "text": "Hongu, vanokurumidza sei kusimudzwa murudado; hongu, vanokurumidza sei kuzuwa, uye vachiita zvikasiyana-siyana zviri zvitadzo; uye vanonoka zvakadii mukurangarira Ishe Mwari vavo, hongu, nokutendeka nzeve mukuraira kwake, hongu, vanonoka sei kufamba munzira dzeungwaru."
                },
                {
                    "number": 6,
                    "text": "Tarisai, havadi kuti Ishe Mwari vavo, avo vakavasika, vavatonge; kana dai zvazvo vaine kunaka kukuru netsitsi kwavari, vanozvidza kuraira kwavo, uye havabvume kuti vave vanovaratidza pekufamba napo."
                },
                {
                    "number": 7,
                    "text": "Kwakakura sei kusave chinhu kwevana vevanhu; hongu, kana kusvika kuve seguruva renyika, havasvike."
                },
                {
                    "number": 8,
                    "text": "Nokuti tarisai, guruva renyika rinoenda uko nekoko, richitsemuka nepakati, pakutaura kwa Mwari vedu mukuru vasingaperi."
                },
                {
                    "number": 9,
                    "text": "Hongu, tarisai nezwi ravo zvikomo nemakomo anozunguzuka nokundendemera."
                },
                {
                    "number": 10,
                    "text": "Uye nesimba rezwi ravo zvinokoromoka, uye zvoti kwasvata, hongu, kana kubva zvaita senhika."
                },
                {
                    "number": 11,
                    "text": "Hongu, nesimba rezwi ravo nyika yose inondendemera."
                },
                {
                    "number": 12,
                    "text": "Hongu, nesimba rezwi ravo, hwaro hunozunguzika, kana kusvika pakati chaipo."
                },
                {
                    "number": 13,
                    "text": "Hongu, uye kana vakati kunyika—ibva—inobva."
                },
                {
                    "number": 14,
                    "text": "Hongu, kana akati kunyika—Uchadzokera shure, kuti irebese zuva nenguva yakakura—zvinoitwa;"
                },
                {
                    "number": 15,
                    "text": "Uye saka, maererano nezwi ravo nyika inodzokera shure, uye zvinoratidzika kumunhu kuti zuva rimire; hongu, uye tarisai, ndizvozvo; nokuti chokwadi nyika ndiyo inofamba kwete zuva."
                },
                {
                    "number": 16,
                    "text": "Uye tarisai, zvakare, vakati kumvura dzeudzamu hwukuru—Oma—zvinoitika."
                },
                {
                    "number": 17,
                    "text": "Tarisai, vakati kugomo iri—Simuka, uye uuye uzowira pamusoro peguta iro, kuti ivigwe—tarisai, zvinoitika."
                },
                {
                    "number": 18,
                    "text": "Uye tarisai, kana munhu akaviga pfuma muvhu, uye Ishe vagozoti—Ngaitukwe, pamusana pekuipa kweuyo aiviga—tarisai, inotukwa."
                },
                {
                    "number": 19,
                    "text": "Uye kana Ishe vakati—iwe iva wakatukwa, kuti hapana munhu achakuwana kubvira zvino kudakara nariini—tarisai, hapana munhu anokuwana kudakara nariini."
                },
                {
                    "number": 20,
                    "text": "Uye tarisai, kana Ishe vakati kumunhu—Pamusana pezvitadzo zvako, uchave wakatukwa nariini—zvinoitika."
                },
                {
                    "number": 21,
                    "text": "Uye kana Ishe vakati—Pamusana pezvitadzo zvako iwe uchabviswa pamberi pangu—vanoita kuti zvive saizvozvo."
                },
                {
                    "number": 22,
                    "text": "Uye nhamo kune uyo wavachataurira izvi, nokuti zvichave kune uyo anoita zvitadzo, uye haagone kuponeswa; naizvozvo, nechikonzero ichi, kuti vanhu vaponeswe, kwakaiswa kutendeuka."
                },
                {
                    "number": 23,
                    "text": "Naizvozvo, vakaropafadzwa avo vanotendeuka uye vachiteerera izwi raIshe Mwari vavo; nokuti ava ndivo vachaponeswa."
                },
                {
                    "number": 24,
                    "text": "Uye dai Mwari vapa, mukuzara kwavo kukuru, kuti vanhu vaunzwe mukutendeuka nemabasa akanaka, kuti vadzorerwe kunyasha nenyasha, maererano nemabasa avo."
                },
                {
                    "number": 25,
                    "text": "Uye ndinoti dai vanhu vose vaponeswa. Asi tinoverenga kuti muzuva guru rekupedzisira kune vamwe vacharasirwa kunze, hongu, vachabviswa pamberi paIshe."
                },
                {
                    "number": 26,
                    "text": "Hongu, vachaiswa kunzvimbo yekusuwa kusingaperi, zvichizadzikisa mazwi anoti: Avo vakaita zvakanaka vachawana upenyu husingaperi; uye avo vakaita zvakaipa vacharaswa zvisingaperi. Uye ndizvo zvazviri. Ameni."
                }
            ]
        },
        "/study/scriptures/bofm/hel/13": {
            "uri": "/study/scriptures/bofm/hel/13",
            "title": "Hiramani 13",
            "data_type": "chapter",
            "chapter_name": "Chitsauko 13",
            "chapter_summary": [
                "Samueri muRamani anoporofita kuparadzwa kwamaNifai kana vachinge vasina kutendeuka—Ivo neupfumi hwavo vanotukwa—Vanoramba nokutema vaporofita, vakakomberedzwa namadhimoni, vanotsvaka rufaro mukuita zvakaipa. Zvingangove makore 6 Kristu asati azvarwa."
            ],
            "book_intro": [
                "Chiporofita chaSamueri, muRamani, kumaNifai."
            ],
            "verses": [
                {
                    "number": 1,
                    "text": "Uye zvino zvakaitika kuti mugore rechimakumi masere namatanhatu, maNifai akaramba ari mune zvakaipa, hongu, kuipa kukuru, maRamani aichichengetedza mirairo yaMwari, maererano nomutemo waMosesi."
                },
                {
                    "number": 2,
                    "text": "Uye zvakaitika kuti mugore iri pakanga paina Samueri, muRamani, akauya munyika yeZarahemura, akatanga kuparidza kuvanhu. Zvakaitika kuti akaparidza, mazuva akawanda, nezvekutendeuka kuvanhu, vakamukanda kunze, akanga avakuda kudzokera kunyika kwake."
                },
                {
                    "number": 3,
                    "text": "Asi tarisai, izwi raIshe rakauya kwaari, richiti anofanirwa kudzokera zvakare, kuti aporofite kuvanhu chero chinhu chinenge chauya mumwoyo make."
                },
                {
                    "number": 4,
                    "text": "Zvakaitika kuti vakaramba kuti apinde muguta; naizvozvo akaenda akakwira pamusoro pamasvingo emo, akatambanudza maoko ake akasheedzera nezwi rakakwira, akaporofita kuvanhu chero zvinhu izvo Ishe vakange vaisa mumwoyo make."
                },
                {
                    "number": 5,
                    "text": "Akati kwavari: Tarisai, ini, Samueri muRamani, ndinotaura mazwi ayo Ishe avanoisa mumwoyo mangu; zvino tarisai aisa mumwoyo mangu kuti nditaure kuvanhu vano kuti munondo wekuranga wakarembedzwa pamusoro penyu; uye makore mazana mana haapfuure munondo wekuranga usati wawira pamusoro pevanhu vano."
                },
                {
                    "number": 6,
                    "text": "Hongu, kuparadzwa kukuru kwakamirira vanhu ava, zvechokwadi kuri kuuya kuvanhu ava, hakuna chingaponese vanhu ava kunze kwokutendeuka nokutenda munaIshe Jesu Kristu, avo vachauya zvechokwadi munyika, vachaona matambudziko akawanda vachaurairwa vanhu vake."
                },
                {
                    "number": 7,
                    "text": "Uye tarisai, ngirozi yaIshe yataura izvi kwandiri, ikaunza mashoko anofadza kumweya wangu. Zvino tarisai, ndakatumwa kwamuri kuti ndikutaurireiwo, kuti muvewo nemazwi anofadza; asi tarisai maramba kundigamuchira."
                },
                {
                    "number": 8,
                    "text": "Naizvozvo, ndizvo zvinotaura Ishe: Nokuda kwokuoma kwemwoyo yevanhu vemaNifai, kunze kwokunge vatendeuka ndichatora shoko rangu kubva kwavari, uye ndinobvisa Mweya wangu kubva kwavari, handizovachengeta, ndichatendeudza mwoyo yehama dzavo kuti dzivapandukire."
                },
                {
                    "number": 9,
                    "text": "Mazana mana emakore haapfuure ndisati ndaita kuti varwadziwe; hongu, ndichavashanyira nehondo, nenzara, nezvirwere."
                },
                {
                    "number": 10,
                    "text": "Hongu, ndichavashanyira ndiri muhasha dzangu dzinotyisa, kuchazove naavo vechizvarwa chechina avo vachararama, vemhandu dzenyu, kuti vaone kuparadzwa chose kwenyu; izvi zvechokwadi zvichauya kunze kwokunge matendeuka, ndizvo zvinotaura Ishe; avo vechizvarwa chechina ndivo vachakuparadzai."
                },
                {
                    "number": 11,
                    "text": "Asi mukatendeuka mukadzoka kunaIshe Mwari venyu, handizoshatirwa, vanodaro Ishe; hongu, izvi ndizvo zvinotaura Ishe, vakakomborerwa avo vanotendeuka nokutarisa kwandiri, asi nhamo kwaari uyo asingatendeuke."
                },
                {
                    "number": 12,
                    "text": "Hongu, nhamo kuguta guru iri reZarahemura; nokuti tarisai, nokuda kweavo vatsvene raponeswa; hongu, nhamo kune guta iri, vanodaro Ishe, nokuti ndinoona kuti kune vakawanda, vanova ndivo chikamu chikuru chevanhu veguta rino, vachaomesa mwoyo yavo kwandiri, vanodaro Ishe."
                },
                {
                    "number": 13,
                    "text": "Asi vakakomborerwa avo vachatendeuka, nokuti ivo ndichavaponesa. Asi tarisai, dai kwanga kusina vanhu vatsvene vari muguta guru rino, tarisai, ndaikonzera kuti moto udzike kubva kudenga uriparadze."
                },
                {
                    "number": 14,
                    "text": "Asi tarisai, kuda kwekuti mune vatsvene kwaita kuti risaparadzwe. Asi tarisai, nguva ichasvika, vanodaro Ishe, yekuti muchabvisa vatsvene kubva pakati penyu, ndipo pamuchazenge magadzirira kuparadzwa; hongu, nhamo ngaive kuguta rino, nokuda kwekuipa nezvitema zviri mariri."
                },
                {
                    "number": 15,
                    "text": "Hongu, uye nhamo kuguta reGidhioni nokuda kwehuipi nezvinyangadzo zviri mariri."
                },
                {
                    "number": 16,
                    "text": "Hongu, uye nhamo kumaguta ose ari akatenderedza nzvimbo ino nokuda kwehuipi nezvinyangadzo zviri maari."
                },
                {
                    "number": 17,
                    "text": "Uye tarisai kutukwa kuchauya panyika, vanodaro Ishe veHondo, nokuita kwavanhu vari panyika, hongu, nokuda kwokuipa kwavo nezvinonyadzisa zvavo."
                },
                {
                    "number": 18,
                    "text": "Zvino zvichaitika, kuti vanodaro Ishe veHondo, ivo Mwari vedu vakuru vechokwadi, kuti uyo achaviga upfumi muvhu haazouwanizve nokuda kwokutukwa kukuru kwenyika, kunze kwekunge ari munhu mutsvene ogohuviga kunaIshe."
                },
                {
                    "number": 19,
                    "text": "Nokuti, vanodaro Ishe, ndichaita kuti vavige upfumi hwavo kwandiri; vanotukwa avo vasingavige upfumi hwavo kwandiri; nokuti hakuna vanoviga hwavo upfumi kwandiri kunze kwokunge vari vatsvene; uyo asingavige upfumi hwake kwandiri, akatukwa, neupfumi hwacho hapana achahuwana nokuda kwekutukwa kwenyika."
                },
                {
                    "number": 20,
                    "text": "Zuva richauya ravachaviga upfumi hwavo, nokuti vakaisa mwoyo yavo paupfumi; zvino nokuti vaisa mwoyo yavo paupfumi hwavo, ndichaviga upfumi hwavo pavachatiza mhandu dzavo; nokuti havahuvige kwandiri, Ivo vachitukwa pamwechete neupfumi hwavo; pazuva iroro vacharangwa, vanodaro Ishe."
                },
                {
                    "number": 21,
                    "text": "Tarisai imi, vanhu veguta guru rino, teererai kumazwi angu; hongu, teererai kumazwi anotaurwa naIshe, nokuti tarisai, anoti makatukwa nemhaka yeupfumi hwenyu, upfumi hwenyu hwakatukwa nokuti makaisa mwoyo yenyu pahuri, mukasateerera mazwi euyo akahupa kwamuri."
                },
                {
                    "number": 22,
                    "text": "Hamurangarire Ishe Mwari venyu muzvinhu izvo zvaakakukomborerai, asi munorangarira upfumi hwenyu nguva dzose, asi kwete kutenda Ishe Mwari venyu akazvipa kwamuri; hongu, mwoyo yenyu haisi pedyo naIshe, asi inozvimba kusvika mukuzvikudza, nokushamisira, nokuzvitutumadza kukuru, ruchiva, zvitadzo, ruvengo, kutambudza vamwe, umhondi, netsika dzose dzekuipa kwose."
                },
                {
                    "number": 23,
                    "text": "Nokuda kwechikonzero ichi Ishe Mwari vaita kuti nyika iyi ive yakatukwa, pamwechete neupfumi hwenyu, izvi nenzira yezvitadzo zvenyu."
                },
                {
                    "number": 24,
                    "text": "Hongu, nhamo kuvanhu ava, nokuda kwenguva ino yasvika, munodzinga maporofita, muchivaseka nekuvatsvinyira, nokuvakandira matombo, nokuvauraya, nokuvaitira zvakaipa zvose, sezvavaiita kare."
                },
                {
                    "number": 25,
                    "text": "Zvino kana muchinge motaura, munoti: Dai takanga tiri mumazuva amadzibaba edu akare, tingadai tisina kuuraya vaporofita; tingadai tisina kuvatema namatombo, nokuvarasira kunze."
                },
                {
                    "number": 26,
                    "text": "Tarisai makaipa kuvadarika; sezvo Ishe vachirarama, kana muporofita akauya kwamuri akakutaurirai mazwi aIshe anopupura nezve zvivi zvenyu nokuipa kwenyu, munomushatirirwa, momuisa kunze moedza nzira dzose dzokumuparadza; munoti muporofita wenhema, uye mutadzi, uye ndewadhiabhorosi, nokuti anopupura kuti zviito zvenyu zvakaipa."
                },
                {
                    "number": 27,
                    "text": "Asi tarisai, kana munhu akauya kwamuri akati: Itai izvi, hazvina kuipa; zviitei hamuzombotambudzika, akati: Fambai mukuzvikudza kwomwoyo yenyu; Fambai mukuzvikudza kwamaziso enyu, muite zvose zvinoda mwoyo yenyu—kana munhu akauya kwamuri akataura izvi, munomugamuchira, moti muporofita."
                },
                {
                    "number": 28,
                    "text": "Hongu, munomusimudza, modyidzana naye; munomupawo imwe yegoridhe renyu, nesirivha yenyu, muchamushongedza nembatya dzinodhura; nokuti anotaura mazwi anofadza kwamuri, anoti zvose zvakanaka, zvino hamuone chakaipa paari."
                },
                {
                    "number": 29,
                    "text": "Imi chizvarwa chakashata chakasvipa; imi vanhu vakaomesa mwoyo nemitsipa, munofunga kuti Ishe vachasvika rinhi vachikunzwirai tsitsi? Muchatambudzika kwenguva yakadini nokutungamirirwa navatungamiri marema akapofomara? Hongu, muchagara nguva yakadini muchisarudza rima pane chiedza?"
                },
                {
                    "number": 30,
                    "text": "Tarisai, Ishe vakatokushatirirwai kare; tarisai, vatuka nyika ino nokuda kwokuipa kwenyu."
                },
                {
                    "number": 31,
                    "text": "Zvino tarisai, nguva iri kuuya yavachatuka upfumi hwenyu, kuti huve hunotsvedza, zvokuti hamukwanise kuhuchengeta mumaoko enyu; mumazuva eurombo hwenyu hamukwanise kuhuchengeta."
                },
                {
                    "number": 32,
                    "text": "Mumazuva eurombo hwenyu muchachema kuna Ishe; muchachemera pasina, nokuti dambudziko renyu rinenge rauya kare matomirira kuparadzwa kwenyu; ndipo pamuchachema nokuhuta nezuva iroro, vanodaro Ishe veHondo. Ndipo pamuchachema, moti:"
                },
                {
                    "number": 33,
                    "text": "Dai ndakatendeuka, ndisina kuuraya maporofita, nekuvatema namatombo, nokuvakanda kunze. Hongu, nezuva iroro muchati: Dai takarangarira Ishe Mwari vedu muzuva raakatipa upfumi hwedu, hungadai husina kuve hunotsvedza zvekuti taitadza kuhuchengeta; nokuti tarisai upfumi hwedu hwaenda kubva kwatiri."
                },
                {
                    "number": 34,
                    "text": "Tarisai, tinoisa chinhu pano asi mangwana chinenge chaenda; tarisai minondo yedu inotorwa musi watinenge taitsvaga kuti tinorwa."
                },
                {
                    "number": 35,
                    "text": "Hongu, tarisai taviga upfumi hwedu hukabva hwatsvedza, nokuda kwokutukwa kwenyika."
                },
                {
                    "number": 36,
                    "text": "Dai takatendeuka zuva rakauya shoko raIshe kwatiri; nokuti tarisai nyika yakatukwa, zvinhu zvose zvavakutsvedza, hatikwanise kuzvichengeta."
                },
                {
                    "number": 37,
                    "text": "Tarisai, takakomberedzwa namadhimoni, takatenderedzwa nengirozi dzake uyo anotsvaga kuparadza mweya yedu. Tarisai, zvitadzo zvedu zvikuru. Ishe, ko hamungabvisi here hasha dzenyu kwatiri? Uku ndiko kuchave kutaura kwenyu mazuva iwayo."
                },
                {
                    "number": 38,
                    "text": "Asi tarisai, mazuva enyu ekuedzwa apfuura; maramba muchiverengera zuva rokuponeswa kwenyu zvokuti, kudakara manonoka zvokusingaperi, kuparadzwa kwenyu; hongu, nokuti mazuva ose eupenyu hwenyu makaparadza muchitsvaka chamusingawane; uye munotsvaga rufaro mukuita zvakaipa, zvinova zvisingabvumirane netsika yeutsvene huri mune Mutungamiri wedu mukuru Vokusingaperi."
                },
                {
                    "number": 39,
                    "text": "Imi vanhu venyika, dai mateerera mazwi angu! Ndinonamata kuti hasha dzaIshe dzibviswe kwamuri, kuti mutendeuke mugoponeswa."
                }
            ]
        },
        "/study/scriptures/bofm/hel/14": {
            "uri": "/study/scriptures/bofm/hel/14",
            "title": "Hiramani 14",
            "data_type": "chapter",
            "chapter_name": "Chitsauko 14",
            "chapter_summary": [
                "Samueri anoti kuchazove nechiedza usiku nenyenyedzi itsva pakuzvarwa kwaKristu—Kristu anodzikinura vanhu kubva pakufa kwenyama nomweya—Zvimwe zvezvinhu zvairatidza kufa kwake zvaiva mazuva matatu erima, kutsemurwa kwamabwe, nekutibinuka kwezvinhu. Zvingangove makore 6 Kristu asati azvarwa."
            ],
            "verses": [
                {
                    "number": 1,
                    "text": "Zvakaitika kuti Samueri muRamani, akaporofita zvinhu zvikuru zvakawanda zvisingakwanise kunyorwa."
                },
                {
                    "number": 2,
                    "text": "Zvino tarisai, akati kwavari: Tarisai, ndinokupai chiratidzo; nokuti kuchauya makore mamwe mashanu, kwozouya Mwanakomana waMwari kuzodzikinura avo vose vachatenda muzita rake."
                },
                {
                    "number": 3,
                    "text": "Zvino tarisai, izvi ndizvo zvandichakupai sechiratidzo panguva yekuuya kwake; nokuti tarisai kuchave nechiedza chikuru kudenga, zvokuti usiku ihwohwo asati auya hakuite rima, zvekuti vanhu vachaona sekunge usiri usiku."
                },
                {
                    "number": 4,
                    "text": "Naizvozvo, kuchave nezuva rimwe, nousiku nezuva, zvichaita kunge zuva rimwechete risina usiku; izvi zvichava sechiratidzo kwamuri; nokuti muchaziva nezvekubuda kwezuva nokunyura kwaro zvakare; nokudaro vachaziva zvechokwadi kuti kuchava namazuva maviri nousiku; asi usiku hauzosviba; uhwu hwunenge huri usiku uhwo asati azvarwa."
                },
                {
                    "number": 5,
                    "text": "Zvino tarisai, nyenyedzi itsva ichabuda, yerudzi rwamusati mamboona; ichiwo chichave chiratidzo kwamuri."
                },
                {
                    "number": 6,
                    "text": "Tarisai izvi hazvisizvo zvose, kuchave nezviratidzo neminana yakawanda kudenga."
                },
                {
                    "number": 7,
                    "text": "Zvichaitika kuti mose muchashamiswa, mugofunga, zvokuti muchawira pasi."
                },
                {
                    "number": 8,
                    "text": "Zvichaitika kuti avo vose vachatenda kuMwanakomana waMwari ndivo vachava noupenyu husingaperi."
                },
                {
                    "number": 9,
                    "text": "Zvino tarisai, izvi ndizvo Ishe vandiraira, nenzira yengirozi, kuti ndiuye ndikuudzei chinhu ichi; hongu, andituma kuti ndiporofite zvinhu izvi kwamuri, akati kwandiri: chema kune vanhu ava, uchiti tendeukai mugadzire nzira yaIshe."
                },
                {
                    "number": 10,
                    "text": "Zvino, nokuti ndiri muRamani, uye ndataura kwamuri mazwi ayo Ishe vandiraira, uye nokuti anga akuomerai, mandishatirirwa uye munotsvaga kundiparadza, uye mandikanda kunze kubva pakati penyu."
                },
                {
                    "number": 11,
                    "text": "Uye muchanzwa mazwi angu, nokuti ndizvo zvandakwirira masvingo eguta rino, kuti munzwe muzive nezvekutonga kwaMwari uko kwakakumirirai nokuda kwokuipa kwenyu, uye zvakare kuti mugoziva zvinodiwa kuti mutendeuke."
                },
                {
                    "number": 12,
                    "text": "Uye kuti muzive kuuya kwaJesu Kristu, Mwanakomana waMwari, Baba vokudenga napasi, Musiki wezvinhu zvose kubvira kumavambo; uye kuti muzive nezvezviratidzo zvokuuya kwake kuti muve nokutenda kuzita rake."
                },
                {
                    "number": 13,
                    "text": "Mukatenda kuzita rake muchatendeuka pazvivi zvenyu zvose kuti nokudaro muve munowana ruregerero rwazvo nokuda kwake."
                },
                {
                    "number": 14,
                    "text": "Zvino tarisai, zvakare, chimwe chiratidzo chandinokupai, chiratidzo chokufa kwake."
                },
                {
                    "number": 15,
                    "text": "Nokuti tarisai, zvechokwadi anofanira kufa kuti ruponeso rwuwuye; anofanira kuti afe, kuti aunze kumutswa kwevakafa, kuti nokudaro vanhu vagounzwa kunaIshe."
                },
                {
                    "number": 16,
                    "text": "Hongu, tarisai, rufu urwu runounza kumutswa, uye rwuchinunura vanhu vose kubva murufu rwokutanga—kufa pamweya kuye; nokuti vanhu vose, nokuda kwekupunzika kwaAdama vakabviswa pamberi paIshe, vanoonekwa sevakafa, muzvinhu zvenyika pamwe nezvinhu zvomweya."
                },
                {
                    "number": 17,
                    "text": "Asi tarisai, kumutswa kwaKristu kunonunura vanhu vose, hongu, kuchivaunzazve kunaIshe."
                },
                {
                    "number": 18,
                    "text": "Hongu, zvinoita kuti mutendeuke, kuti uyo wose anotendeuka iyeye haachazoraswi nokukandwa mumoto, asi uyo asingatendeuke acharaswa nokukandwa mumoto; kwozouya zvakare kwavari kufa pamweya, rufu rwechipiri, nokuti vakaraswa zvakare muzvinhu zviri maererano noutsvene."
                },
                {
                    "number": 19,
                    "text": "Naizvozvo tendeukai, tendeukai, nokuti mukuziva zvinhu izvi asi musingazviite muchazvipinza mukuraswa, moiswa mukufa kwechipiri."
                },
                {
                    "number": 20,
                    "text": "Asi tarisai, sezvandataura kwamuri pamusoro pechimwe chiratidzo, chiratidzo chorufu rwake, tarisai, nezuva iroro raachafa zuva richadzima rigoramba kukupai chiedza charo, pamwechete nemwedzi nenyenyedzi; kunenge kusina chiedza pamusoro penyika ino, kubvira panguva yaachafa, kwamazuva matatu, kusvikira panguva iyo achamuka zvakare kubva muvafi."
                },
                {
                    "number": 21,
                    "text": "Panguva iyoyo yaachafa kuchave nemabhanan’ana, nemheni kwenguva yakareba, uye nyika ichandengendeka; matombo ose ari panyika ino, ose ari pamusoro napasi penyika, amunoziva kuti parizvino akasimba, kana kuti chikamu chacho chikuru chakabatana, achapwanywa;"
                },
                {
                    "number": 22,
                    "text": "Hongu, achatsemurwa nepakati, akazove anogara aine mitswe, ari muzvidimbu zvidimbu pasi rose, zvose pamusoro nepasi penyika."
                },
                {
                    "number": 23,
                    "text": "Uye tarisai, kuchave nemhepo nedutu guru, uye kuchava namakomo mazhinji achakoromoka, kuve senhika, kuchave nenzvimbo dzakawanda dziri pakati pemakomo dzichazove makomo, akareba zvikuru."
                },
                {
                    "number": 24,
                    "text": "Nenzira zhinji dzichaparadzwa, maguta akawanda achasara asina vanhu."
                },
                {
                    "number": 25,
                    "text": "Makuva akawanda achazarurwa, achaburitsa vakawanda vakafa; vatendi vakawanda vachaonekwa nevakawanda."
                },
                {
                    "number": 26,
                    "text": "Zvino tarisai, uku ndiko kutaura kwakaitwa nengirozi kwandiri; nokuti yakati kwandiri kuchava namabanan’ana nemheni kwenguva yakareba."
                },
                {
                    "number": 27,
                    "text": "Uye yakati kwandiri apo pakunenge kuchiita mabanan’ana nemheni, nemhepo nedutu, zvinhu izvi zvinofanirwa kuitika, uye kuti rima rinofanirwa kufukidza pasi rose kwamazuva matatu."
                },
                {
                    "number": 28,
                    "text": "Uye ngirozi yakati kwandiri vanhu vakawanda vachaona zvakakura kupfuura izvi, kuti vave nokutenda kuti zviratidzo neminana izvi zvinofanirwa kuitika pamusoro penyika ino kuti kusava nokusatenda pakati pavana vavanhu—"
                },
                {
                    "number": 29,
                    "text": "Uye kuti uyo wose achatenda achaponeswa, uye kuti avo vose vacharamba kutenda kutongwa kutsvene kuchauya pavari; uye kana vakaraswa inenge iri mhosva yavo."
                },
                {
                    "number": 30,
                    "text": "Zvino rangarirai, rangarirai, hama dzangu, kuti uyo wose anofa, anozvikonzera kufa; uye uyo wose anoita zvakaipa, anozviitira pachake; nokuti tarisai, makasununguka; Mune mvumo yekuita zvinhu zvenyu pachenyu; nokuti tarisai, Mwari vakakupai ruzivo vakakuitai vanhu vakasununguka."
                },
                {
                    "number": 31,
                    "text": "Vakakupai kuti muzive chakanaka nechakaipa, uye vakakupai kuti muzvisarudzire upenyu kana rufu; munokwanisa kuita zvakanaka mugodzorerwa kune izvo zvakanaka, kana kuti izvo zvakanaka zvidzorerwe kwamuri; kana kuti munokwanisa kuita zvakaipa, mogodzorerwa izvo zvakaipa."
                }
            ]
        },
        "/study/scriptures/bofm/hel/15": {
            "uri": "/study/scriptures/bofm/hel/15",
            "title": "Hiramani 15",
            "data_type": "chapter",
            "chapter_name": "Chitsauko 15",
            "chapter_summary": [
                "Ishe vanoranga maNifai nokuti vanovada—MaRamani akapindutswa vakatakamara uye vakasimba mukutenda kwavo—Ishe vachava netsitsi kumaRamani mumazuva ekupedzisira. Zvingangove makore 6 Kristu asati azvarwa."
            ],
            "verses": [
                {
                    "number": 1,
                    "text": "Zvino, hama dzangu dzinodiwa, tarisai, ndinotaura kwamuri kuti kana mukasatendeuka dzimba dzenyu dzichasara dzisina chinhu."
                },
                {
                    "number": 2,
                    "text": "Kunze kwokunge matendeuka madzimai enyu achave anotongerwa kuchema kukuru pazuva iro vachayamwisa; nokuti muchaedza kutiza asi kunenge kusina kwokuhwanda; hongu, uye nhamo kune avo vane vana vaduku, nokuti vacharemerwa votadza kutiza; naizvozvo vachatsikirirwa pasi vachasiyiwa vachifa."
                },
                {
                    "number": 3,
                    "text": "Hongu, nhamo kuvanhu ava vanonzi vanhu vaNifai kana vasina kutendeuka, kana vachinge vaona zviratidzo neminana izvi zvose kana zvichinge zvaratidzwa kwavari; nokuti tarisai, vanhu vakasarudzwa vaIshe; vanhu vaNifai vakavada, vakavaranga; mumazuva ekuipa kwavo, vakavaranga nokuti vanovada."
                },
                {
                    "number": 4,
                    "text": "Asi tarisai hama dzangu, maRamani akaavenga nokuti kuita kwavo kwakaipa nguva dzose, uku kuipa kwetsika dzamadzibaba avo. Asi tarisai, ruponeso rwakauya kwavari kuburikidza nokuparidza kwamaNifai; nokuda kweizvi Ishe vakapamhidzira mazuva avo."
                },
                {
                    "number": 5,
                    "text": "Zvino ndinoti tarisai vazhinji vavo vari munzira yebasa ravo, vanofamba zvakarurama pamberi paMwari, vanoedza kuchengetedza mirairo nemirau yavo nokutonga maererano nemitemo yaMosesi."
                },
                {
                    "number": 6,
                    "text": "Hongu, ndinoti kwamuri, vazhinji vavo vari kuita zvinhu izvi, vari kuedza nesimba ravo rose kuti vaudze avo vakasara vehama dzavo kuti vazive chokwadi; naizvozvo vakawanda vanopamhidzirwa kwavari zuva nezuva."
                },
                {
                    "number": 7,
                    "text": "Tarisai, munozviziva imi pachenyu, nokuti makazviona, sezvo vakawanda vavo vakaunzwa pakuziva chokwadi, nokuziva kuipa nokurwadza kwetsika dzamadzibaba avo, vachitungamirirwa kutenda magwaro matsvene, kuporofita kwavaporofita vatsvene, izvo zvakanyorwa, zvinovaita kuti vavimbe naMwari, uye nokutendeuka, kutenda uku nokutendeuka kunounza kushanduka kwomwoyo kwavari—"
                },
                {
                    "number": 8,
                    "text": "Naizvozvo vose vakawanda vakauya kuzvinhu izvi, munozviziva imi pachenyu kuti vakatakamara uye vakasimba mukutenda, nomuzvinhu izvo zvakaita kuti vasunungurwe."
                },
                {
                    "number": 9,
                    "text": "Uye zvakare munoziva kuti vakaviga zvombo zvavo zvehondo, vanotya kuzvitora nokuti vanofunga kuti vangaerekana vaita chitema; hongu, munoona kuti vanotya kutadza—nokuti tarisai vanobvuma kuti vatsikirirwe nokuuraiwa nemhandu dzavo, vasingasimudzi minondo yavo kuvarwisa, nokuda kworutendo rwavo muna Kristu."
                },
                {
                    "number": 10,
                    "text": "Uye zvino, nokuda kwokusimba kwavo pakutenda muzvinhu zvavanenge vachitenda, nokushinga kwavo apo vanenge vapiwa rujeko, tarisai, Ishe vachavakomborera nokupamhidzira mazuva avo asingarangarire kutadza kwavo—"
                },
                {
                    "number": 11,
                    "text": "Hongu, kana dai vakave vanoderera mukusatenda Ishe vachapamhidzira mazuva avo, kudakara nguva iyo yakambotaurwa namadzibaba edu, nemuporofita Zenosi, navamwe maporofita vakawanda, maererano nokudzorerwa kwehama dzedu, maRamani, zvakare kuruzivo rwechokwadi—"
                },
                {
                    "number": 12,
                    "text": "Hongu, ndinoti kwamuri, mumazuva ekupedzisira vimbiso dzaIshe dzichasvitswa kuhama dzedu, maRamani; kana dai vari vanhu vachatambudzika zvikuru, vari vanhu vachatinhwa pamusoro penyika vasina pavo, vachivhimwa, vachiurayiwa nokuparadzaniswa vachitizira kune dzimwe nyika, vasina pokuhwanda, Ishe vachava netsitsi navo."
                },
                {
                    "number": 13,
                    "text": "Izvi zviri maererano nehuporofita, kuti vachaunzwa zvakare paruzivo rwechokwadi, urwo rwuri ruzivo rwoMununuri wavo, mufudzi wavo mukuru wechokwadi, vagoverengwa samakwai ake."
                },
                {
                    "number": 14,
                    "text": "Naizvozvo ndinoti kwamuri, zvichave nani kwavari pane kwamuri kana muchinge musina kutendeuka."
                },
                {
                    "number": 15,
                    "text": "Nokuti tarisai, dai mabasa makuru akaratidzwa kwavari ayo akaratidzwa kwamuri, hongu, kune avo vaderera mukusatenda nokuda kwetsika namagariro amadzibaba avo, munozviona pachenyu kuti havaizomboderera zvakare mukusatenda."
                },
                {
                    "number": 16,
                    "text": "Naizvozvo, vanodaro Ishe: Handichazovaparadzira zvachose, asi ndichaita kuti pazuva rangu rokuziva vachadzokera zvakare kwandiri, vanodaro Ishe."
                },
                {
                    "number": 17,
                    "text": "Zvino tarisai, vanodaro Ishe, pamusoro pevanhu vamaNifai; kana vasina kutendeuka, nokucherechedza kuita kuda kwangu, ndichavaparadza zvachose, vanodaro Ishe, nokuda kwokusatenda kwavo ivo vaona mabasa akawanda makuru andakaita pakati pavo: nokuti zvechokwadi sokururama kwaIshe zvinhu izvi zvichavepo, vanodaro Ishe."
                }
            ]
        },
        "/study/scriptures/bofm/hel/16": {
            "uri": "/study/scriptures/bofm/hel/16",
            "title": "Hiramani 16",
            "data_type": "chapter",
            "chapter_name": "Chitsauko 16",
            "chapter_summary": [
                "MaNifai anotenda kuna Samueri anobhabhatidzwa naNifai—Samueri anotadzikwa nemiseve yavo namatombo emaNifai asingatendeuke—Vamwe vanoomesa mwoyo yavo, vamwe vanoona ngirozi—Vasingatendi vanoti hachizi chinhu chine maturo chokuti vatende muna Kristu nokuuya kwake muJerusarema. Zvingangove makore 6 kusvika ku1 Kristu asati azvarwa."
            ],
            "verses": [
                {
                    "number": 1,
                    "text": "Zvino zvakaitika kuti kwaiva, nevakawanda vakanzwa mazwi aSamueri, muRamani, izvo akataura pachidziro cheguta. Vose vavo vakatenda mazwi ake, vakaenda vakanotsvaga Nifai; zvino vauya vamuona vakareurura zvivi zvavo kwaari vakasaramba vakada kuti vabhabhatidzwe munaIshe."
                },
                {
                    "number": 2,
                    "text": "Asi vakawanda avo vasina kutenda mumazwi aSamueri vakamushatirirwa; vakamukandira matombo nemiseve pachidziro paakanga akamira; asi Mweya waIshe wakanga unaye zvokuti havana kukwanisa kumutema namatombo kana kumupfura nemiseve yavo."
                },
                {
                    "number": 3,
                    "text": "Zvino zvavakaona kuti vatadza kumutema, kwakava nevakawanda vakatenda kumazwi ake, mukudaro vakaenda kuna Nifai kuti vabhabhatidzwe naye."
                },
                {
                    "number": 4,
                    "text": "Zvino tarisai, Nifai aibhabhatidza, achiporofita, nokuparidza, achichemera kutendeuka kwevanhu, achivaratidza zviratidzo neminana, achiita zvishamiso pakati pavanhu, kuti vazive kuti Kristu ave pedyo kuuya—"
                },
                {
                    "number": 5,
                    "text": "Achivataurira pamusoro pezvinhu zvakange zvave pedyo kuuya, kuti vazive nokurangarira panguva yazvichauya kuti zvakaziviswa kwavari kare, kuti vagotenda; naizvozvo vakawanda vakatenda kumazwi aSamueri vakaenda kunobhabhatidzwa, nokuti vaiuya nokutendeuka nokureurura zvivi zvavo."
                },
                {
                    "number": 6,
                    "text": "Asi vazhinji vavo havana kutenda kumazwi aSamueri; naizvozvo zvavakaona kuti vakanga vatadza kumutema namatombo nemiseve yavo, vakachema kuvatungamiri vavo vachiti. Torai munhu uyu mumusunge nokuti ana dhiabhorosi; nokuda kwesimba radhiabhorosi riri maari tatadza kumutema namatombo nemiseve yedu; saka mutorei mumusunge muende naye."
                },
                {
                    "number": 7,
                    "text": "Zvavaienda kuti vaise maoko avo paari, tarisai, akazvikanda pasi kubva pachidziro, akatiza kubva munyika yavo, akatizira kunyika yake, akatangisa kuparidza nokuporofita pakati pavanhu vake."
                },
                {
                    "number": 8,
                    "text": "Zvino tarisai, haana kuzombonzwikwa nezvake pakati pamaNifai zvakare; uku ndiko kugara kwavanhu ava."
                },
                {
                    "number": 9,
                    "text": "Uku ndiko kwaive kupera kwamakore makumi masere namatanhatu ekutongwa navatongi kwavanhu vaNifai."
                },
                {
                    "number": 10,
                    "text": "Saka ndiko kumagumowo kwamakore makumi masere namanomwe ekutongwa navatongi, chikamu chakawanda chakaramba chiri mukuzvikudza nomukuita zvakaipa, chikamu chiduku chikasara chichifamba zvakarurama, pamberi paMwari."
                },
                {
                    "number": 11,
                    "text": "Izvi ndizvo zvaiitika zvakare mugore ramakumi masere namasere ekutongwa nevatongi."
                },
                {
                    "number": 12,
                    "text": "Kwakave nokushanduka kushoma-shoma pamagariro aiita vanhu, kunze kwekuti vanhu vakatangisa kuva vakaoma mukuita zvakaipa, vachiita izvo zvakaipa zvakawanda izvo zvaipikisa mirairo yaMwari, mugore ramakumi masere namapfumbamwe rokutonga kwevatongi."
                },
                {
                    "number": 13,
                    "text": "Asi zvakaitika kuti mugore rechimakumi mapfumbamwe rokutonga kwevatongi, kwakave nezviratidzo zvikuru zvakapiwa vanhu, neminana; mazwi emaporofita akatangisa kuzadzikiswa."
                },
                {
                    "number": 14,
                    "text": "Uye ngirozi dzakazviratidza kuvanhu, vanhu vakachenjera, dzikataura kwavari zvinhu zvinofadza nomufaro mukuru; mugore irori magwaro akatangisa kuzadzikiswa."
                },
                {
                    "number": 15,
                    "text": "Kana dai zvakadaro, vanhu vakatanga kuomesa mwoyo yavo, vose kunze kweavo vaitenda vose vamaNifai uye namaRamani vakatangisa kuita zvesimba ravo, nouchenjeri hwavo vachiti:"
                },
                {
                    "number": 16,
                    "text": "Zvimwe zvinhu vaiita zvokufembera, pakati pezvakawanda; asi tarisai, tinoziva kuti zvinhu izvi zvose zvikuru nemabasa anoshamisa hazvingaitike, izvo zviri zvakataurwa."
                },
                {
                    "number": 17,
                    "text": "Vakatanga kufunga nokutaura pakati pavo vachiti:"
                },
                {
                    "number": 18,
                    "text": "Hazvina musoro kuti munhu uyu Kristu anzi achauya; kana zvakadaro, iye ari Mwanakomana waMwari, Baba vedenga napasi, sokutaurwa kwazvakaitwa, ko zvino sei asingazviratidzi kwatiri sekuzviratidza kwaachaita kune vanenge vari kuJerusarema?"
                },
                {
                    "number": 19,
                    "text": "Sei asingazviratidzi iye pachake munyika ino nemunyika yeJerusarema?"
                },
                {
                    "number": 20,
                    "text": "Asi tarisai, tinoziva kuti itsika yakaipa, yatakapiwa namadzibaba edu, kuita kuti titende kuzvinhu zvikuru zvinoshamisa zvichaitika, kwete pakati pedu, asi kune imwe nyika iri kure, nyika yatisingazive; saka vanoita kuti tigare tisingazive, nokuti hatikwanisi kuona namaziso edu kuti ndezvechokwadi."
                },
                {
                    "number": 21,
                    "text": "Vachaita, nokunyengedza namashiripiti ewakaipa, voita mashiripiti makuru ayo atisinganzwisise, ayo anotigarisa tiri pasi savaranda vamazwi avo, uye savaranda vavo, nokuti tinotarisira kwavari kuti vatidzidzise shoko; saka vachatiita kuti tigare tisingazive kana tikateerera zvavanoreva, mazuva ose eupenyu hwedu."
                },
                {
                    "number": 22,
                    "text": "Zvinhu zvakawanda zvavakafungidzira mumwoyo yavo, zvaiva zvisina maturo; vakakanganiswa zvikuru, nokuti Satani aivafurira kuti varambe vachiita zvakaipa; aienda kuri kwose achitaura makuhwa nokupesanisa munyika yose. Kuti aomese mwoyo yavanhu maererano nezvainge zvichauya."
                },
                {
                    "number": 23,
                    "text": "Vasingatarise zviratidzo neminana izvo zvavaiona pakati pavanhu vaIshe, nezvishamiso zvakawanda zvavaiita, Satani akabata zvikuru mwoyo yavanhu pamusoro penyika yose."
                },
                {
                    "number": 24,
                    "text": "Uku ndiko kuguma kwegore remakumi mapfumbamwe ekutongwa navatongi kwavanhu vaNifai."
                },
                {
                    "number": 25,
                    "text": "Uku ndiko kupera kwebhuku raHiramani, maererano nezvinyorwa zvaHiramani navanakomana vake."
                }
            ]
        },
        "/study/scriptures/bofm/3-ne/1": {
            "uri": "/study/scriptures/bofm/3-ne/1",
            "title": "3 Nifai 1",
            "data_type": "chapter",
            "chapter_name": "Chitsauko 1",
            "chapter_summary": [
                "Nifai, mwanakomana waHiramani, anobva munyika iyi, mwanakomana wake Nifai anochengeta zvinyorwa—Kana dai zviratidzo nezvishamiso zvakawanda, vakaipa vanoronga kuuraya vatsvene—Usiku hwekuzvarwa kwaKristu hunosvika—Chiratidzo chinopiwa, uye nyenyedzi itsva inobuda—Manyepo nokunyengedza kunowanda, makororo aGadhiandoni anouraya vakawanda. Ringangove gore 1 kusvika ku4 shure kwekunge Kristu azvarwa."
            ],
            "book_title": "Nifai weChitatu",
            "book_intro": [
                "Uye Hiramani akanga ari mwanakomana waHiramani, akanga ari mwanakomana waAruma, akanga ari mwanakomana waAruma, akanga ari chizvarwa chaNifai akanga ari mwanakomana waRihai, uyo akabva kuJerusarema mugore rokutanga rokutonga kwaZedekia; mambo weJuda."
            ],
            "verses": [
                {
                    "number": 1,
                    "text": "Zvino zvakaitika kuti gore rechimakumi mapfumbamwe nerimwechete rapfuura pakanga pane makore mazana matanhatu kubva panguva yakabva Rihai kuJerusarema; ndiro gore rakanga Rakoniasi ari mutongi mukuru nagavhuna wenyika iyi."
                },
                {
                    "number": 2,
                    "text": "Uye Nifai, mwanakomana waHiramani akabva munyika yeZarahemura, akaisa mumaoko emwanakomana wake Nifai, akanga ari mwanakomana wake mukuru, mahwendefa endarira, nezvinyorwa zvose zvakanga zvakanyorwa, nezvinhu zvose zvakachengetwa zvaiera kubva panguva yakabva Rihai kuJerusarema."
                },
                {
                    "number": 3,
                    "text": "Zvino akabva abuda munyika umu, uko kwaakaenda, hakuna munhu anoziva; mwanakomana wake Nifai akachengeta zvinyorwa pachinzvimbo chake, hongu, zvinyorwa zvavanhu vake."
                },
                {
                    "number": 4,
                    "text": "Uye zvakaitika kuti mukutanga kwegore ramakumi mapfumbamwe nemaviri, tarisai, zviporofita zvevaporofita zvakatanga kuzadzikiswa zvizere; nokuti kwakatanga kuva nezviratidzo zvikuru nezvishamiso zvikuru zvakaonekwa pakati pavanhu."
                },
                {
                    "number": 5,
                    "text": "Asi kwakanga kune vamwe vakatanga kuti nguva yakanga yapfuura kuti mazwi aya achizadzikiswa, ayo akataurwa naSamueri muRamani."
                },
                {
                    "number": 6,
                    "text": "Uye vakatangisa kufara kune kunyomba pamusoro pehama dzavo vachiti: Tarisai nguva yapfuura, mazwi aSamueri haasati azadzikiswa; naizvozvo, kutenda kwenyu nokufara kwenyu maererano nezvinhu izvi hakuna zvakwakayamura."
                },
                {
                    "number": 7,
                    "text": "Uye zvakaitika kuti makava nezhowe-zhowe munyika yose; vanhu vanotenda vakatanga kuva nokutya kuti zvimwe zvinhu zvakataurwa zvingangotadza kuitika."
                },
                {
                    "number": 8,
                    "text": "Asi tarisai, vakatarisira zvikuru pazuva iroro nousiku hwaro, nezuva iroro iro raizova zuva iro rinenge risina usiku, kuti vagoziva kuti kutenda kwavo kwanga kusiri kwenhando."
                },
                {
                    "number": 9,
                    "text": "Zvakaitika kuti, kwakave nezuva rakaiswa parutivi neavo vakanga vasingatende, kuti avo vose vaitenda kutsika idzi vaifanirwa kuuraiwa kunze kwokunge chiratidzo ichi chaitika, zvakataurwa naSamueri muporofita."
                },
                {
                    "number": 10,
                    "text": "Zvino zvakaitika kuti apo Nifai, mwanakomana waNifai, akaona kuipa kwavanhu vake, mwoyo wake wakava unorwadzwa zvikuru."
                },
                {
                    "number": 11,
                    "text": "Uye zvakaitika kuti akaenda akandopfugama pasi, akachema zvikuru kuna Mwari vake akachemera vanhu vake, hongu, avo vakange vave kuda kutoparadzwa nokuda kwetsika dzamadzibaba avo."
                },
                {
                    "number": 12,
                    "text": "Uye zvakaitika kuti akachema zvikuru kuna Ishe, zuva rose; zvino tarisai, izwi raIshe rakauya kwaari richiti:"
                },
                {
                    "number": 13,
                    "text": "Simudza musoro wako uve munhu anofara; nokuti tarisai, nguva yasvika, uye usiku hwuno chiratidzo chichapiwa, ramangwana ini ndichava panyika, kuzoratidza nyika kuti ndinozadzikisa izvo zvose zvandakaita kuti zvitaurwe nemiromo yevaporofita vangu vatsvene."
                },
                {
                    "number": 14,
                    "text": "Tarisai, ndinouya kune vangu, kuzozadzikisa zvinhu zvose zvandakaita kuti zvizivikanwe kuvana vavanhu kubvira kumavambo enyika, nokuzoita kuda kwevose kwaBaba nokweMwanakomana—kwaBaba pamusana pangu, nokweMwanakomana pamusana penyama yangu. Uye tarisai nguva yasvika, usiku huno chiratidzo chichapiwa."
                },
                {
                    "number": 15,
                    "text": "Uye zvakaitika kuti mazwi akauya kuna Nifai akazadzikiswa, sokutaurwa kwaakanga aitwa; nokuti tarisai, pakudoka kwezuva hakuna kuita rima; vanhu vakatanga kushamiswa nokuti kwakanga kusina rima apo usiku hwakauya."
                },
                {
                    "number": 16,
                    "text": "Uye kwakange kuine vakawanda, avo vakange vasina kutenda mazwi emaporofita, vakapunzikira pasi vakaita sevakafa, nokuti vakanga vavakuziva kuti hurongwa hukuru huya hwavakanga vagadzirira avo vose vakatenda mazwi emaporofita rakanga ratoraswa, nokuti chiratidzo chakanga chapiwa chakanga chatova pedyo."
                },
                {
                    "number": 17,
                    "text": "Uye vakatanga kuziva kuti Mwanakomana waMwari akanga ava pedyo nokuzviratidza mukunaka, hongu, zve muchidimbu vanhu vose vakanga vari panyika kubva kumabvazuva nokumadokero, vose vari kumaodzanyemba nokuchamhembe vakashamiswa zvikuru vakawira pasi."
                },
                {
                    "number": 18,
                    "text": "Nokuti vaiziva kuti maporofita vakanga vapupura kuzvinhu izvi kwemakore akawanda, uye nechiratidzo chakanga chapiwa chakanga chasvika; vakatangisa kutya pamusana pokuipa kwavo nokusatenda kwavo."
                },
                {
                    "number": 19,
                    "text": "Zvakaitika kuti hakuna kumboita rima pausiku ihwohwo hwose, asi kwakanga kwakachena semasikati. Uye zvakaitika kuti zuva rakabuda mangwanani zvakare sekuita kwaro kwemazuva ose; vakaziva kuti izuva iro Ishe ravachaberekwa nokuda kwechiratidzo chakapiwa."
                },
                {
                    "number": 20,
                    "text": "Uye zvakanga zvaitika, hongu, zvinhu zvose, nekakaita sei zvako, maererano nemashoko amaporofita."
                },
                {
                    "number": 21,
                    "text": "Uye zvakaitikawo kuti nyenyedzi itsva yakaonekwa, maererano neshoko."
                },
                {
                    "number": 22,
                    "text": "Uye zvakaitika kuti kubvira panguva iyoyi kwakatangisa kuva namanyepo akataurwa pakati pavanhu, naSatani, kuti aomese mwoyo yavo, kuti vasave nokutenda muzviratidzo neminana zvavakanga vaona; kana dai pakange paine manyepo aya nokunyengedza, vanhu vazhinji vakatenda, vakatendeuka vakadzokera kuna Ishe."
                },
                {
                    "number": 23,
                    "text": "Uye zvakaitika kuti Nifai akaenda mukati mavanhu, navamwe vakawanda, akabhabhatidza mukutendeuka, mukudaro pakava nokuregererwa kwezvivi kukuru. Uye saka vanhu vakatanga kuva norunyararo zvakare munyika."
                },
                {
                    "number": 24,
                    "text": "Uye pakanga pasisina kupesana, kunze kwevashoma vakatanga kuparidza, vachiedza kuratidza nemagwaro kuti zvakanga zvisisakoshe kuchengetedza mutemo waMosesi. Zvino muchinhu ichi vakakanganisa, nenzira yekunge vasina kunzwisisa magwaro."
                },
                {
                    "number": 25,
                    "text": "Asi zvakaitika kuti vakazove vakadzorwa, uye vakapwiswa pamusoro pekukanganisa kwavo, nokuti vakazoziviswa kuti mutemo wakanga usati wazadzikiswa, nokuti unotofanirwa kuzadzikiswa mukanhu kose; hongu, shoko rakauya kwavari kuti zvakafanira kuzadzikiswa; hongu, kuti kana kai zvako hakafanire kupfuura kudakara zvose zvazadzikiswa; naizvozvo mugore irori vakasvika pakuziva kutadza kwavo uye vakareurura kukanganisa kwavo."
                },
                {
                    "number": 26,
                    "text": "Uye ndiko kupfuura kwakaita gore rechimakumi mapfumbamwe namaviri, richiunza zvinhu zvinofadza kuvanhu pamusana pezviratidzo izvo zvakanga zvaitika, maererano namazwi echiporofita chamaporofita vatsvene vose."
                },
                {
                    "number": 27,
                    "text": "Uye zvakaitika kuti gore rechimakumi mapfumbamwe nematatu rakapfuurawo murunyararo, kunze kwemakororo aGadhiandoni, aigara mumakomo, akanga azere nyika yose; nokuti nzvimbo dzavo dzakange dzakasimba nenzvimbo dzavo dzakavanzika zvekuti vanhu havaikwanisa kuakurira; naizvozvo akauraya vanhu vakawanda zvikuru, akaponda vakawanda pakati pavanhu."
                },
                {
                    "number": 28,
                    "text": "Uye zvakaitika kuti mugore ramakumi mapfumbamwe namana vakatanga kuwanda zvikuru, nokuti kwakava navanhu vakawanda vechiNifai vakatizira kwavari, zvakakonzera kusuwa kukuru kuvanhu vechiNifai vakasara vagere munzvimbo iyi."
                },
                {
                    "number": 29,
                    "text": "Uye chakave chikonzero zvakare chokusuwa kukuru pakati pamaRamani; nokuti tarisai, vakava navana vakawanda avo vakakura vakava vanhu vakuru vanozviriritira, vakada kuve pachavo, uye vakatungamirirwa navamwe vamaZoramu, nokuda kwamanyepo namazwi avo anonyengedza, kuti vabatane namakororo aGadhiandoni."
                },
                {
                    "number": 30,
                    "text": "Uye saka namaRamani akatambudzikawo zvikuru, vakatanga kudzikira pakutenda noutsvene hwavo, nokuda kwekuipa kwechizvarwa chakanga chichikura."
                }
            ]
        },
        "/study/scriptures/bofm/3-ne/2": {
            "uri": "/study/scriptures/bofm/3-ne/2",
            "title": "3 Nifai 2",
            "data_type": "chapter",
            "chapter_name": "Chitsauko 2",
            "chapter_summary": [
                "Uipi noruvengo zvinowanda muvanhu—MaNifai nemaRamani vanobatana kuti vazvidzivirire kumakororo aGadhiandoni—MaRamani akapinduka anove vachena uye vobva vadaidzwa kuti maNifai. Zvingangove makore 5 kusvika ku16 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti ndiko kupfuura kwakaita gore rechimakumi mapfumbamwe nemashanuwo, uye vanhu vakatanga kukanganwa zviya zviratidzo neminana zvavakanga vanzwa, vakatanga kusashamiswa zvakanyanya nechiratidzo kana munana wabva kudenga, zvekuti vakatanga kuoma mumwoyo yavo, nekupofomara mupfungwa, uye vakatanga kusatenda zvose zvavakanga vanzwa nezvavakaona—"
                },
                {
                    "number": 2,
                    "text": "Vachifunga zvinhu zvisina maturo mumwoyo yavo, kuti zvakaunzwa nevanhu nesimba radhiabhorosi, kutora nokunyengedza mwoyo yevanhu; uye ndikwo kutora kwakaita Satani mwoyo yevanhu zvakare, zvekuti akavapofomadza maziso uye akavatungamirira mukudaira kuti dzidziso yaKristu ndeyeurema uye isina maturo."
                },
                {
                    "number": 3,
                    "text": "Uye zvakaitika kuti vanhu vakatanga kusimba muuipi noruvengo; uye vakasatenda kuti kuchaita zviratidzo kana minana zvichapiwa; uye Satani akafamba-famba, achitora mwoyo yevanhu, achivaedza nokuita kuti vaite uipi hwakanyanya munyika."
                },
                {
                    "number": 4,
                    "text": "Uye saka ndiko kupfuura kwakaita gore rechimakumi mapfumbamwe nematanhatu; uye rechimakumi mapfumbamwe nemanomwewo; uye kana rechimakumi mapfumbamwe nemasere; nairowo rechimakumi mapfumbamwe nemapfumbamwe;"
                },
                {
                    "number": 5,
                    "text": "Uye zvakare kwakanga kwaperawo zana remakore kubvira kumazuva aMosaya, akanga ari mambo wevanhu vemaNifai."
                },
                {
                    "number": 6,
                    "text": "Uye mazana matanhatu emakore ane makore mapfumbamwe akanga apfuura kubvira nguva yakabva Rihai kuJerusarema."
                },
                {
                    "number": 7,
                    "text": "Uye kwakanga kwapfuura makore mapfumbamwe kubvira panguva yakapiwa chiratidzo, icho chakanga chataurwa nezvacho nemaporofita, kuti Kristu achauya panyika."
                },
                {
                    "number": 8,
                    "text": "Zvino maNifai akatanga kuverenga nguva kubvira panguva iyoyo pakapiwa chiratidzo, kana kubvira pakuuya kwaKristu; naizvozvo, makore mapfumbamwe akanga apfuura."
                },
                {
                    "number": 9,
                    "text": "Uye Nifai, akanga ari baba waNifai, akanga akachengeta zvinyorwa, haana kudzokera kunyika yeZarahemura, uye akanga asisawanikwe kupi zvakwo munyika yose."
                },
                {
                    "number": 10,
                    "text": "Uye zvakaitika kuti vanhu vakaramba vari mukuipa, zvisinei nekuparidzirwa nekuporofitwa kwakanyanya kwakanga kwatumirwa mukati mavo; uye ndikwo kupfuura kwakaita gore rechigumiwo; uye kana rechigumi nerimwechete rakapfuurawo muuipi."
                },
                {
                    "number": 11,
                    "text": "Uye zvakaitika kuti mugore regumi nematatu kwakatanga kuve nehondo nekupesana munyika; nokuti makororo aGadhiandoni akanga awanda zvikuru, uye akauraya vanhu vakawanda, uye akaparadza maguta mazhinji, uye akaparadzira rufu nokuponda kukuru munyika yose, zvekuti zvakaonekwa kuti zvinofanira kuti vose vanhu, vose maNifai nemaRamani, vakafanira kutora zvombo kuti vaarwise."
                },
                {
                    "number": 12,
                    "text": "Naizvozvo, vose maRamani vakanga vapindukira kunaIshe vakabatana nehama dzavo, maNifai, uye vakamanikidzwa, nokuda kwekudzivirira upenyu hwavo nehwemadzimai avo nevana vavo, kuti vatore zvombo varwise vaya makororo aGadhiandoni, hongu, uye nokuti vachengetedze kodzero dzavo, dzechechi yavo nokunamata kwavo, nerusununguko rwavo nokuzvitonga kwavo."
                },
                {
                    "number": 13,
                    "text": "Uye zvakaitika kuti gore iri rechigumi nematatu risati rapfuura maNifai vakanga vovhundutsirwa nokuparadzwa zvachose nehondo iyi, yakanga yatoipa chaizvo."
                },
                {
                    "number": 14,
                    "text": "Uye zvakaitika kuti ayo maRamani akanga abatana nemaNifai akanga ave kuverengerwa kumaNifai;"
                },
                {
                    "number": 15,
                    "text": "Uye kutukwa kwavo kwakabviswa pavari, uye ganda ravo rikave jena seremaNifai;"
                },
                {
                    "number": 16,
                    "text": "Uye majaya avo nevanasikana vavo vakaita runako rwakachena zvikuru, uye vakaverengerwa kumaNifai, uye vakadaidzwa kunzi maNifai. Uye ndiko kupera kwakaita gore regumi nematatu."
                },
                {
                    "number": 17,
                    "text": "Uye zvakaitika kuti mukutanga kwegore rechigumi nemana, hondo yaive pakati pemakororo nevanhu vaNifai yakaenderera uye ikave inorwadza zvikuru; zvisinei, vanhu vaNifai vakawana simba kupfuura remakororo, zvekuti vakaatandanisa munyika mavo vakaatinhira kumakomo nekunzvimbo dzao dzeruvande."
                },
                {
                    "number": 18,
                    "text": "Uye ndiko kupera kwakaita gore regumi nemana. Uye mugore rechigumi nemashanu vakauya kuzorwisa vanhu vaNifai; uye pamusana peuipi hwevanhu vaNifai, nokupesana kwavo kwakawanda nokupanduka, makororo aGadhiandoni akavakurira kwazvo."
                },
                {
                    "number": 19,
                    "text": "Uye ndikwo kupera kwakaita gore rechigumi nemashanu, uye saka vanhu vakanga vari mukati mekurwadziswa kwakanyanya; uye munondo wekuparadzwa wakanga uchirembera pamusoro pavo, zvekuti vakanga vave pedyo pekubaiwa nawo, uye izvi zvichikonzerwa nekutadza kwavo."
                }
            ]
        },
        "/study/scriptures/bofm/3-ne/3": {
            "uri": "/study/scriptures/bofm/3-ne/3",
            "title": "3 Nifai 3",
            "data_type": "chapter",
            "chapter_name": "Chitsauko 3",
            "chapter_summary": [
                "Gidhiyanihai, mutungamiri wemaGadhiandoni, anoti Rakoniasi nemaNifai vazvipire kwaari zvose nenyika yavo—Rakoniasi anoisa Gidhigidhonai semutungamiri mukuru wemauto—MaNifai anoungana muZarahemura nemuMaguta kuti vazvirwire. Zvingangove makore 16 kusvika ku18 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti mugore rechigumi nematanhatu kubva mukuuya kwaKristu, Rakoniasi, gavhuna wenyika, akatambira tsamba yakabva kune mutungamiri nagavhuna wechikwata ichi chemakororo; uye aya ndiwo mazwi akanga akanyorwa, achiti:"
                },
                {
                    "number": 2,
                    "text": "Rakoniasi, unokudzwa uye gavhuna mukuru wenyika, tarisa, ndinonyora iyi tsamba kwauri, uye ndinokurumbidza zvikuru pamusoro pekuoma kwako, nokusimba kwevanhu vako, mukuchengetedza izvo zvamunofunga kuti ikodzero yenyu nerusununguko rwenyu; hongu, munomira zvakanaka, sekunge makatsigirwa neruoko rwechimwari, mukurwira kuzvitonga kwenyu, nepfuma yenyu, nenyika yenyu, kana kuti icho chamunodaidza kudaro."
                },
                {
                    "number": 3,
                    "text": "Uye zvinondiitisa tsitsi ini, iwe anokudzwa zvikuru Rakoniasi, kuti uremare zvakadaro uye uzvikudze kuti ufunge kuti ungarwisane nevanhu vakawanda zvakadai vasingatye vari pasi pangu, iye zvino panguva ino vamire nezvombo zvavo, uye vamire vachida zvikuru kuudzwa izwi rekuti—Endai kumaNifai muvaparadze."
                },
                {
                    "number": 4,
                    "text": "Uye ini, nokuziva kwandinoita mweya wavo wekusakurirwa, zvandakaona vachirwa, uye nokuziva ruvengo rwavo rwusingaperi kwamuri pamusana pezvamakavatadzira zvakawanda, saka vakauya kuzokurwisai vanokushanyirai nokukuparadzai zvachose."
                },
                {
                    "number": 5,
                    "text": "Naizvozvo ndanyora tsamba iyi, ndichiinama neruoko rwangu pachangu, ndichinzwira magariro ako akanaka, pamusana pekusimba kwako mune zvaunovimba kuti zvitsvene, nemweya wako unokudzwa muhondo."
                },
                {
                    "number": 6,
                    "text": "Naizvozvo ndinonyora kwauri, ndichikumbira kuti uzvipire kune vanhu vangu ava, maguta enyu, nyika dzenyu, nezvinhu zvenyu, pane kuti vakushanyirei nemunondo uye kuparadzwa kugouya kwamuri."
                },
                {
                    "number": 7,
                    "text": "Kana kuti nemamwe mazwi, zvipirei kwatiri, uye batanai nesu uye mugojairana nemabasa edu emuruvande, uye muve hama dzedu uye mugove sesu—kwete nhapwa dzedu, asi hama dzedu uye mugove vamwe vedu muzvinhu zvose zvedu."
                },
                {
                    "number": 8,
                    "text": "Uye tarisai, ndinopika kwauri kana mukaita izvi, nechitsidzo, hamuzoparadzwa; asi kana mukasaita izvi, ndinopika kwauri nechitsidzo, kuti mumwedzi wamangwana ndichaudza mauto angu kuti azokurwisai, uye havazosikiza kana kusiya, asi vachakuurayai, uye vacharegerera munondo pamuri kudakara musisipo."
                },
                {
                    "number": 9,
                    "text": "Uye tarisai, ini ndini Gidhiyanihai; uye ndini gavhuna weboka reruvande iri rinonzi raGadhiandoni; riiri boka rakanaka nemabasa aro akanaka; uye ndeepasichigare uye akagashidzwa kwatiri."
                },
                {
                    "number": 10,
                    "text": "Uye ndinonyora iyi tsamba kwauri, Rakoniasi, uye ndinovimba kuti uchatipa nyika dzako nezvinhu zvenyu, pasina kudeurwa kweropa, kuti ava vanhu vangu vatore zvinovakodzera nehurumende, avo vakabuda kubva kwauri pamusana peuipi hwako mukuvatorera mvumo yavo nehurumende, uye kunze kwekunge waita izvi, ndichatsividza kutadzirwa kwavo. Ndini Gidhiyanihai."
                },
                {
                    "number": 11,
                    "text": "Uye zvino zvakaitika kuti Rakoniasi akashamiswa kwazvo paakatambira tsamba iyi, pamusana pekusatya kwaGidhiyanihai kuti ati anoda nyika yemaNifai, nokutyisidzira vanhu nokutsividza kutadzirwa kweavo vasina kumbotadzirwa, kunze kwekuti ivo vakanga vazvitadzira nekupanduka vachienda kumakororo aye ane uipi neruvengo."
                },
                {
                    "number": 12,
                    "text": "Zvino tarisai, Rakoniasi uyu, gavhuna wenyika, akanga ari munhu akarurama, uye asingatye kana kutyisidzirwa nezvinodiwa negororo; naizvozvo haana kuteerera tsamba yaGidhiyanihai, gavhuna wemakororo, asi akaita kuti vanhu vake vachemere simba kuna Ishe kuitira nguva ichauya makororo aya kuzovarwisa."
                },
                {
                    "number": 13,
                    "text": "Hongu, akatumira shoko mukati mevanhu vose, kuti vaunganidze pamwechete madzimai avo, nevana vavo, matanga avo, nezvinhu zvavo, kunze kweminda yavo, panzvimbo imwechete."
                },
                {
                    "number": 14,
                    "text": "Uye akaita kuti nzvimbo idzodzo dzivakirirwe kuti dzidzivirirwe, uye simba racho richibva rakura chaizvo. Uye akaita kuti mauto, ose emaNifai neemaRamani, kana kuti kune vose vaiverengerwa kumaNifai, vaitwe varindi vanotarisa zvose zvakavakomberedza, nokuvatarira nokuvadzivirira kumakororo siku nesikati."
                },
                {
                    "number": 15,
                    "text": "Hongu, akati kwavari: Sezvo Ishe vari mupenyu, kunze kwekunge matendeuka mukuipa kwenyu kwose, uye mugochema kuna Ishe, hakuna nzira yamungabviswe nayo mumaoko emakororo aya aGadhiandoni."
                },
                {
                    "number": 16,
                    "text": "Uye mazwi nekuporofita kwaRakoniasi zvaive zvikuru zvichishamisa zvekuti zvakakonzera kutya muvanhu; uye vakaisa simba ravo mukuita zviri maererano nemazwi aRakoniasi."
                },
                {
                    "number": 17,
                    "text": "Uye zvakaitika kuti Rakoniasi akaisa vatungamiri vakuru kumauto ose emaNifai, kuti vavatungamire panguva ichauya makororo kubva murenje kuzovarwisa."
                },
                {
                    "number": 18,
                    "text": "Zvino mukurukuru pakati pevatungamiri vakuru vose uye mukuru wemauto ose emaNifai akagadzwa, uye zita rake raive Gidhigidhonai."
                },
                {
                    "number": 19,
                    "text": "Zvino yaive tsika mukati memaNifai ose kuisa semukuru mukuru wemauto avo, (kunze kwenguva dzavainge vari muchitema) munhu ainge aine mweya wekuzarurirwa nemweyawo wechiporofita; naizvozvo, Gidhigidhonai uyu, aive muporofita mukuru mukati mavo, sezvakanga zvakaitawo mutongi mukuru."
                },
                {
                    "number": 20,
                    "text": "Zvino vanhu vakati kuna Gidhigidhonai: Namata kuna Ishe, uye vatirege tiende kumakomo nemurenje, kuti tiwire pamusoro pemakororo uye tiaparadze munyika dzao iwo."
                },
                {
                    "number": 21,
                    "text": "Asi Gidhigidhonai akati kwavari: Ishe havadi; nokuti kana tikaenda kunovarwisa Ishe vachatiisa mumaoko avo; naizvozvo tichazvigadzirira tiri pakati penyika yedu, uye tichaunganidza mauto edu pamwechete, uye hativaendere, asi tinomira kusvika ivo vauya kuzotirwisa; naizvozvo sezvo Ishe vari mupenyu, kana tikaita izvi vachavaisa mumaoko edu."
                },
                {
                    "number": 22,
                    "text": "Uye zvakaitika kuti mugore rechigumi nemanomwe, mukupera kwegore, shoko raRakoniasi rakanga raenda pauso hwose hwenyika, uye vakanga vatora mahachi avo, nengorovhani dzavo, nemombe dzavo, nematanga avo, nembeu dzavo, nezvinhu zvavo zvose, uye vakafora vari zviuru nezviuru nemakumi ezviuru, kudakara vose vaenda kunzvimbo yakanga yanzi ndiyo yavanoungana pamwechete, kuti vazvidzivirire kuvavengi vavo."
                },
                {
                    "number": 23,
                    "text": "Uye nyika yakanga yataurwa yaiva nyika yeZarahemura, nenyika yaive pakati penyika yeZarahemura nenyika yeMaguta, hongu, nokumutsetse waive pakati penyika yeMaguta nenyika yeKuparadzwa."
                },
                {
                    "number": 24,
                    "text": "Uye kwaive nezviuru zvizhinji zvevanhu vainzi maNifai, vakaungana pamwechete munyika iyi. Zvino Rakoniasi akaita kuti vaungane pamwechete munyika yechekumaodzanyemba, pamusana pekutukwa kukuru kwaive munyika yechekuchamhembe."
                },
                {
                    "number": 25,
                    "text": "Uye vakazvivakirira kuzvidzivirira kuvavengi vavo; uye vakagara munyika imwechete, uye vari boka rimwechete, uye vaitya mazwi akanga ataurwa naRakoniasi, zvekuti vakatendeuka muzvitema zvavo zvose; uye vakaisa minamato yavo kuna Ishe Mwari vavo, kuti vavaponese munguva ichauya vavengi vavo kuzovarwisa."
                },
                {
                    "number": 26,
                    "text": "Uye vakanga vakasuwa zvikuru pamusana pevavengi vavo. Uye Gidhigidhonai akaita kuti vagadzire zvombo zvehondo zvemarudzi ose, uye vaifanira kuve vakasimba nezvipfeko zvehondo, nenhowo, nezvimwe, vachitevedza zvavakanga varairwa naye."
                }
            ]
        },
        "/study/scriptures/bofm/3-ne/4": {
            "uri": "/study/scriptures/bofm/3-ne/4",
            "title": "3 Nifai 4",
            "data_type": "chapter",
            "chapter_name": "Chitsauko 4",
            "chapter_summary": [
                "Mauto emaNifai anokurira makororo aGadhiandoni—Gidhiyanihai anouraiwa, uye anotora nzvimbo yake, Zemunaraya, anosungirirwa—MaNifai anorumbidza Ishe nokukunda kwavo. Zvingangove makore 19 kusvika ku22 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti mukupera kwegore rechigumi nemasere mauto aye emakororo akanga agadzirira hondo, uye akatanga kudzika uye achikurumidza kubva muzvikomo, nemumakomo, nemurenje, nemunzvimbo dzao dzakasimba, nenzvimbo dzao dzemuruvande, uye akatanga kutora nyika, dzose dzaive kumaodzanyemba nedzaive kuchamhembe, uye akatanga kutora matunhu ose akanga asiiwa nemaNifai, nemaguta akanga asiiwa ave matongo."
                },
                {
                    "number": 2,
                    "text": "Asi tarisai, makanga musina mhuka dzesango kana dzenyama munzvimbo idzodzo dzakanga dzasiiwa nemaNifai, uye makanga musina mhuka dzekuti makororo abaye, kunze kwekunge aenda murenje."
                },
                {
                    "number": 3,
                    "text": "Uye makororo haaikwanisa kurarama kunze kwekunge ari murenje, nokushaika kwekudya; nokuti maNifai akanga asiya nyika yavo yave gwenga, uye vakanga vaunganidza matanga avo nezvose zvavaive nazvo, uye zvakanga zviri pamwechete sechinhu chimwechete."
                },
                {
                    "number": 4,
                    "text": "Naizvozvo, pakanga pasina mukana wekuti makororo apwanye agowana zvekudya, kunze kwekutouya pachena ozorwa nemaNifai; uye maNifai vakanga vave boka rimwechete, uye vari vakawanda zvikuru, uye vakazvirongedzera zvekudya, nemahachi nemombe, nezvipfuyo zvakasiyana zvemarudzi ose, kuti vagorarama kwemakore anokwana manomwe, munguva iyi vaivimba kuti vainge vakwanisa kuparadza makororo aya asisiri panyika; uye ndiko kupfuura kwakaita gore rechigumi nemasere."
                },
                {
                    "number": 5,
                    "text": "Uye zvakaitika kuti mugore rechigumi nepfumbamwe Gidhiyanihai akaona kuti zvaitofanira kuti aende anorwisana nemaNifai, nokuti havana imwe nzira yavaipona nayo kunze kwekupaza nekuba nokuponda."
                },
                {
                    "number": 6,
                    "text": "Uye vaitya kuti vapararire nenyika kuti varime mbeu, nokuti maNifai aigona kuvavinga akavauraya; naizvozvo Gidhiyanihai akapa murau kumauto ake kuti mugore iri vakafanira kuenda kunorwisa maNifai."
                },
                {
                    "number": 7,
                    "text": "Uye zvakaitika kuti vakauya kuzorwa; uye makanga muri mumwedzi wechitanhatu; uye tarisai, zuva iroro ravakauya kuzorwa rakave guru raityisa; uye vakanga vakapfeka sekupfeka kunoita makororo; uye vakange vaine dehwe rehwai muchiuno, uye vakazvizora ropa, uye misoro yavo yakanga yakaguswa, uye vakanga vaine zvidzitiro zvemumisoro; uye mauto aGidhiyanihai airatidzika zvinotyisa, pamusana pezvavakanga vakapfeka, nepamusana pekuzvizora ropa."
                },
                {
                    "number": 8,
                    "text": "Uye zvakaitika kuti mauto emaNifai, zvaakaona kusvika kwemauto aGidhiyanihai, akawira pasi ose, vakasimudzira kuchema kwavo kuna Ishe Mwari wavo, kuti avaponise uye avabvise mumaoko evavengi vavo."
                },
                {
                    "number": 9,
                    "text": "Uye zvakaitika kuti mauto aGidhiyanihai paakaona izvi akatanga kudaidzira nezwi guru, pamusana pekufara kwavo, nokuti vakafunga kuti maNifai awira pasi pamusana pekutya kutyisa kwemauto avo."
                },
                {
                    "number": 10,
                    "text": "Asi muchinhu ichi vakagumburwa, nokuti maNifai akanga asingavatye; asi vaitya Mwari vavo uye vakamukumbira kuti avadzivirire; naizvozvo, mauto aGidhiyanihai paakamhanyira kwavari vakanga vakagadzirira kusangana navo; hongu, musimba raIshe vakavagashira."
                },
                {
                    "number": 11,
                    "text": "Uye hondo yakatanga mumwedzi uyu wechitanhatu; uye pakaita hondo yakaipa kwazvo yakarwiwa, hongu, pakaurayanwa pakabayanwa zvakaipa, zvekuti hakuna kumboonekwa kuuraiwa kwakadaro muvanhu vose vaRihai kubvira kubva kwaakaita kuJerusarema."
                },
                {
                    "number": 12,
                    "text": "Uye zvisinei nekutyisidzira nezvitsidzo zvakaitwa naGidhiyanihai, tarisai, maNifai vakavakurira, zvekuti vakavamba kudududza vachibva kwavari."
                },
                {
                    "number": 13,
                    "text": "Uye zvakaitika kuti Gidhigidhonai akati mauto ake avatandanise kudakara kumuganhu nerenje, uye nokuti havaifanira kuregerera kana mumwechete zvake anenge awira mumaoko avo mukutiza kwavo, uye saka vakavatevera vakavauraya, kusvika kumuganhu werenje, kusvika vazadzikisa murairo waGidhigidhonai."
                },
                {
                    "number": 14,
                    "text": "Uye zvakaitika kuti Gidhiyanihai, akanga amira akarwa asingatye, akateverwa ave kutiza; uye sezvo akanga aneta nokurwa zvakanyanya akabatwa akauraiwa. Uye ndiko kupera kwakaita Gidhiyanihai gororo."
                },
                {
                    "number": 15,
                    "text": "Uye zvakaitika kuti mauto emaNifai akadzokera zvakare kunzvimbo dzavo dzakadzivirirwa. Uye zvikaitika kuti gore rechigumi nemapfumbamwe rakapfuura, uye makororo haana kuuya zvakare kuzorwa; kana mugore rechimakumi maviri haana kuuya zvakare."
                },
                {
                    "number": 16,
                    "text": "Uye mugore rechimakumi maviri nerimwechete haana kuuya kuzorwa, asi akauya nemativi ose akakomberedza vanhu vaNifai; nokuti aifunga kuti akavadimura vanhu vaNifai kusvika kuminda yavo, uye akavakomberedza kunhivi dzose, uye akavachengetedza vasingakwanisi kuenda kunze, aizovaita kuti vazvipire kwaari zviri izvo zvaaida."
                },
                {
                    "number": 17,
                    "text": "Zvino vazvisarudzira pachezvavo akanga aisa mumwe mutungamiri, zita rake ainzi Zemunaraya; naizvozvo ndiye Zemunaraya akakonzera ati kukomberedzwa uku kutore nzvimbo."
                },
                {
                    "number": 18,
                    "text": "Asi tarisai, izvi zvakanga zvakanakira maNifai; nokuti zvakanga zvakaoma kuti makororo aya akombe kwenguva refu ingazorwadza maNifai, nenzira yekudya kwakawanda kwavakanga vachengeta,"
                },
                {
                    "number": 19,
                    "text": "Uye nepamusana pekushomeka kwezvokudya pakati pemakororo; nokuti tarisai, hapana chavaive nacho kunze kwenyama chete kuti apone, iri nyama yavaiwana murenje;"
                },
                {
                    "number": 20,
                    "text": "Uye zvakaitika kuti mhuka dzesango dzakaita shoma murenje zvekuti makororo aya akada kupera kufa nenzara."
                },
                {
                    "number": 21,
                    "text": "Uye maNifai vakaramba vachifora kunze siku nesikati, uye vachiwira pamusoro pemauto awo, uye vachiadimura zviuru nemakumi ezviuru."
                },
                {
                    "number": 22,
                    "text": "Uye saka chakave chido chevanhu vaZemunaraya kuti vabve mukuronga kwavo, pamusana pekuparadzwa kukuru kwaiuya kwavari usiku nemasikati."
                },
                {
                    "number": 23,
                    "text": "Uye zvakaitika kuti Zemunaraya akati vanhu vake vabve mukukomba kwavakanga vakaita, uye vaende kumusoro-soro kwenyika yekuchamhembe."
                },
                {
                    "number": 24,
                    "text": "Uye zvino, Gidhigidhonai aziva zano ravo, uye achizivawo kusasimba kwavo pamusana pekushaya zvekudya, nokuuraiwa kwakaipa kwavakanga vaitwa, naizvozvo akatumira mauto ake munguva yeusiku, uye akavadimudzira mukudududza kwavo, uye akaisa mauto ake munzira mavaitiza namo."
                },
                {
                    "number": 25,
                    "text": "Uye izvi vakazviita munguva yeusiku, uye vakafora kupfuurira makororo aya, zvekuti ave mangwana, makororo paakatanga kufora kwawo, akasanganikwa nawo nemauto emaNifai kwose mberi kwawo neshure kwawo."
                },
                {
                    "number": 26,
                    "text": "Uye makororo akanga ari nechekumaodzanyemba akadimurirwawo nzvimbo dzawo dzekutizira. Uye zvose zvinhu izvi zvakaitwa nekutuma kwaGidhigidhonai."
                },
                {
                    "number": 27,
                    "text": "Uye kwakaita vazhinji vavo zviuru zvakawanda vakazvipira sevasungwa kumaNifai, uye vamwe vavo vose vakauraiwa."
                },
                {
                    "number": 28,
                    "text": "Uye mutungamiri wavo, Zemunaraya, akatorwa akasungirirwa mumuti, hongu, kana pamusoro pawo kudakara afa. Uye pavakanga vamusungirira kudakara afa, vakatema muti ukawira pasi, uye vakachema nezwi guru, vachiti:"
                },
                {
                    "number": 29,
                    "text": "Ishe ngavachengetedze vanhu vavo vari mukururama nomuutsvene hwemwoyo, kuti vagoita kuti vawisirwe pasi avo vose vanotsvaka kuvauraya pamusana pesimba nezvikwata zvemuruvande, sekurigirwa kwaitwa murume uyu pasi."
                },
                {
                    "number": 30,
                    "text": "Uye vakafara vakachema zvakare nezwi rimwechete, vachiti: Mwari vaAbrahama, naMwari vaIsaka, naMwari vaJakobo, dzivirirai vanhu avo mukururama, kana vari vanodaidza zita raMwari vavo kuti vadzivirirwe."
                },
                {
                    "number": 31,
                    "text": "Uye zvakaitika kuti vakatanga vose, semunhu mumwechete, kuimba, nokurumbidza Mwari vavo nechinhu chikuru chaakanga avaitira, nokuvachengetedza kuti vasawire mumaoko evavengi vavo."
                },
                {
                    "number": 32,
                    "text": "Hongu, vakachema: Hosana kuna Mwari Vekumusoro-soro. Uye vakachema kuti: Ngariropafadzwe zita raIshe Mwari Samasimba, Mwari Vekumusoro-soro."
                },
                {
                    "number": 33,
                    "text": "Uye mwoyo yavo yakafuta nemufaro, zvekuti vakasvimha misodzi, pamusana pekunaka kukuru kwaMwari mukuvabvisa mumaoko evavengi vavo; uye vaiziva kuti izvi zvakanga zvakonzerwa nekutendeuka kwavo nokupfava kwavo kuti vabviswe mukuparadzwa kusingaperi."
                }
            ]
        },
        "/study/scriptures/bofm/3-ne/5": {
            "uri": "/study/scriptures/bofm/3-ne/5",
            "title": "3 Nifai 5",
            "data_type": "chapter",
            "chapter_name": "Chitsauko 5",
            "chapter_summary": [
                "MaNifai vanotendeuka vachibva uye vasiya zvitema zvavo—Mormoni anonyora rungano rwevanhu vake uye achibva avataurira shoko risingapere—Israeri ichaunganidzwa kubva mukupararira kwayo kwenguva refu. Zvingangove makore 22 kusvika ku26 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino tarisai, kwakanga kusina kana mweya mumwechete zvawo kuvanhu vaNifai vose waikahadzika kana zvishomanani mazwi emaporofita vose vatsvene avakanga vataura; nokuti vaiziva kuti aifanira kuti azadzikiswe."
                },
                {
                    "number": 2,
                    "text": "Uye vaiziva kuti zvaive zviri zvakafanira kuti Kristu ange akauya, pamusana pezviratidzo zvizhinji zvakanga zvapiwa, maererano nemazwi emaporofita; uye nepamusana pezvinhu zvakanga zvatoitika kare vaiziva kuti zvakafanira kuti zvose zvinhu zviitike maererano neizvo zvakataurwa."
                },
                {
                    "number": 3,
                    "text": "Naizvozvo vakasiya zvitema zvavo zvose, noruvengo rwavo, neupombwe hwavo, uye vakashandira Mwari nokusimba kwose siku nesikati."
                },
                {
                    "number": 4,
                    "text": "Uye zvino zvakaitika kuti vatora ose makororo sevasungwa, zvekuti hapana akapunyuka pane asina kuuraiwa, vakakanda vasungwa vavo mutirongo, uye ndokuita kuti shoko raMwari riparidzwe kwavari; uye vose vakatendeuka muzvitema zvavo uye vakaita chibvumirano chekuti havachazopondazve vakasunungurwa."
                },
                {
                    "number": 5,
                    "text": "Asi vose avo vasina kupinda muchibvumirano, uye vairamba vaine pfungwa dzekuponda kwakavandika mumwoyo yavo, hongu, vose vaiwanikwa vachityisidzira hama dzavo vaipiwa mhosva uye vorangwa maererano nemutemo."
                },
                {
                    "number": 6,
                    "text": "Uye ndiko kupedza zvose izvo zvikwata zvakaipa, zvakavanzika, uye zvakashoreka izvo zvakakonzera kuti huipi hwakanyanyisa nekuponda kwakawanda kuitwe."
                },
                {
                    "number": 7,
                    "text": "Uye ndiko kupera kwakaita gore rechimakumi maviri nemaviri, kana nerechimakumi maviri nematatuwo, nerechimakumi maviri nemana, nerechimakumi maviri nemashanu; uye kwakanga kwapfuura makumi maviri emakore ane makore mashanu."
                },
                {
                    "number": 8,
                    "text": "Uye kwaive nezvinhu zvizhinji zvakanga zvaitika zvainge, mumaziso evamwe, zviri zvinhu zvikuru uye zvinoshamisa; zvakadaro, hazvinganyorwe zvose mubhuku rino; hongu, bhuku rino haringakwane kana chikamu chimwe kubva muzana chezvinhu zvakaitwa muvanhu vazhinji kudai muchinguva chemakumi maviri emakore ane mashanu."
                },
                {
                    "number": 9,
                    "text": "Asi tarisai kune zvinyorwa zvine zvose zvemafambiro aiita vanhu ava; uye rungano rwupfupi asi rwuri rwechokwadi rwakapihwa naNifai."
                },
                {
                    "number": 10,
                    "text": "Naizvozvo ndaita zvinyorwa zvangu zvezvinhu izvi maererano nezviri muzvinyorwa zvaNifai, zvakanyorwa pamahwendefa aidaidzwa kuti mahwendefa aNifai."
                },
                {
                    "number": 11,
                    "text": "Uye tarisai, ndinoita zvinyorwa pamahwendefa andagadzira nemaoko angu."
                },
                {
                    "number": 12,
                    "text": "Uye tarisai, ndinonzi Mormoni, ndichidaidzwa nezita renyika inonzi Mormoni, munyika makaiswa chechi naAruma muvanhu, hongu, chechi yekutanga yakaitwa mukati mavo mushure mekutadza kwavo."
                },
                {
                    "number": 13,
                    "text": "Tarisai, ndiri mudzidzi waJesu Kristu, Mwanakomana waMwari. Ndakadaidzwa naiye kuti ndizotaura shoko rake mukati mevanhu vake, kuti vawane upenyu husingaperi."
                },
                {
                    "number": 14,
                    "text": "Uye zvakafanira kuti ini, maererano nekuda kwaMwari, kuti minamato yeavo vakaenda kare, vakanga vari vatsvene, yakafanira kuzadzikiswa maererano nerutendo rwavo, kuti ndiite zvinyorwa zvezvinhu izvi zvakaitwa—"
                },
                {
                    "number": 15,
                    "text": "Hongu, zvinyorwa zvishomanani zveizvo zvakaitika kubvira panguva yakabva Rihai kuJerusarema, kana zvichidzika kusvika panguva ino."
                },
                {
                    "number": 16,
                    "text": "Naizvozvo ndiri kuita rungano rwangu kubva kungano dzakapiwa neavo vaive pamberi pangu, kusvika mukutanga kwenguva yangu;"
                },
                {
                    "number": 17,
                    "text": "Uye zvino ndinobva ndaita zvinyorwa zvezvinhu zvandakaona nemaziso angu."
                },
                {
                    "number": 18,
                    "text": "Uye ndinoziva kuti zvinyorwa zvandinoita zvakanaka uye ndezvechokwadi; zvakadaro kune zvinhu zvizhinji zvekuti, maererano nemutauro wedu, hatigone kuzvinyora."
                },
                {
                    "number": 19,
                    "text": "Uye zvino ndinopedza zvandiri kutaura, zviri nezvangu, uye ndoenda mberi nokutaura nezvezvinhu zvakaitika ndisati ndavepo."
                },
                {
                    "number": 20,
                    "text": "Ndini Mormoni, uye wechizvarwa chaRihai chechokwadi. Ndine chikonzero chekurumbidza Mwari vangu neMuponesi wangu Jesu Kristu, nokuti akaburitsa madzibaba edu munyika yeJerusarema, (uye hapana mumwe aizviziva kunze kwake iye neavo vaakabuda navo munyika) nekuti akandipa ini nevanhu vangu ruzivo rwakawanda rwakaponesa mweya yedu."
                },
                {
                    "number": 21,
                    "text": "Chokwadi akaropafadza imba yaJakobo, uye akanzwira tsitsi kumbeu yaJosefa."
                },
                {
                    "number": 22,
                    "text": "Uye mukuchengeta kwevana vaRihai mirairo yavo vakavaropafadza uye vakavapa kubudirira maererano neshoko ravo."
                },
                {
                    "number": 23,
                    "text": "Hongu, uye chokwadi achaunza zvakare vakasara vembeu yaJosefa kuruzivo rwaIshe Mwari vavo."
                },
                {
                    "number": 24,
                    "text": "Uye chokwadi sezvo Ishe vari mupenyu, vachaunganidza kubva kumativi mana enyika vose vakasara vembeu yaJakobo, vakapararira mhiri kwose pamusoro penyika."
                },
                {
                    "number": 25,
                    "text": "Uye sezvo vakabvumirana nemba yose yaJakobo, saka chibvumirano chavakabvumirana nemba yaJakobo chichazadzikiswa munguva yavo, mukudzorera yose imba yaJakobo muruzivo rwechibvumirano chavakabvumirana navo."
                },
                {
                    "number": 26,
                    "text": "Uye zvino ndipo pavachaziva Mununuri wavo, anove ndiye Jesu Kristu, Mwanakomana waMwari; uye ndipo pavachaunganidzwa kubva kumativi mana enyika vachienda kunyika dzavo, kwavakanga vabviswa; hongu, sezvo Ishe vachirarama ndizvo zvazvichaita. Ameni."
                }
            ]
        },
        "/study/scriptures/bofm/3-ne/6": {
            "uri": "/study/scriptures/bofm/3-ne/6",
            "title": "3 Nifai 6",
            "data_type": "chapter",
            "chapter_name": "Chitsauko 6",
            "chapter_summary": [
                "MaNifai vanobudirira—Kuzvida, hupfumi, norusarura zvinobva zvabuda—Chechi rinotsemurwa mukusawirirana pamusana pevanobva mariri—Satani anotungamira vanhu mukupanduka kuri pachena—Vaporofita vazhinji vanodaidzira kutendeuka vobva vauraiwa—Vapondi vavo vanorangana kutora hurumende. Zvingangove makore 26 kusvika ku30 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti vanhu vaNifai vakadzokera vose kunyika dzavo mugore rechimakumi maviri nematanhatu, wose munhu, nemhuri yake, matanga ake, mahachi ake nemombe dzake, nezvinhu zvose zvainge zviri zvavo."
                },
                {
                    "number": 2,
                    "text": "Uye zvakaitika kuti vakanga vasina kupedza mbuva dzavo dzose; naizvozvo vakatora zvose zvavakanga vasina kudya vakaenda nazvo, ose marudzi embeu dzavo, negoridhe ravo, nesirivha yavo, nezvinhu zvavo zvose zvinokosha, uye vakadzokera kunyika dzavo nezvinhu zvavo, kwose kuchamhembe nokumaodzanyemba, kwose kunyika yaive kuchamhembe neyaive kumaodzanyemba."
                },
                {
                    "number": 3,
                    "text": "Uye vakapa avo vemakororo aya vakanga vaita chibvumirano kuti vanozochengetedza runyararo rwenyika, vachida kuramba vari maRamani, minda, maererano nekuwanda kwavo, kuti vawane, nokushanda kwavo, pekuzviriritira napo; uye ndiko kudzika kwavakaita runyararo munyika yose."
                },
                {
                    "number": 4,
                    "text": "Uye vakatanga zvakare kubudirira nokukura; uye gore rechimakumi maviri nematanhatu nere makumi maviri nemanomwe akapfuura, uye nyika yakanga yakagadzikana; uye vakanga vaita mitemo yavo maererano nokuenzanisa nokutonga kwakanaka."
                },
                {
                    "number": 5,
                    "text": "Uye zvino makanga musina chimwe chinhu munyika yose chaikanganisa kuti vasarambe vachibudirira, kunze kwekunge vawira mukutadza."
                },
                {
                    "number": 6,
                    "text": "Uye zvino akanga ari Gidhigidhonai, nemutongi, Rakoniasi, uye neavo vakanga vaitwa vatungamiri, vakanga vadzika runyararo rwukuru urwu munyika."
                },
                {
                    "number": 7,
                    "text": "Uye zvakaitika kuti kwaive nemaguta mazhinji akavakwa patsva, uye kwaive nemaguta matsaru akagadziriswa."
                },
                {
                    "number": 8,
                    "text": "Uye kwaive nemigwagwa mikuru yakagadzirwa, nenzira dzakaitwa, dzaibva nokuenda guta neguta, uye nyika nenyika, uye nzvimbo nenzvimbo."
                },
                {
                    "number": 9,
                    "text": "Uye ndiko kupfuura kwakaita gore rechimakumi maviri nemasere, uye vanhu vaingove murunyararo."
                },
                {
                    "number": 10,
                    "text": "Asi zvakaitika kuti mugore rechimakumi maviri nemapfumbamwe kwakatanga kuitiranwa nharo muvanhu; uye vamwe vakazvikudza nokudada pamusana pepfuma yavo yakawanda, hongu, kana kusvika pakunetsa vamwe zvikuru."
                },
                {
                    "number": 11,
                    "text": "Nokuti munyika maive nevatengesi vazhinji, nemagweta akawandawo, nemakurukota akawanda."
                },
                {
                    "number": 12,
                    "text": "Uye vanhu vakatanga kuzivikanwa nezvavari, maererano neupfumi hwavo nekuwana kwavo mukana wekudzidza; hongu, vamwe vakanga vasina kudzidza pamusana peurombo hwavo, uye vamwe vakagashira kudzidza kukuru pamusana pekupfuma kwavo."
                },
                {
                    "number": 13,
                    "text": "Vamwe vakasimudzwa mukudada, uye vamwe vakanga vakapfava zvikuru; vamwe vaidzorera kutuka nekutuka, asi vamwe vaigashira kutukwa nekunetswa nokutambudzwa kwose, uye havaipinduka vachitukawo, asi vakanga vakapfava uye vakatyoka pamberi paMwari."
                },
                {
                    "number": 14,
                    "text": "Uye saka munyika makave nekusaenzana kukuru, zvekuti chechi yakatanga kuparara; hongu, zvekuti mugore rechigumi nematatu chechi yakanga yaparara munyika yose kunze kwekumaRamani vakanga vapindukira kurutendo rwechokwadi; uye vakaramba kubva marwuri, nokuti vakanga vakatakamara, uye vakasimba, uye vasingazungunuke, vachida nesimba ravo rose kuchengeta mirau yaIshe."
                },
                {
                    "number": 15,
                    "text": "Zvino chikonzero chekutadza kwevanhu uku chaive ichi—Satani aive nesimba guru, raimutsa vanhu kuti vaite zvitadzo zvemarudzi ose, nokuvazadza nokudada, nokuvaedza kuti vatsvake simba nemvumo, nokutonga, neupfumi, nezvinhu zvisina maturo zvenyika."
                },
                {
                    "number": 16,
                    "text": "Uye ndiko kunyengedza kwakaita Satani mwoyo yevanhu kuti vaite zvakaipa zvakasiyana-siyana; naizvozvo vakanga vamboita runyararo kwemakore mashoma chete."
                },
                {
                    "number": 17,
                    "text": "Uye saka, mukutanga kwegore rechimakumi matatu—vanhu vachibvumirwa kwenguva huru kuti vatakurwe muzviedzo zvadhiabhorosi achivaendesa kwose kwaainge achida kuti vaende—uye saka mukutanga kwaro, gore iri rechimakumi matatu, vakanga vari mukati mekutadza kunotyisa."
                },
                {
                    "number": 18,
                    "text": "Zvino havana kunge vachiita zvitema vasingazive, nokuti vaiziva chido chaMwari maererano navo, nokuti chakanga chakadzidziswa kwavari; naizvozvo vakapandukira Mwari nokuda."
                },
                {
                    "number": 19,
                    "text": "Uye zvino zvaive mumazuva aRakoniasi, mwanakomana waRakoniasi, nokuti Rakoniasi akanga atora chigaro chababa vake uye akatonga vanhu mugore iroro."
                },
                {
                    "number": 20,
                    "text": "Uye kwakatanga kuve nevanhu vakanga vafemerwa kubva kudenga uye vakatumwa, vachimira mukati mevanhu munyika yose, vachiparidza nokupupura vasingatye nezvezvitema nezvitadzo zvevanhu, uye vachipupura maererano nerununuro rwuchaitwa naIshe kuvanhu vake, kana nemamwe mazwi, kumuka kuvakafa kwaKristu; uye vakapupura pasina kutya nezverufu nekutambudzika kwake."
                },
                {
                    "number": 21,
                    "text": "Zvino kwaive nevamwe vevanhu vakawanda vakashatirwa zvikuru pamusana peavo vaipupura zvinhu izvi; uye vakanga vakashatirwa vazhinji vavo vaive vatongi vakuru, neavo vaive vapirisita vepamusoro nemagweta; hongu, vose avo vaive magweta vakashatiriswa neavo vaipupura zvinhu izvi."
                },
                {
                    "number": 22,
                    "text": "Zvino hakuna gweta kana mutongi kana mupirisita wepamusoro aive nesimba rokutongera munhu kufa kunze kwekunge kutongwa kwavo kwanyorwa nagavhuna wenyika."
                },
                {
                    "number": 23,
                    "text": "Zvino kwaive nevazhinji veavo vaipupura pamusoro pezvinhu zvaKristu vaipupura vasina chavanotya, vakatorwa uye vakauraiwa mukavere-vere nevatongi, zvekuti ruzivo rwekufa kwavo harwuna kusvika kuna gavhuna wenyika kudakara vatouraiwa kare."
                },
                {
                    "number": 24,
                    "text": "Zvino tarisai, izvi zvakanga zvisiri maererano nemitemo yenyika, kuti ani zvake auraiwe kunze kwekunge vane simba ragavhuna wenyika—"
                },
                {
                    "number": 25,
                    "text": "Naizvozvo chichemo chakauya munyika yeZarahemura, kuna gavhuna wenyika, pamusoro pevatongi ava vakanga vatongera vaporofita vaIshe kufa, zvisiri mumutemo."
                },
                {
                    "number": 26,
                    "text": "Zvino zvakaitika kuti vakatorwa vakaendwa navo pamberi pemutongi, kuti vatongwe nemhosva yavakanga vaita, maererano nemutemo wakanga wapiwa nevanhu."
                },
                {
                    "number": 27,
                    "text": "Zvino zvakaitika kuti vatongi ava vaive neshamwari zhinji nehama; uye vakasara, hongu, kana kunge ose magweta nevapirisita vepamusoro, vakaungana pamwechete, vakabatana nehama dzevatongi avo vakanga vachitongwa maererano nemutemo."
                },
                {
                    "number": 28,
                    "text": "Uye vakapinda muchibvumirano pachavo, hongu, kana chibvumirano chiya chavakaita kare, chiri chibvumirano chakanga chaitwa nadhiabhorosi, kuti vabatane mukurwisana nevakarurama vose."
                },
                {
                    "number": 29,
                    "text": "Naizvozvo vakabatana vachirwisana nevanhu vaIshe, uye ndokupinda muchibvumirano chekuvaparadza, nokubvisa avo vaive nemhosva yekuponda kuti vasarangwe, chiri chinhu chakange chave kuda kuitwa maererano nemutemo."
                },
                {
                    "number": 30,
                    "text": "Uye vakashora mutemo nekodzero dzenyika yavo; uye vakarangana kuti vaparadze gavhuna wenyika, nekuti vaise mambo anotonga nyika, kuti nyika ichirega kuve yakasununguka asi kuti ive pasi pemadzimambo."
                }
            ]
        },
        "/study/scriptures/bofm/3-ne/7": {
            "uri": "/study/scriptures/bofm/3-ne/7",
            "title": "3 Nifai 7",
            "data_type": "chapter",
            "chapter_name": "Chitsauko 7",
            "chapter_summary": [
                "Mutongi mukuru anopondwa, hurumende inoparadzwa, uye vanhu vanokamurana mumarudzi avo—Jakobho, munhu asingade Kristu, anove mambo wechikwata chemuruvande—Nifai anoparidza kutendeuka norutendo munaKristu—Ngirozi dzinomudzidzisa mazuva ose, uye anomutsa munin’ina wake kubva kuvakafa—Vazhinji vanotendeuka uye vachibva vabhabhatidzwa. Zvingangove makore 30 kusvika ku33 shure kwekunge Kristu azvarwa."
            ],
            "verses": [
                {
                    "number": 1,
                    "text": "Zvino tarisai, ndichakuratidzai kuti havana kuisa mambo wekutonga nyika; asi mugore irori, hongu, gore rechigumi nematatu, vakaparadza chigaro chekutonga, hongu, vakaponda mutongi mukuru wenyika."
                },
                {
                    "number": 2,
                    "text": "Uye vanhu vakamukirana, uye vakaparadzana nemarudzi, wose munhu maererano nemhuri yake nehama dzake neshamwari; uye ndiko kuparadza kwavakaita hurumende yenyika."
                },
                {
                    "number": 3,
                    "text": "Uye rwose rudzi rwakaisa ishe kana mutungamiri pamusoro pavo; uye saka vakave marudzi nevatungamiri vemarudzi."
                },
                {
                    "number": 4,
                    "text": "Zvino tarisai, hakuna munhu pakati pavo akanga asina mhuri huru nehama dzakawanda neshamwari; naizvozvo marudzi avo akakura zvikuru."
                },
                {
                    "number": 5,
                    "text": "Zvino zvose izvi zvakaitwa, uye kwakanga kusati kwave nehondo pakati pavo; uye kwose kuipa uku kwakauya kuvanhu pamusana pekuti vaizvipira kusimba raSatani."
                },
                {
                    "number": 6,
                    "text": "Uye zvisungo zvehurumende zvakaparadzwa, pamusana pechikwata chemuruvande cheshamwari nehama dzeavo vaiponda maporofita."
                },
                {
                    "number": 7,
                    "text": "Uye vakakonzera kupesana kukuru munyika, zvekuti vazhinji vevanhu vakanga vakarurama vakanga vada kuva vose vakaipa; hongu, makange mave nevakarurama vashoma pakati pavo."
                },
                {
                    "number": 8,
                    "text": "Uye saka kwakange kusati kwapfuura makore matanhatu kubvira panguva vanhu vazhinji vakabva mukururama kwavo, sembwa inodzokera kumarutsi ayo, kana kuti sedunzvi renguruve rinonoumburuka mumatope."
                },
                {
                    "number": 9,
                    "text": "Zvino chikwata ichi chemuruvande, chakanga chaunza kutadza kukuru muvanhu, chakaunganidzana pamwechete, uye chakaisa pamusoro pacho murume wachaiti Jakobho;"
                },
                {
                    "number": 10,
                    "text": "Uye vakamudaidza kuti mambo wavo; naizvozvo akave mambo wechikwata chine uipi ichi; uye aive mumwe weavo vakataura zvikuru kwazvo kurwisa vaporofita vaipupura nezvaJesu."
                },
                {
                    "number": 11,
                    "text": "Uye zvakaitika kuti vakanga vasina kusimba muuwandu semarudzi evanhu, vakanga vakabatana pamwechete kunze kwevatungamiri vavo vakaisa mitemo yavo, wose maererano nerudzi rwake; zvakadaro vaiva mhandu; kana dai zvazvo vakanga vasiri vanhu vakarurama, asi vakanga vakabatana muruvengo rweavo vakanga vaine chibvumirano chekuparadza hurumende."
                },
                {
                    "number": 12,
                    "text": "Naizvozvo, Jakobho achiona kuti vavengi vavo vakanga vakawanda kupfuura ivo, iye samambo wechikwata ichi, naizvozvo akaudza vanhu vake kuti vatizire kumusoro-soro kwenyika yekuchamhembe, uye ikoko vagovaka umambo hwavo, kusvika vatorana nevanopanduka (nokuti aivanyepera kuti kuchapanduka vazhinji) uye vobva vave vakasimba zvakakwana zvekuti varwisane nemarudzi evanhu; uye ndizvo zvavakaita."
                },
                {
                    "number": 13,
                    "text": "Uye vakafamba nokukurumidza zvekuti hakuna chaikwanisa kuvakanganisa kudakara vave kure zvekusabatwa nevanhu. Uye ndikwo kupera kwakaita gore rechimakumi matatu; uye ndizvo zvakanga zvakaita zvinhu zvevanhu vaNifai."
                },
                {
                    "number": 14,
                    "text": "Uye zvakaitika kuti mugore rechimakumi matatu nerimwechete vakakamurana mumarudzi, wose munhu maererano nemhuri yake, hama neshamwari; zvakadaro vakanga vakabvumirana kuti ivo pachavo havafanire kuti varwisane; asi vakanga vasina kubatana kumitemo yavo, netsika yehurumende dzavo, nokuti dzaiitwa maererano nepfungwa dzeavo vaive vakuru nevatungamiri vavo. Asi vakanga vakaisa mitemo yakaoma yekuti rudzi harwaibvumirwa kupinda kwevamwe, zvekuti zvakaita kuti munyika muve nerunyararo; zvakadaro, mwoyo yavo yakabva kuna Ishe Mwari vavo, vakatema maporofita nematombo vakavatandanisa pakati pavo."
                },
                {
                    "number": 15,
                    "text": "Uye zvakaitika kuti Nifai—ashanyirwa nengirozi nezwi raIshewo, naizvozvo aona ngirozi, uye aine umbowo hwekuona nemaziso ake, uye aine simba raakanga apiwa kuti azive neufundisi hwaKristu, uye ari akaonawo kukurumidza kwavo kubva mukururama vachienda mukuipa kwavo neruvengo rwavo;"
                },
                {
                    "number": 16,
                    "text": "Naizvozvo, nokusuwiswa pamusana pekuoma kwemwoyo yavo neupofu hwepfungwa dzavo—akaenda pakati pavo mugore rimwechete iroro, uye akatanga kupupura, asingatye, kutendeuka nokuregererwa kwezvitema mukutenda muna Ishe Jesu Kristu."
                },
                {
                    "number": 17,
                    "text": "Uye akavadzidzisa zvinhu zvizhinji; uye zvose hazvinganyorwe, uye chidimu chazvo hachingakwane, naizvozvo hazvina kunyorwa mubhuku rino. Uye Nifai akadzidzisa nesimba nemvumo huru."
                },
                {
                    "number": 18,
                    "text": "Uye zvakaitika kuti vakamushatirirwa, pamusana pekuti aive nesimba kupfuura ravo, nokuti hazvaiitika kuti vasatende mazwi ake, nokuti rutendo rwake muna Ishe Jesu Kristu rwaive rwukuru zvekuti ngirozi dzaimudzidzisa mazuva ose."
                },
                {
                    "number": 19,
                    "text": "Uye muzita raJesu aitandanisa vana dhiabhorosi nemweya yetsvina; uye kana munin’ina wake akamumutsa kuvakafa, mushure mekunge atemwa nematombo akauraiwa nevanhu."
                },
                {
                    "number": 20,
                    "text": "Uye vanhu vakazviona, uye vakapa umbowo hwazvo, uye vakamushatirirwa pamusoro pesimba rake; uye akaita zvimwe zvishamiso zvizhinji zvakare, mumaziso evanhu, muzita raJesu."
                },
                {
                    "number": 21,
                    "text": "Uye zvakaitika kuti gore rechimakumi matatu nerimwechete rakapfuura, uye pakanga paine vashoma vakanga vapindukira kuna Ishe; asi ivavo vakapinduka vakaratidza zvechokwadi kuvanhu kuti vakashanyirwa nesimba neMweya waMwari, waive muna Jesu Kristu, wavaitenda maari."
                },
                {
                    "number": 22,
                    "text": "Uye vose vakabviswa vana dhiabhorosi mavari, uye vakarapwa zvirwere zvavo nekuremara kwavo, vakaratidza zvechokwadi kuvanhu kuti zvakaitwa neMweya waMwari, uye vakarapwa; uye vakaratidza zviratidzo naivowo uye vakaita zvishamiso muvanhu."
                },
                {
                    "number": 23,
                    "text": "Ndiko kupfurawo kwakaita gore rechimakumi matatu nemaviri. Uye Nifai akachema kuvanhu mukutanga kwegore rechimakumi matatu nematatu; uye akaparidza kwavari kutendeuka nokuregererwa kwezvitema."
                },
                {
                    "number": 24,
                    "text": "Zvino ndingade kuti dai marangarira zvakare, kuti hakuna vakatendeuka vásina kubhabhatidzwa nemvura."
                },
                {
                    "number": 25,
                    "text": "Naizvozvo, vakagadzwa naNifai, varume muhupirisita uhu, kuti avo vose vachauya kwavari vakafanira kunge vari vavakabhabhatidza nemvura, uye izvi umbowo neuchapupu kuna Mwari, nokuvanhu, kuti vakatendeuka vakawana kuregererwa kwezvitadzo zvavo."
                },
                {
                    "number": 26,
                    "text": "Uye kwakanga kuine vazhinji mukutanga kwegore iri vakabhabhatidzwa mukutendeuka; uye ndiko kupfuura kwakaita chikamu chikuru chegore."
                }
            ]
        },
        "/study/scriptures/bofm/3-ne/8": {
            "uri": "/study/scriptures/bofm/3-ne/8",
            "title": "3 Nifai 8",
            "data_type": "chapter",
            "chapter_name": "Chitsauko 8",
            "chapter_summary": [
                "Dutu, kundengendeka kwenyika, moto, chamupupuri, kushanduka kwekunze nechimbi-chimbi zvinotaura kuroverwa kwaKristu—Vanhu vazhinji vanoparadzwa—Rima rinofukidza nyika kwamazuva matatu—Avo vanosara vanochema nhamo yavo. Zvingangove makore 33 kusvika ku34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti maererano nezvinyorwa zvedu, tinoziva kuti zvinyorwa zvedu ndezvechokwadi, nokuti tarisai, akanga ari munhu akarurama akachengeta zvinyorwa—nokuti zvechokwadi akaita zvishamiso zvizhinji muzita raJesu; uye hakuna munhu angaite zvishamiso muzita raJesu kunze kwokunge akacheneswa kubva patsvina iri yose zvayo—"
                },
                {
                    "number": 2,
                    "text": "Uye zvino zvakaitika kuti, kana pakanga pasina kukanganisa kwakaitwa nomurume uyu pakuverenga nguva yedu, gore rechimakumi matatu namatatu rakanga rapfuura;"
                },
                {
                    "number": 3,
                    "text": "Uye vanhu vakatanga kutarisa vane chivimbo chikuru kuti vaone chiratidzo chakanga chapiwa nomuporofita Samueri, muRamani, hongu, kunguva yekuti kuchave nerima kwemazuva matatu pasi pose."
                },
                {
                    "number": 4,
                    "text": "Uye kwakatanga kuva nokukahadzika kukuru nokupesana pakati pavanhu, kunyangwe hazvo zviratidzo zvakawanda zvakanga zvapiwa."
                },
                {
                    "number": 5,
                    "text": "Uye zvakaitika kuti mugore rechimakumi matatu nemana, mumwedzi wokutanga, pazuva rechina romwedzi, kwakatanga dutu guru, rerudzi rwakanga rwusati rwamboonekwa munyika yose."
                },
                {
                    "number": 6,
                    "text": "Uye kwakava nemhepo huru yaityisa zvikuru; kwakave namabanan’ana akaipa, zvakandengendetsa nyika yose ikaita kunge yakange yave kuda kutsemuka nepakati."
                },
                {
                    "number": 7,
                    "text": "Uye kwakava nemheni dzaityisa zvikuru, dzerudzi rwakanga rwusati rwamboonekwa munyika yose."
                },
                {
                    "number": 8,
                    "text": "Uye guta reZarahemura rakabvira."
                },
                {
                    "number": 9,
                    "text": "Uye guta reMoronai rikanyura pasi pegungwa, vagari vemo vakanyudzwa."
                },
                {
                    "number": 10,
                    "text": "Uye nyika yaive neguta reMoronaiha yakasimudzwa, zvekuti panzvimbo paive neguta iri pakave negomo guru."
                },
                {
                    "number": 11,
                    "text": "Uye kwakave nekuparadzwa kukuru kwaityisa kudivi rokumaodzanyemba."
                },
                {
                    "number": 12,
                    "text": "Asi tarisai, kwakave nokuparadzwa kukuru kwaityisa kupfuura ipapo nechekuchamhembe; nokuti tarisai, nyika yose yakashandurwa, nokuda kwemhepo nechamupupuri, nemabhanan’ana nemheni, nekundengendeka kukuru kwepasi rose;"
                },
                {
                    "number": 13,
                    "text": "Uye nzira huru dzakaparadzwa, nzira dzepasi dzikakanganiswa, uye nzvimbo dzakawanda dzakange dzakanaka dzikave nemakomba-makomba."
                },
                {
                    "number": 14,
                    "text": "Uye maguta makuru aionekera akanyudzwa, uye mazhinji akapiswa, uye mazhinji akandengendetswa kusvikira dzimba dzemo dzawira pasi, vagari vemo vakauraiwa, nzvimbo dzikasara dzisisina vanhu."
                },
                {
                    "number": 15,
                    "text": "Uye paive nemamwe maguta akasara; asi kukuvara kwawo kwakanga kuri kukuru zvakapfuridza, uye maive nevakawanda maari vakauraiwa."
                },
                {
                    "number": 16,
                    "text": "Uye kwaive nevamwe vakatakurwa nechamupupuri; kwavakaenda hakuna anoziva, vanongoziva chete kuti vakatakurwa."
                },
                {
                    "number": 17,
                    "text": "Uye uku ndiko kunyangadzwa kwakaitwa pasi rose, nokuda kwemhepo huru, nemabhanan’ana, nemheni, nokundengendeka kwenyika."
                },
                {
                    "number": 18,
                    "text": "Uye tarisai, matombo akatsemurwa nepakati; akapwanywa, akazara pasi rose, zvokuti akazowanika akangopwanyika aine mitswe makatsemuka nemakoronga, pasi rose."
                },
                {
                    "number": 19,
                    "text": "Uye zvakaitika kuti apo mabhanan’ana, nemheni, nedutu guru, nemhepo, nekundengendeka kwakamira—nokuti tarisai, zvakatora nguva inokwana maawa matatu; uye zvakanzi nevamwe nguva yacho yakange yakareba kupfuura ipapo; zvisinei, zvinhu zvikuru zvaityisa izvi zvose zvakaitika munguva yaida kukwana maawa matatu—zvino tarisai, kwakave nerima panyika."
                },
                {
                    "number": 20,
                    "text": "Uye zvakaitika kuti kwakave nerima guru rakafukidza nyika yose, rekuti vagari vemo vakanga vasina kufa vainzwa kurema kwemhute;"
                },
                {
                    "number": 21,
                    "text": "Uye kwakanga kusingakwanise kuva nechiedza, nokuda kwerima, kana makanduru, kana marambi; kana kuva nemoto wakabatidzwa nehuni dzavo dzakanga dzakaoma zvakanakisisa, zvekuti kwakanga kusingambokwanisa kuva kana nechiedza zvacho;"
                },
                {
                    "number": 22,
                    "text": "Uye hakuna kana chiedza chakamboonekwa, kana moto, kana kuvaima, kana zuva, kana mwedzi, kana nyenyedzi, ndiko kusviba kwakange kwakaita rima rakange riri panyika."
                },
                {
                    "number": 23,
                    "text": "Uye zvakaitika kuti kwakapera mazuva matatu kusina chiedza chakaoneka; uye kwakave nokusuwa nokuchema nokuridza mhere kwakanga kusingamiri pakati pavanhu; hongu, kugunun’una kwavanhu kwakanga kuri kukuru, nokuda kwerima nokuparadzwa kwakanga kwavawira."
                },
                {
                    "number": 24,
                    "text": "Uye mune imwe nzvimbo vakanzwikwa vachichema, vachiti: Dai takatendeuka zuva guru iri risati rasvika, hama dzedu dzingadai dzakaregererwa, uye vangadai vasina kupiswa muguta guru iro reZarahemura."
                },
                {
                    "number": 25,
                    "text": "Uye mune imwe nzvimbo vakanzwikwa vachichema nokusuwa vachiti: Dai takatendeuka zuva guru rinotyisa iri risati rasvika, uye tisina kuuraya nekutema vaporofita nematombo, nokuvakanda kunze; vanamai vedu nevanasikana vedu vakanaka, nevana vedu vangadai varegererwa, vasina kufusirwa muguta iro reMoronaiha. Uku ndiko kuchema kunotyisa kukuru kwaiita vanhu."
                }
            ]
        },
        "/study/scriptures/bofm/3-ne/9": {
            "uri": "/study/scriptures/bofm/3-ne/9",
            "title": "3 Nifai 9",
            "data_type": "chapter",
            "chapter_name": "Chitsauko 9",
            "chapter_summary": [
                "Murima, izwi raKristu rinotaura nezvekuparadzwa kwevanhu vazhinji nemaguta pamusana pekuipa kwavo—Anotaurawo nezveutsvene hwake, achibva adaidzira kuti mutemo waMosesi wazadzikiswa, uye ndokubva akoka vanhu kuti vauye kwaari vaponeswe. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti pane izwi rakanzwikwa muvanhu vose vaigara munyika, pamusoro penyika ino yose, richichema:"
                },
                {
                    "number": 2,
                    "text": "Nhamo, nhamo, nedambudziko kuvanhu ava; nhamo kuvagari vose vari panyika kunze kwekunge vatendeuka; nokuti dhiabhorosi ari kuseka, uye ngirozi dzake dziri kupembera, pamusana pekuuraiwa kwevanakomana nevanasikana vakanaka vevanhu vangu; uye zviri pamusana pekuipa nokutadza kwavo zvaita kuti vapunzike!"
                },
                {
                    "number": 3,
                    "text": "Tarisai, guta guru riya reZarahemura ndakaripisa nemoto, nevagari varo vaivemo."
                },
                {
                    "number": 4,
                    "text": "Uye tarisai, guta riye guru raMoronai ndakaita kuti rinyure muudzamu hwegungwa, nevagari vemo kuti vanyudzwe."
                },
                {
                    "number": 5,
                    "text": "Uye tarisai, guta guru riya reMoronaiha ndakarifushira nevhu, nevagari vacho, kuti ndivige kuipa kwavo neruvengo rwavo pameso pangu, kuti ropa remaporofita nerevatendi risazouya kwandiri zvakare richivarwisa."
                },
                {
                    "number": 6,
                    "text": "Uye tarisai, guta reGirgari ndakaita kuti rinyudzwe, uye vagari vacho kuti vavigwe muudzamu hwevhu;"
                },
                {
                    "number": 7,
                    "text": "Hongu, neguta reOnaiha nevagari varo, neguta raMokamu nevagari varo, neguta reJerusarema nevagari varo; uye ndikaita kuti muve nemvura, kuviga kuipa kwavo nokutadza kwavo pamberi pemeso angu, kuti ropa remaporofita nerevatendi risazouya kwandiri zvakare richivarwisa."
                },
                {
                    "number": 8,
                    "text": "Uye tarisai, guta reGadhiandi, neguta reGadhiomuna, neguta raJakobho, neguta reGimugimuno, ose ndakaita kuti anyudzwe, ndikaita zvikomo nenhika munzvimbo dzawo; uye vagari vacho ndikavafushira muudzamu hwepasi, kuviga kuipa nokutadza kwavo kubva kumeso kwangu, kuti ropa remaporofita nerevatendi risauye zvakare kwandiri kuzovarwisa."
                },
                {
                    "number": 9,
                    "text": "Uye tarisai, guta riya guru Jakobhugati, rakanga rigerwe nevanhu vamambo Jakobho, ndakariita kuti ritsve nemoto pamusana pezvitema zvavo neuipi hwavo, hwakanga hwakapfuura uipi hwepasi pose, pamusana pekuponda nezvikwata zvavo zvemuruvande; nokuti ndivo vakaparadza runyararo rwevanhu vangu nehurumende yenyika; naizvozvo ndakaita kuti vapiswe, kuti ndivaparadze pameso pangu, kuti ropa remaporofita nerevatendi risauye kwandiri zvakare kuzovarwisa."
                },
                {
                    "number": 10,
                    "text": "Uye tarisai, guta raRamani, neguta raJoshi, neguta raGadi, neguta raKishikumeni, ndakaaita kuti apiswe nemoto, nevaigara maari, pamusana pekuipa kwavo mukutandanisa maporofita, nekutema nematombo avo vandakatuma kuzotaura kwavari pamusoro peuipi hwavo neruvengo rwavo."
                },
                {
                    "number": 11,
                    "text": "Uye pamusana pekuti vakavakanda kunze, zvekuti mukati mavo makanga musisina akarurama, ndakatumira moto kuti uvaparadze, kuti uipi hwavo nokutadza kwavo kuvigwe pauso hwangu, kuti ropa remaporofita nerevatendi vandakatumira pakati pavo risacheme kwandiri richibva pasi kuti rivarwise."
                },
                {
                    "number": 12,
                    "text": "Uye ndakakonzera kuparara kwakawanda kukuru kuti kuuye munyika muno, nekuvanhu ava, pamusana peuipi hwavo noruvengo rwavo."
                },
                {
                    "number": 13,
                    "text": "Imi mose makaponeswa nokuti makanga makarurama kupfuura ivo, hamungachidzoka kwandiri zvino here, motendeuka pazvitadzo zvenyu, uye mopinduka, kuti ndikurapei?"
                },
                {
                    "number": 14,
                    "text": "Hongu, zvirokwazvo ndinoti kwamuri, kana mukauya kwandiri muchawana upenyu hwokusingaperi. Tarisai, ruoko rwangu rwetsitsi dzakatambanudzirwa kwamuri, uye wose uyo achauya, iyeye ndichamugashira; uye vakaropafadzwa avo vanouya kwandiri."
                },
                {
                    "number": 15,
                    "text": "Tarisai, ndini Jesu Kristu Mwanakomana waMwari. Ndakasika matenga nepasi, nezvinhu zvose zviri mazviri. Ndaive naBaba kubvira pakutanga. Ndiri muna Baba, uye Baba vari mandiri; uye mandiri Baba vakarumbidza zita ravo."
                },
                {
                    "number": 16,
                    "text": "Ndakauya kune vangu, uye vangu vakasandigashira. Uye magwaro anotaura nezvekuuya kwangu akazadzikiswa."
                },
                {
                    "number": 17,
                    "text": "Uye vose avo vakandigashira, kwavari ndakapa kuti vave vanakomana vaMwari; uye ndichadaro kana kune avo vachatenda muzita rangu, nokuti tarisai, mandiri ndimo munouya nerununuro, uye mandiri ndimo munozadzikiswa mutemo waMosesi."
                },
                {
                    "number": 18,
                    "text": "Ini ndini chiedza neupenyu hwenyika. Ndini Arfa naOmega, kutanga nokupedzisira."
                },
                {
                    "number": 19,
                    "text": "Uye hamuchazoita zvekudeura ropa kuti mupire kwandiri; hongu, mupiro yenyu nekupira kwenyu zvakapiswa zvicharegerwa, nokuti handichabvuma mipiro yenyu nemipiro yenyu yezvakapiswa."
                },
                {
                    "number": 20,
                    "text": "Uye muchapira kwandiri mwoyo wakatyoka nemweya wakapfava. Uye ani nani anouya kwandiri nemwoyo wakatyoka nemweya wakapfava, iyeye ndichamubhabhatidza nemoto neMweya Mutsvene, kana semaRamani, pamusana perutendo rwavo mandiri munguva dzavo dzekupinduka, vakabhabhatidzwa nemoto neMweya Mutsvene, uye ivo havana kuzviziva."
                },
                {
                    "number": 21,
                    "text": "Tarisai, ndakauya munyika kuti ndiunze rununuro kunyika, kuti ndiponese nyika muzvitema."
                },
                {
                    "number": 22,
                    "text": "Naizvozvo, wose anotendeuka uye achiuya kwandiri semwana mudiki, iyeye ndichamugashira, nokuti vakadaro ndivo veumambo hwaMwari. Tarisai, nokuti ivavo ndivo vandakasiira upenyu hwangu pasi, uye ndikahutora zvakare; naizvozvo tendeukai, uye muuye kwandiri imi mativi mana enyika, uye muzoponeswa."
                }
            ]
        },
        "/study/scriptures/bofm/3-ne/10": {
            "uri": "/study/scriptures/bofm/3-ne/10",
            "title": "3 Nifai 10",
            "data_type": "chapter",
            "chapter_name": "Chitsauko 10",
            "chapter_summary": [
                "Munyika mune runyararo kwechinhambo chakati kuti—Izwi raKristu rinovimbisa kuunganidza vanhu vake sekuunganidza kunoita huku hukwana dzayo—Vazhinji vevanhu vakachengetedzwa. Zvingangove makore 34 kusvika ku35 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino tarisai, zvakaitika kuti vose vanhu vemunyika vakanzwa zvakataurwa izvi, uye vakazvipupura. Uye mushure mekutaura uku munyika makava norunyararo kwechinguva chakati;"
                },
                {
                    "number": 2,
                    "text": "Nokuti vanhu vakashamiswa zvikuru kwazvo zvekuti vakamira kunyunyuta nekuuwura pamusana pekurasikirwa nehama dzavo dzakanga dzauraiwa; nokudaro munyika makava norunyararo kwechinguva chakati."
                },
                {
                    "number": 3,
                    "text": "Uye zvakaitika kuti kwakauya izwi zvakare kuvanhu, uye vose vanhu vakarinzwa, uye vakazvipupura, richiti:"
                },
                {
                    "number": 4,
                    "text": "Imi vanhu vemaguta makuru aya akapunzika, muri vechizvarwa chaJakobo, hongu, muri vemba yaIsraeri, kangani ndichikuvhumbamirai sekuvhumbamira kunoita huku hukwana dzayo, uye ndichikuriritirai."
                },
                {
                    "number": 5,
                    "text": "Uye zvakare, kangani ndichikuvhumbamirai sehuku inovhumbamira hukwana dzayo pasi pemapapiro ayo, hongu, imi vanhu vemba yaIsraeri, makapunzika; hongu, imi vanhu vemba yaIsraeri, imi mugere kuJerusarema, semi makapunzika; kangani kandingadai ndakakuvhumbamirai sehuku inovhumbamira hukwana dzayo, asi imi musingade."
                },
                {
                    "number": 6,
                    "text": "Imi vemba yaIsraeri vandakaponesa, ndokuvhumbirai kangani sehuku inovhumbamira hukwana dzayo pasi pemapapiro ayo, kuti mutendeuke uye mudzoke kwandiri nemwoyo izere nechido."
                },
                {
                    "number": 7,
                    "text": "Asi kana zvisiri izvo, imba yaIsraeri, nzvimbo dzenyu dzamugere dzichave matongo kudakara nguva yekuzadzikiswa kwechibvumirano kune madzibaba enyu."
                },
                {
                    "number": 8,
                    "text": "Uye zvino zvakaitika kuti mushure mekunge vanhu vanzwa mazwi aya, tarisai, vakatanga kuchema nokuwuura zvakare pamusoro pekurasikirwa kwavo nehama neshamwari."
                },
                {
                    "number": 9,
                    "text": "Uye zvakaitika kuti ndiko kupfuura kwakaita mazuva matatu. Uye akanga ari mangwanani, uye rima rikabva pamusoro penyika, uye nyika ikamira kundendemera, uye mabwe akamira kutsemuka, nekugomera kunotyisa kwose kwakamira, neruzha rwose rwekutinhira rwakapfuura."
                },
                {
                    "number": 10,
                    "text": "Uye nyika yakabatana zvakare, zvekuti yakamira; kudukura, nokuchema, uye kuhwihwidza kwevanhu vakanga vasiiwa vari vapenyu kwakapera; uye kudukura kwavo kwakave mufaro, uye kunyunyuta kwavo kukave kurumbidza nekutenda Ishe Jesu Kristu, Mununuri wavo."
                },
                {
                    "number": 11,
                    "text": "Uye ndipo pakasvika kuzadzikiswa kwemagwaro matsvene akanga ataurwa nemaporofita."
                },
                {
                    "number": 12,
                    "text": "Uye vakanga vari avo vanhu vakarurama kupfuura vamwe vakaponeswa, uye ndivo vakagashira vaporofita vakasavatema nematombo; uye ndivo vakanga vasina kudeura ropa revatendi, vasina kuuraiwa—"
                },
                {
                    "number": 13,
                    "text": "Uye vakaponeswa vakasanyudzwa nokufushirwa muvhu; uye havana kunyudzwa muudzamu hwegungwa; uye havana kupiswa nemoto, kana kuwirwa vakatswanywa vakafa; uye havana kutakurwa nechamupupuri; kana kukundwa neutsi nerima."
                },
                {
                    "number": 14,
                    "text": "Uye zvino, uyo anoverenga, ngaanzwisise; uyo ane magwaro matsvene, ngaaanzvere, uye atarise aone kana rwose rufu nokuparadzwa uku nemoto, neutsi, nemhepo, nechamupupuri, nekuzaruka kwepasi kuti kuvagashire, uye zvose zvinhu izvi hazvizi zvekuzadzikisa huporofita hwevaporofita vatsvene vazhinji."
                },
                {
                    "number": 15,
                    "text": "Tarisai, ndinoti kwamuri, Hongu, vazhinji vakapupura nezvezvinhu izvi pakuuya kwaKristu, uye vakauraiwa pamusana pekuti vakapupura zvinhu izvi."
                },
                {
                    "number": 16,
                    "text": "Hongu, muporofita Zenosi akapupura pamusoro pezvinhu izvi, uye kana Zenoki akataura nezvezvinhu izvi, pamusana pekuti vakapupura kunyanya nezvedu, isu tiri vakasara vembeu yavo."
                },
                {
                    "number": 17,
                    "text": "Tarisai, baba vedu Jakobo vakapupurawo pamusoro pevakasara vembeu yaJosefa. Uye tarisai, hatizi isu here vakasara vembeu yaJosefa? Uye zvinhu izvi zvinopupura nezvedu, hazvina kunyorwa here pamahwendefa endarira ayo akauya nababa vedu Rihai vachibva Jerusarema?"
                },
                {
                    "number": 18,
                    "text": "Uye zvakaitika kuti mukupera kwegore rechimakumi matatu nemana, tarisai, ndichakuratidzai kuti vanhu vaNifai vakapona, neavo vakadaidzwawo kuti maRamani, vakanga vapona, vakaratidzwa kudiwa kukuru, uye maropafadzo makuru akadirwa pamusoro pavo, zvekuti mushure mekunge Kristu achangokwira kudenga akazviratidza zvechokwadi kwavari—"
                },
                {
                    "number": 19,
                    "text": "Achiratidza muviri wake kwavari, nokuvadzidzisa; uye rungano rweushumiri hwake rwuchataurwa pano mushure. Naizvozvo kwenguva ino ndinomira kutaura kwangu."
                }
            ]
        },
        "/study/scriptures/bofm/3-ne/11": {
            "uri": "/study/scriptures/bofm/3-ne/11",
            "title": "3 Nifai 11",
            "data_type": "chapter",
            "chapter_name": "Chitsauko 11",
            "chapter_summary": [
                "Baba vanopupura pamusoro poMwanakomana wavo Wavanoda—Kristu anozviratidza achitaura pamusoro pezverudzikinuro rwake—Vanhu vanobata mavanga emaronda mumaoko ake, mumakumbo, naparutivi pake—Vanochema vachiti Hosana—Anovaratidza nzira yokubhabhatidza nayo—Mweya wokukakavadzana ndewadhiabhorosi—Dzidziso yaKristu ndeyekuti vanhu vanofanira kutenda nokubhabhatidzwa nokugamuchira Mweya Mutsvene. Zvingangove makore 34 shure kwekunge Kristu azvarwa."
            ],
            "book_intro": [
                "Jesu Kristu akazviratidza kuvanhu vaNifai, pakuungana kwakange kwakaita vanhu pamwechete munyika yeMaguta, uye akavaparidzira; uye netsika iyi akazviratidza kwavari."
            ],
            "verses": [
                {
                    "number": 1,
                    "text": "Uye zvino zvakaitika kuti pakanga pane gungano guru rakanga raungana pamwechete, revanhu vaNifai, vakatenderedza temberi yakanga yakavakwa munyika yeMaguta; vaishamiswa vachibvunzana, vachiratidzana kupinduka kukuru kwakanga kwaita zvinhu."
                },
                {
                    "number": 2,
                    "text": "Uye vakanga vachitaura nezvaJesu Kristu uyu, ane chiratidzo chakanga chapiwa maererano nokufa kwake."
                },
                {
                    "number": 3,
                    "text": "Uye zvakaitika kuti apo vaingunotaura pachavo, vakanzwa izwi seraibva kudenga, vakakanda maziso avo uko nouko, nokuti havana kunzwisisa izwi ravakanga vanzwa; rakanga risiri izwi rine hasha, kana kuti rakakwirira; zvisinei, kana dai zvazvo kaive kazwi kadiki kakabaya avo vakakanzwa mukati, zvekuti hakuna nhengo yomuviri wavo isina kubvunda; hongu, rakava rinobaya kusvika pamweya chaipo, rikava rinoita kuti mwoyo yavo itsve."
                },
                {
                    "number": 4,
                    "text": "Uye zvakaitika kuti vakanzwa izwi zvakare, vakatadza kunzwa zvaraireva."
                },
                {
                    "number": 5,
                    "text": "Uye zvakare kechitatu vakarinzwa izwi, vakazarura nzeve dzavo kuti varinzwe; maziso avo akatarisa kwaibva izwi iri; vakaramba vakatarisa kudenga, uko kwaibva izwi iri."
                },
                {
                    "number": 6,
                    "text": "Uye tarisai, kechitatu vakanzwisisa zvairehwa nezwi iri; rikati kwavari:"
                },
                {
                    "number": 7,
                    "text": "Tarisai uyo Mwanakomana wangu Wandinoda, maari ndinofadzwa, maari ndinobwinyisa zita rangu—munzwei."
                },
                {
                    "number": 8,
                    "text": "Uye zvakaitika kuti, zvavakanzwa vakatarisa zvakare kudenga; uye tarisai, vakaona Murume achiburuka kubva kudenga; akanga akapfeka nguwo chena; akauya pasi akamira pakati pavo; maziso egungano rose akatarisa kwaari, vakatya kuzarura miromo yavo, kana kutaura pachavo, havana kuziva kuti zvairevei, nokuti vaifunga kuti ingirozi yakanga yazviratidza kwavari."
                },
                {
                    "number": 9,
                    "text": "Uye zvakaitika kuti akatambanudza ruoko rwake akataura kuvanhu achiti:"
                },
                {
                    "number": 10,
                    "text": "Tarisai, ndini Jesu Kristu uyo maporofita vakapupura kuti achauya pano panyika."
                },
                {
                    "number": 11,
                    "text": "Uye zvino tarisai, ndini chiedza noupenyu hwenyika; ndakanwa kubva mumukombe unovava uyo Baba vakandipa, ndikava ndinobwinyisa Baba nokutora pandiri zvivi zvenyika, umo mandakaita kuda kwaBaba pazvinhu zvose kubva pakutanga."
                },
                {
                    "number": 12,
                    "text": "Uye zvakaitika kuti apo Jesu akanga ataura mazwi aya gungano rose rakawira pasi; nokuti vakayeuka kuti zvakanga zvaporofitwa pakati pavo kuti Kristu achazviratidza kwavari shure kwokunge akwira kudenga."
                },
                {
                    "number": 13,
                    "text": "Uye zvakaitika kuti Ishe vakataura kwavari achiti:"
                },
                {
                    "number": 14,
                    "text": "Simukai muuye kwandiri, kuti muise maoko enyu murutivi rwangu, uye zvakare kuti munzwe mavanga ezvipikiri mumaoko nomumakumbo angu, kuti muzive kuti ndini Mwari vaIsraeri, naMwari wenyika yose, uye ndakaurairwa zvivi zvenyika."
                },
                {
                    "number": 15,
                    "text": "Uye zvakaitika kuti gungano rakaenda mberi, vakaisa maoko avo murutivi rwake, vakanzwa mavanga ezvipikiri mumaoko nomumakumbo ake; izvi vakazviita, vachienda mumwe nomumwe kusvikira vose vaenda, uye vakaona namaziso avo vakabata namaoko avo, vakaziva chokwadi vakapupura, kuti akanga ari iye, akange akanyorwa namaporofita, kuti achauya."
                },
                {
                    "number": 16,
                    "text": "Uye vose zvavakanga vaenda vakazvionera pachavo, vakachema vose nezwi rimwe chete, vachiti:"
                },
                {
                    "number": 17,
                    "text": "Hosana! Ngarikomborerwe zita raMwari vari Kumusoro-soro! Uye vakawira pasi pamakumbo aJesu, vakamunamata."
                },
                {
                    "number": 18,
                    "text": "Uye zvakaitika kuti akataura naNifai (nokuti Nifai akanga ari pakati pegungano) akamuraira kuti auye kwaari."
                },
                {
                    "number": 19,
                    "text": "Uye Nifai akasimuka akaenda kwaari, akakotama pamberi paIshe akatsvoda tsoka dzavo."
                },
                {
                    "number": 20,
                    "text": "Uye Ishe vakamuraira kuti asimuke. Uye akasimuka akamira pamberi pavo."
                },
                {
                    "number": 21,
                    "text": "Uye Ishe vakati kwaari: Ndinokupa simba rokuti uchabhabhatidza vanhu ava kana ndichinge ndakwira zvakare kudenga."
                },
                {
                    "number": 22,
                    "text": "Uye zvakare Ishe vakadaidza vamwe, vakataura kwavari zvakangofanana; vakavapa simba rokubhabhatidza. Uye vakati kwavari: Ndiko kubhabhatidza kwamuchaita; Hapazova nokusawirirana pakati penyu."
                },
                {
                    "number": 23,
                    "text": "Zvirokwazvo ndinoti kwamuri, uyo anotendeuka kubva muzvivi zvake kuburikidza namashoko enyu, ova nechido chokubhabhatidzwa muzita rangu, ivavo muchavabhabhatidza netsika iyi—Tarisai, muchaenda monomira mumvura, uye muzita rangu muchavabhabhatidza."
                },
                {
                    "number": 24,
                    "text": "Uye zvino tarisai, aya ndiwo mazwi amuchataura, muchivadaidza nezita, muchiti:"
                },
                {
                    "number": 25,
                    "text": "Nemvumo yandakapihwa naJesu Kristu, ndinokubhabhatidza muzita raBaba, nereMwanakomana, nereMweya Mutsvene. Ameni."
                },
                {
                    "number": 26,
                    "text": "Uye zvino movanyudza mumvura, mobuda zvakare kubva mumvura."
                },
                {
                    "number": 27,
                    "text": "Uye mutsika iyoyi muchabhabhatidza muzita rangu; nokuti tarisai, zvirokwazvo ndinoti kwamuri, Baba, noMwanakomana noMweya Mutsvene vamwechete; Ini ndiri munaBaba, uye Baba vari mandiri, Baba pamwe neni tiri vamwechete."
                },
                {
                    "number": 28,
                    "text": "Uye sokuraira kwandakuitai ndiko kubhabhatidza kwamuchaita. Uye hapachazove nokusawirirana pakati penyu, sezvangazviripo kusvika zvino; hapafanire kuva nokusawirirana pakati penyu maererano nezvinangwa zvedzidziso dzangu, sezvanga zviripo."
                },
                {
                    "number": 29,
                    "text": "Nokuti zvirokwazvo, zvirokwazvo ndinoti kwamuri, uyo ane mweya wokukakavadzana haasi wangu, asi wadhiabhorosi anova baba vokukakavadzana uye anonyukura mwoyo yavanhu nehasha, mumwe kune mumwe."
                },
                {
                    "number": 30,
                    "text": "Tarisai, iyi haizi dzidziso yangu, kuti ndizadze mwoyo yavanhu nehasha, vachishatirisana, asi iyi ndiyo dzidziso yangu, kuti zvinhu izvi zvinofanira kubviswa."
                },
                {
                    "number": 31,
                    "text": "Tarisai, zvirokwazvo, zvirokwazvo, ndinoti kwamuri, ndichataura kwamuri dzidziso yangu."
                },
                {
                    "number": 32,
                    "text": "Uye iyi ndiyo dzidziso yangu, inova dzidziso yandakapiwa naBaba; uye ndinopupurira Baba, uye Baba vanopupurira ini, Mweya Mutsvene unopupurira Baba neni, ini ndinopupura kuti Baba vanoraira vanhu vose, kuri kwose, kuti vatendeuke vatende mandiri."
                },
                {
                    "number": 33,
                    "text": "Uye uyo zvake anotenda mandiri, agobhabhatidzwa, ivavo vachaponeswa; ivo ndivo vachagara muumambo hwaMwari."
                },
                {
                    "number": 34,
                    "text": "Uye uyo asingatendi mandiri, uye asingabhabhatidzwe, acharaswa."
                },
                {
                    "number": 35,
                    "text": "Zvirokwazvo, zvirokwazvo, ndinoti kwamuri, iyi ndiyo dzidziso yangu, uye ndinotaura izvi kubva kuna Baba; uyo anotenda mandiri anotendawo kuna Baba; kwaari Baba vachapupura nezvangu, nokuti vachamushanyira nomoto noMweya Mutsvene."
                },
                {
                    "number": 36,
                    "text": "Uye, uku ndiko kupupurirwa kwandichaitwa naBaba, Mweya Mutsvene uchapupurira Baba, neni; nokuti Baba neni, noMweya Mutsvene tiri vamwechete."
                },
                {
                    "number": 37,
                    "text": "Uye zvakare ndinoti kwamuri, munofanira kutendeuka, muve semwana muduku, mobhabhatidzwa muzita rangu, nokuti hakuna imwe nzira yamungagamuchire nayo zvinhu izvi."
                },
                {
                    "number": 38,
                    "text": "Uye zvakare ndinoti kwamuri, munofanira kutendeuka, mugobhabhatidzwa muzita rangu, muve semwana muduku, nokuti hakuna imwe nzira yamungawane nayo umambo hwaMwari."
                },
                {
                    "number": 39,
                    "text": "Zvirokwazvo, zvirokwazvo, ndinoti kwamuri, iyi idzidziso yangu, uyo anovaka pamusoro payo anovaka pamusoro pedombo rangu, masuwo egehena haana simba pamusoro pavo."
                },
                {
                    "number": 40,
                    "text": "Uye uyo achataura zvakawanda kana zvishoma pane izvi, achizviti ndezvedzidziso yangu, iyeye anobva kuzvivi, uye haana kuvakwa padombo rangu; asi anovaka pahwaro hwejecha, uye masuwo egehena akashama kuti avagamuchire pachauya mvura zhinji nemhepo ichivarova."
                },
                {
                    "number": 41,
                    "text": "Naizvozvo, endai kuvanhu ava, mutaure mazwi andataura, kumativi ose enyika."
                }
            ]
        },
        "/study/scriptures/bofm/3-ne/12": {
            "uri": "/study/scriptures/bofm/3-ne/12",
            "title": "3 Nifai 12",
            "data_type": "chapter",
            "chapter_name": "Chitsauko 12",
            "chapter_summary": [
                "Jesu anodaidza nokuraira vaneGumi neVaviri—Anopa kumaNifai nhoroondo yakafanana neMharidzo yapagomo—Anotaura Mitemo yemaRopafadzo—Dzidziso dzake dzinotaura zviri pamusoro pemitemo yaMosesi—Vanhu vanorairwa kuva vatsvene saiye naBaba vatsvene—Enzanisa naMateo 5. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti apo Jesu akanga ataura mashoko aya kuna Nifai, nokuna avo vakanga vadaidzwa (zvino huwandu hweavo vakange vadaidzwa, nokugamuchira simba nemvumo yokubhabhatidza hwaiva gumi nevaviri) uye tarisai, akatambanudza ruoko rwake kugungano, akachema kwavari, achiti: Makakomborerwa imi mukateerera mashoko evanegumi nevaviri ava vandasarudza kubva pakati penyu kuti vakuparidzirei, nokuva varanda venyu; uye kwavari ndapa simba rokuti vakubhabhatidzei nemvura; shure kwekunge mabhabhatidzwa nemvura, tarisai, ini ndichakubhabhatidzai nomoto uye noMweya Mutsvene; naizvozvo makakomborerwa kana muchitenda mandiri nokubhabhatidzwa, shure kwekundiona mukandiziva kuti ndini ini."
                },
                {
                    "number": 2,
                    "text": "Uye zvakare, vakakomborerwa zvizhinji avo vachatenda kumazwi enyu nokuti muchapupura kuti makandiona, uye kuti munoziva kuti ndini. Hongu, vakakomborerwa avo vachatenda mazwi enyu, vachiuya vakazvininipisa kuzobhabhatidzwa, nokuti vachashanyirwa nomoto noMweya Mutsvene, uye vachagamuchira kanganwiro yezvivi zvavo."
                },
                {
                    "number": 3,
                    "text": "Hongu, vakakomborerwa varombo pamweya vanouya kwandiri, nokuti umambo hwokudenga ndohwavo."
                },
                {
                    "number": 4,
                    "text": "Uye zvakare, vakakomborerwa avo vanochema, nokuti vachanyaradzwa."
                },
                {
                    "number": 5,
                    "text": "Uye vakakomborerwa vanyoro, nokuti vachagara nhaka yenyika."
                },
                {
                    "number": 6,
                    "text": "Uye vakakomborerwa vane nzara nenyota yokururama, nokuti vachagutswa noMweya Mutsvene."
                },
                {
                    "number": 7,
                    "text": "Uye vakakomborerwa vane tsitsi, nokuti vachanzwirwa tsitsi."
                },
                {
                    "number": 8,
                    "text": "Uye vakakomborerwa vane mwoyo yakachena nokuti vachaona Mwari."
                },
                {
                    "number": 9,
                    "text": "Uye vakakomborerwa vayananisi nokuti vachanzi vana vaMwari."
                },
                {
                    "number": 10,
                    "text": "Uye vakakomborerwa vose avo vanotambudzwa nokuda kwezita rangu, nokuti umambo hwokudenga ndohwavo."
                },
                {
                    "number": 11,
                    "text": "Uye makakomborerwa imi, kana vanhu vachikutukai, vachikutambudzai vachitaura zvakaipa zvose dziri nhema nokuda kwangu."
                },
                {
                    "number": 12,
                    "text": "Nokuti muchawana rufaro rwukuru kwazvo, mugofara zvakanyanya nokuti mubairo wenyu uchave mukuru kudenga; nokuti vakatambudza saizvozvi maporofita vakakutangirai."
                },
                {
                    "number": 13,
                    "text": "Zvirokwazvo, zvirokwazvo, ndinoti kwamuri, ndinokupai kuti muve munyu wenyika; asi kana munyu usisavavi, nyika ingarungwa neiko? Munyu uyu hauchabatsiri chinhu, asi kurasirwa kunze wotsikwa netsoka dzevanhu."
                },
                {
                    "number": 14,
                    "text": "Zvirokwazvo, zvirokwazvo, ndinoti kwamuri, ndinokupai kuti muve chiedza chavanhu ava, Guta rakavakwa pamusoro pegomo haringavanzike."
                },
                {
                    "number": 15,
                    "text": "Tarisai, vanhu vanotungidza mwenje vouisa pasi pedengu here? Kwete, asi pachigadziko, kuti uvhenekere vose vari mumba."
                },
                {
                    "number": 16,
                    "text": "Naizvozvo chiedza chenyu ngachivhenekere pamberi pavanhu ava, kuti vaone mabasa enyu akanaka vogokudza Baba venyu vari kudenga."
                },
                {
                    "number": 17,
                    "text": "Musafunge kuti ndauya kuzoparadza murairo kana vaporofita. Handina kuuya kuzoparadza asi kuzozadzikisa;"
                },
                {
                    "number": 18,
                    "text": "Nokuti, zvirokwazvo, ndinoti kwamuri, hakuna chimwechete kana kaduku-duku zvako kabviswa pamutemo, asi kuti mandiri zvose zvazadzikiswa."
                },
                {
                    "number": 19,
                    "text": "Uye tarisai, ndakupai mutemo nomurairo waBaba vangu, kuti muchatenda mandiri, nekuti muchatendeuka pazvivi zvenyu, mouya kwandiri, nomwoyo wakatyoka nemweya wakazvirereka. Tarisai, mune mirairo pamberi penyu, uye mutemo wazadzikiswa."
                },
                {
                    "number": 20,
                    "text": "Naizvozvo uyai kwandiri mugoponeswa; nokuti zvirokwazvo ndinoti kwamuri, kunze kwokunge machengeta mirairo yangu, iyo ndakurairai panguva ino, hamuna nzira yamungapinde nayo muumambo hwokudenga."
                },
                {
                    "number": 21,
                    "text": "Makanzwa kuti zvakanzi nevekare; uye zvakare zvakanyorwa pamberi penyu, kuti musauraya, nokuti uyo wose anouraya achave munjodzi yekutongwa."
                },
                {
                    "number": 22,
                    "text": "Asi ndinoti kwamuri, uyo wose akatsamwira hama yake achave munjodzi yekutongwa naye. Uye uyo wose anoti kuhama yake, Benzi, achave munjodzi yokutongwa nedare, uye uyo wose anoti: Zibenzi; achave munjodzi yegehena romoto."
                },
                {
                    "number": 23,
                    "text": "Naizvozvo, kana muchinge mauya kwandiri, kana kuti muine chido chokuuya kwandiri, muchirangarira kuti hama yenyu ine mhosva nemi—"
                },
                {
                    "number": 24,
                    "text": "Endai kuhama yenyu, mumbondoyanana nehama yenyu, mugozouya kwandiri nehudzami hwemwoyo wenyu wose, ndinokutambirai."
                },
                {
                    "number": 25,
                    "text": "Kurumidzai kuwirirana nomuvengi wenyu muchiri munzira naye, nokutya kuti dzimwe nguva akakubatai muchazoiswa mutirongo."
                },
                {
                    "number": 26,
                    "text": "Zvirokwazvo, zvirokwazvo, ndinoti kwamuri, hamungatongobudimo, musati maripa senine rokupedzisira. Uye muchiri mutirongo kudaro mungaripe kana senine zvaro? Zvirokwazvo, zvirokwazvo, ndinoti kwamuri, Kwete."
                },
                {
                    "number": 27,
                    "text": "Tarisai, zvakanyorwa nevekare kuti, musaita upombwe;"
                },
                {
                    "number": 28,
                    "text": "Asi ndinoti kwamuri, uyo anotarira mukadzi, achimuchiva, watoita upombwe mumwoyo make."
                },
                {
                    "number": 29,
                    "text": "Tarisai, ndinokupai murairo, kuti musabvumire zvinhu izvi kuti zvipinde mumwoyo yenyu."
                },
                {
                    "number": 30,
                    "text": "Nokuti zviri nani kuti murambe pachenyu zvinhu izvi, zvekuti musimudze muchinjikwa wenyu, pane kuti mukandwe mugehena."
                },
                {
                    "number": 31,
                    "text": "Zvakanyorwa, kuti anoramba mukadzi wake, ngaamupe rugwaro rwokurambana."
                },
                {
                    "number": 32,
                    "text": "Zvirokwazvo, zvirokwazvo, ndinoti kwamuri: Uyo anoramba mukadzi wake, kunze kwechikonzero cheupombwe, anomuitisa upombwe, uye achawana wakarambwa, anoita upombwe."
                },
                {
                    "number": 33,
                    "text": "Uye zvakare zvakanyorwa; usapika zvenhema, asi itira Ishe zvawakamupikira nemhiko;"
                },
                {
                    "number": 34,
                    "text": "Asi zvirokwazvo, zvirokwazvo, ndinoti kwamuri: Musatongopika, kunyange nokudenga, nokuti ndicho chigaro choushe hwaMwari."
                },
                {
                    "number": 35,
                    "text": "Kunyange nenyika nokuti ndicho chitsiko chetsoka dzavo."
                },
                {
                    "number": 36,
                    "text": "Kana kupika nomusoro wenyu, nokuti hamugoni kushandura ruvhudzi rumwe kuti ruve rwutema kana rwuchena."
                },
                {
                    "number": 37,
                    "text": "Asi shoko renyu rive: Hongu, hongu; Kwete, kwete, nokuti zvinotaurwa zvinopfuura izvozvi, zvinobva kuno wakaipa."
                },
                {
                    "number": 38,
                    "text": "Uye tarisai, zvakanyorwa kuti ziso neziso, zino nezino;"
                },
                {
                    "number": 39,
                    "text": "Asi ndinoti kwamuri: Musatsiva kuipa, asi anokurova padama rorudyi, mupezve rekuruboshwe;"
                },
                {
                    "number": 40,
                    "text": "Uye kana munhu achikumhan’arira, kuti akutorere bhatyi rako, umutendere nehanzu yokunze."
                },
                {
                    "number": 41,
                    "text": "Uye anokumanikidza kufamba chinhambwe chimwe, enda naye zviviri."
                },
                {
                    "number": 42,
                    "text": "Ipa anokumbira kwauri, usafuratira uyo anoda kukwereta kwauri."
                },
                {
                    "number": 43,
                    "text": "Uye tarisai zvakanyorwa zvakare kunzi: Ude wokwako, uvenge muvengi wako;"
                },
                {
                    "number": 44,
                    "text": "Asi tarisai ini ndinoti kwamuri: Idai vavengi venyu, muropafadze vanokutukai, muitire zvakanaka vanokuvengai, munamatire vanokutambudzai nekukushorai;"
                },
                {
                    "number": 45,
                    "text": "Kuti muve vana vaBaba venyu vari kudenga; nokuti vanoita kuti zuva rivhenekere vakaipa nevakanaka."
                },
                {
                    "number": 46,
                    "text": "Naizvozvo zvinhu zvose zvakanga zviri zvakare, zvaive pasi pomutemo, mandiri, zvazadzikiswa zvose."
                },
                {
                    "number": 47,
                    "text": "Zvinhu zvakare zvaguma, uye zvinhu zvose zvava zvitsva."
                },
                {
                    "number": 48,
                    "text": "Naizvozvo ndinoda kuti muve vatsvene seni, kana saBaba venyu vari kudenga vanova vatsvene."
                }
            ]
        },
        "/study/scriptures/bofm/3-ne/13": {
            "uri": "/study/scriptures/bofm/3-ne/13",
            "title": "3 Nifai 13",
            "data_type": "chapter",
            "chapter_name": "Chitsauko 13",
            "chapter_summary": [
                "Jesu anodzidzisa maNifai munamato waIshe—Vanofanira kuisa upfumi hwavo kudenga—VaneGumi neVaviri muushumiri hwavo vanorairwa kuti vasafunge zvezvinhu zvenyama—Enzanisa naMateo 6. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Zvirokwazvo, zvirokwazvo, ndinoti dai muchipa kuvarombo; asi chenjererai kuti musaita zvinhu izvi kuti muonekwe navanhu; nokuti mukadaro hamuna mubairo kuna Baba venyu vokudenga."
                },
                {
                    "number": 2,
                    "text": "Naizvozvo, kana mopa musaridze hwamanda yenyu, sezvinoita vanyengeri mumasinagogo nomunzira, kuti vakudzwe nevanhu. Zvirokwazvo ndinoti kwamuri, vane mubairo wavo."
                },
                {
                    "number": 3,
                    "text": "Asi kana muchipa musaite kuti ruoko rwenyu rworuboshwe rwuzive chinoitwa noruoko rwenyu rworudyi."
                },
                {
                    "number": 4,
                    "text": "Kuti kupa kwenyu kuve muruvande; Baba venyu avo vanoona muruvande, ivavo vachakupai mubairo pachena."
                },
                {
                    "number": 5,
                    "text": "Uye kana muchinamata musava savanyengeri, nokuti vanofarira kunamata, vakamira mumasinagogo nepamharadzano dzenzira, kuti vaonekwe nevanhu. Zvirokwazvo ndinoti kwamuri, vane mubairo wavo."
                },
                {
                    "number": 6,
                    "text": "Asi iwe, kana uchinamata pinda mumba yako yomukati, kana wapfiga musuo wako, wonamata kuna Baba vako vari pakavanda, uye Baba vako vanoona pakavanda vachakupa mubairo pachena."
                },
                {
                    "number": 7,
                    "text": "Asi kana muchinamata, musadzokerere zvisina maturo, samaJentairi, nokuti vanofunga kuti vachanzwika nokutaurisa kwavo."
                },
                {
                    "number": 8,
                    "text": "Naizvozvo musafanana navo; nokuti Baba venyu vanoziva zvamunoda musati mavakumbira."
                },
                {
                    "number": 9,
                    "text": "Naizvozvo mutsika iyi imi namatai: Baba vedu muri kudenga, zita renyu ngarikudzwe."
                },
                {
                    "number": 10,
                    "text": "Kuda kwenyu kuitwe panyika sezvinoitwa kudenga."
                },
                {
                    "number": 11,
                    "text": "Uye mutiregerere zvikwereti zvedu sekuregerera kwatinoita vane zvikwereti nesu."
                },
                {
                    "number": 12,
                    "text": "Uye musatitungamirire mukuedzwa, asi mutisunungure pane zvakaipa."
                },
                {
                    "number": 13,
                    "text": "Nokuti umambo ndohwenyu, nemasimba; nokubwinya, nokusingaperi. Ameni."
                },
                {
                    "number": 14,
                    "text": "Nokuti, kana mukaregerera vanhu kukutadzirai kwavo, Baba venyu vekudenga vachakuregereraiwo;"
                },
                {
                    "number": 15,
                    "text": "Asi mukasaregerera vanhu kukutadzirai kwavo, Baba venyu havangakuregerereiwo kutadza kwenyu."
                },
                {
                    "number": 16,
                    "text": "Zvakare, kana muchitsanya regai kuva savanyengeri nechiso chakasuwa, nokuti vanoipisa zviso zvavo kuti vagoonekwa navanhu kuti vari kutsanya. Zvirokwazvo ndinoti kwamuri, vane mubairo wavo."
                },
                {
                    "number": 17,
                    "text": "Asi iwe, kana uchitsanya, zora musoro wako ugeze kumeso kwako;"
                },
                {
                    "number": 18,
                    "text": "Kuti urege kuonekwa navanhu kuti uri kutsanya, asi kuna naBaba vako, vari pakavanda; uye Baba vako, vanoona pakavanda, vachakupa mubairo pachena."
                },
                {
                    "number": 19,
                    "text": "Regai kuzviunganidzira pfuma panyika, padzinoparadzwa nezvipfukuto kana ngura, uye mbavha dzinopaza dzichiba;"
                },
                {
                    "number": 20,
                    "text": "Asi muzviunganidzire pfuma kudenga, kusina zvipfukuto kana ngura zvinoparadza, uye kusina mbavha dzinopaza kana kuba."
                },
                {
                    "number": 21,
                    "text": "Nokuti pane pfuma yako, nomwoyo wako uchavapowo."
                },
                {
                    "number": 22,
                    "text": "Mwenje womuviri iziso; kana, naizvozvo, ziso rako rakatarisa chinhu chimwechete, muviri wako wose uchazara nechiedza."
                },
                {
                    "number": 23,
                    "text": "Asi kana ziso rako rakaipa, muviri wako wose uchazara nerima. Naizvozvo, kana chiedza chiri mauri riri rima, irima rakakura sei iroro!"
                },
                {
                    "number": 24,
                    "text": "Hapana munhu angashandire vatenzi vaviri; nokuti achavenga mumwe ogoda mumwe, kana kuti achavimbika kune mumwe ogozvidza mumwe. Hamugoni kushandira Mwari nePfuma."
                },
                {
                    "number": 25,
                    "text": "Uye zvino zvakaitika kuti apo Jesu akanga ataura mazwi aya akatarisa kune vanegumi navaviri vaakanga asarudza, akati kwavari: Rangarirai mazwi andataura. Nokuti tarisai, ndimi vandasarudza kuti mushumire kuvanhu ava. Naizvozvo ndinoti kwamuri, musafunge pamusana poupenyu hwenyu, chamuchadya, kana chamuchanwa; kana pamusoro pomuviri wenyu, zvamuchapfeka. Upenyu haupfuuri zvokudya here, kana muviri haupfuuri zvokupfeka here?"
                },
                {
                    "number": 26,
                    "text": "Tarisai shiri dzedenga, nokuti hadzidyari, hadzikohwe kana kututira mumatura; asi Baba venyu vekudenga vanodzipa zvokudya. Imi hamusi nani chaizvo kwadziri here?"
                },
                {
                    "number": 27,
                    "text": "Ndianiko pamuri angawedzere kubiti imwechete yekureba kwake nokufunga chete?"
                },
                {
                    "number": 28,
                    "text": "Uye munofungireiko pamusana pezvokupfeka? Fungai maruva omusango kukura kwaanoita; haashandi, haaruki;"
                },
                {
                    "number": 29,
                    "text": "Asi ini ndinoti kwamuri, kunyange Soromoni, nembiri yake yose, haana kunge akashongedzwa serimwe rawo."
                },
                {
                    "number": 30,
                    "text": "Naizvozvo, kana Mwari vachipfekedza uswa hwesango kudai, huripo nhasi, mangwana huchikandwa muchoto, nezvo vachakupfekedzai, kana kutenda kwenyu kusiri kushoma."
                },
                {
                    "number": 31,
                    "text": "Naizvozvo musafunge, muchiti: Tichadyei? kana, Tichanwei? kana, Tichapfekeiko?"
                },
                {
                    "number": 32,
                    "text": "Nokuti Baba venyu vekudenga vanoziva kuti izvozvi zvose munozvida."
                },
                {
                    "number": 33,
                    "text": "Asi tangai kutsvaka umambo hwaMwari nokururama kwavo, zvose izvozvi muchazvipamhidzirwa."
                },
                {
                    "number": 34,
                    "text": "Naizvozvo musafunge pamusoro pezvamangwana, nokuti mangwana anozvifungira zvawo. Zuva rimwe nerimwe rinokwanirana nenhamo dzaro."
                }
            ]
        },
        "/study/scriptures/bofm/3-ne/14": {
            "uri": "/study/scriptures/bofm/3-ne/14",
            "title": "3 Nifai 14",
            "data_type": "chapter",
            "chapter_name": "Chitsauko 14",
            "chapter_summary": [
                "Jesu anoraira: Musatonge; kumbirai kuna Mwari; chenjererai maporofita venhema—Anovimbisa ruponeso kune avo vanoita kuda kwaBaba—Enzanisa naMateo 7. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti apo Jesu akanga ataura mazwi aya akatarira zvakare kugungano, akazarura muromo wake zvakare kwavari, achiti: Zvirokwazvo zvirokwazvo, ndinoti kwamuri, Musatonga, kuti murege kutongwawo."
                },
                {
                    "number": 2,
                    "text": "Nokuti kutonga kwamunotonga nakwo, muchatongwa nakwowo; nechiero chamunoera nacho, muchaerwa nachowo."
                },
                {
                    "number": 3,
                    "text": "Uye unotarisirei rubanzu rwuri muziso rehama yako, asi hauoni danda riri muziso rako?"
                },
                {
                    "number": 4,
                    "text": "Kana ungataura seiko nehama yako uchiti: Rega ndibvise rubanzu muziso rako—uye tarisai, muziso rako mune danda?"
                },
                {
                    "number": 5,
                    "text": "Iwe munyengeri, tanga wabvisa danda riri muziso rako, ugoona zvakanaka kubvisa rubanzu rwuri muziso rehama yako."
                },
                {
                    "number": 6,
                    "text": "Musapa imbwa zvinhu zvitsvene, kana kukanda chuma chenyu kunguruve, nokuti dzinochitsika netsoka dzadzo, dzokutendeukirai dzokurumai."
                },
                {
                    "number": 7,
                    "text": "Kumbirai, muchapiwa; tsvakai, muchawana; gogodzai, muchazarurirwa."
                },
                {
                    "number": 8,
                    "text": "Nokuti wose anokumbira, achagashira; uye anotsvaka, anowana; uyezve kune uyo anogugudza, anozarurirwa."
                },
                {
                    "number": 9,
                    "text": "Kana kuti ndiani pamuri, anoti, kana mwanakomana wake akumbira chingwa, omupa ibwe?"
                },
                {
                    "number": 10,
                    "text": "Kana kuti akakumbira hove, angamupe nyoka?"
                },
                {
                    "number": 11,
                    "text": "Kana zvino imi makaipa, muchiziva kupa vana venyu zvipo zvakanaka, ko Baba venyu vari kudenga vachapa zvipo zvakanaka sei kune vanokumbira kwavari?"
                },
                {
                    "number": 12,
                    "text": "Naizvozvo, zvinhu zvose zvamunoda kuti vanhu vakuitirei, nemi vaitireiwo, nokuti uyu ndiwo murairo namaporofita."
                },
                {
                    "number": 13,
                    "text": "Pindai nesuwo rakamanikana; nokuti suwo rakafara, nenzira yakapamhama, inoenda mukuparadzwa; uye kune vazhinji vanopinda namo;"
                },
                {
                    "number": 14,
                    "text": "Nokuti suwo rakamanikana, nenzira yakamanika, inoenda kuupenyu, uye vanoiwana vashoma."
                },
                {
                    "number": 15,
                    "text": "Chenjererai maporofita venhema, vanouya kwamuri nenguwo dzamakwai, asi mukati mapumhi anoparadza."
                },
                {
                    "number": 16,
                    "text": "Muchavaziva nezvibereko zvavo. Vanhu vanotanha madzamviringa paminzwa here kana maonde parukato here?"
                },
                {
                    "number": 17,
                    "text": "Saizvozvo muti wose wakanaka unobereka zvibereko zvakanaka; asi muti wakaipa unobereka zvibereko zvakaipa."
                },
                {
                    "number": 18,
                    "text": "Muti wakanaka haungabereki zvibereko zvakaipa, kana muti wakaipa haungabereki zvibereko zvakanaka."
                },
                {
                    "number": 19,
                    "text": "Muti wose usingabereki zvibereko zvakanaka unotemwa, wokandwa mumoto."
                },
                {
                    "number": 20,
                    "text": "Nokudaro, nezvibereko zvavo muchavaziva."
                },
                {
                    "number": 21,
                    "text": "Havasi vose vanoti kwandiri, Ishe, Ishe, vachapinda mumambo hwokudenga; asi uyo anoita kuda kwaBaba vangu vari kudenga."
                },
                {
                    "number": 22,
                    "text": "Vazhinji vachati kwandiri nezuva iroro, Ishe, Ishe, hatina kuporofita muzita renyu here, nokudzinga mweya yakaipa muzita renyu, nokuita mabasa anoshamisa muzita renyu?"
                },
                {
                    "number": 23,
                    "text": "Uye zvino ndichavaudza pachena ndichiti: Handina kutombokuzivai; ibvai kwandiri, imi vokuita zvisakarurama."
                },
                {
                    "number": 24,
                    "text": "Naizvozvo, uyo anonzwa mashoko angu aya akaaita, ndinomufananidza nomurume akachenjera, akavaka imba yake paruware—"
                },
                {
                    "number": 25,
                    "text": "Uye mvura ikaturuka, mvura zhinji ikauya, mhepo ikavhuvhuta, ikarova imba iyi; ikasawa, nokuti yakanga yakavakirwa paruware."
                },
                {
                    "number": 26,
                    "text": "Uyezve wose anonzwa mashoko angu aya akasaaita angafananidzwe nomurume benzi, akavaka imba yake pajecha—"
                },
                {
                    "number": 27,
                    "text": "Mvura ikaturuka, mvura zhinji ikauya, mhepo ikavhuvhuta, ikarova imba iyi; ikawa, kuwa kwayo kukava kukuru."
                }
            ]
        },
        "/study/scriptures/bofm/3-ne/15": {
            "uri": "/study/scriptures/bofm/3-ne/15",
            "title": "3 Nifai 15",
            "data_type": "chapter",
            "chapter_name": "Chitsauko 15",
            "chapter_summary": [
                "Jesu anotaura kuti murairo waMosesi unozadzikiswa maari—MaNifai ndivo vamwe vemakwai aakataura nezvawo muJerusarema—Nokuda kwekusarurama, vanhu vaIshe muJerusarema havazivi nezve makwai aIsraeri akapararira. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti Jesu akati apedza kutaura uku akatarisa kugungano, akati kwavari: Tarisai, manzwa mashoko andadzidzisa ndisati ndakwira kuna Baba vangu; naizvozvo, uyo wose acharangarira kutaura kwangu uku nokukuita, iyeye ndichamumutsa pazuva rokupedzisira."
                },
                {
                    "number": 2,
                    "text": "Uye zvakaitika kuti apo Jesu akanga ataura mashoko iwaya akaona kuti pakati pavo pakange pane vamwe vaishamiswa, nokukahadzika kuti achaita sei nomutemo waMosesi; nokuti havana kunge vanzwa kuti zvakare zvakanga zvapfuura, uye kuti zvinhu zvose zvakanga zvava zvitsva."
                },
                {
                    "number": 3,
                    "text": "Uye akati kwavari; Musashamiswa kuti ndataura kwamuri kuti zvinhu zvakare zvapfuura, uye kuti zvinhu zvose zvava zvitsva."
                },
                {
                    "number": 4,
                    "text": "Tarisai, ndinoti kwamuri mutemo wakazadzikiswa uyo wakapiwa kuna Mosesi."
                },
                {
                    "number": 5,
                    "text": "Tarisai, ndini ndakapa murairo, ndini ndakabvumirana nevanhu vangu veIsraeri; naizvozvo, mutemo mandiri wakazadzikiswa, nokuti ndakauya kuzozadzikisa mutemo; naizvozvo une magumo."
                },
                {
                    "number": 6,
                    "text": "Tarisai, handiparadze maporofita, nokuti avo vose vasati vazadzikiswa mandiri, zvirokwazvo ndinoti kwamuri, vose vachazadzikiswa."
                },
                {
                    "number": 7,
                    "text": "Uye nokuti ndati kwamuri zvinhu zvakare zvapfuura, handingaparadze izvo zvakataurwa pamusoro pezvinhu zvichauya."
                },
                {
                    "number": 8,
                    "text": "Nokuti tarisai, chibvumirano chandakaita nevanhu vangu hachisati chazadzikiswa chose; asi mutemo uyo wakapiwa kuna Mosesi une magumo mandiri."
                },
                {
                    "number": 9,
                    "text": "Tarisai, ndiri mutemo, nechiedza. Tarisai kwandiri, mushingirire kusvikira kumagumo, muchararama; nokuti kune uyo achashingirira kusvika kumagumo ndichapa upenyu hwokusingaperi."
                },
                {
                    "number": 10,
                    "text": "Tarisai, ndakakupai mirairo; naizvozvo chengetai mirairo yangu. Uye ndiwo murairo nemaporofita, nokuti zvechokwadi vanopupura pamusana pangu."
                },
                {
                    "number": 11,
                    "text": "Uye zvino zvakaitika kuti Jesu akati ataura mazwi aya, akati kune gumi nevaviri vaye vaakanga asarudza:"
                },
                {
                    "number": 12,
                    "text": "Muri vadzidzi vangu; uye muri chiedza kuvanhu ava, vakasara vechizvarwa chemba yaJosefa."
                },
                {
                    "number": 13,
                    "text": "Uye tarisai, iyi inyika yenhaka yenyu; Baba vakaipa kwamuri."
                },
                {
                    "number": 14,
                    "text": "Uye hakuna imwe nguva apo Baba vakandipa mirairo yokuti nditaure izvi kuhama dzenyu muJerusarema."
                },
                {
                    "number": 15,
                    "text": "Kana imwe nguva apo Baba vakandipa mirairo yokuti nditaure maererano namamwe marudzi emba yaIsraeri, ayo akatungamirirwa naBaba kubva munyika iyoyo."
                },
                {
                    "number": 16,
                    "text": "Izvi ndizvo zvandakarairwa chete naBaba, kuti nditaure kwavari:"
                },
                {
                    "number": 17,
                    "text": "Kuti ndine mamwe makwai asiri edanga rino; iwayo ndinofanira kuuya nawoo, achanzwa izwi rangu; uye richazova danga rimwechete, nomufudzi mumwechete."
                },
                {
                    "number": 18,
                    "text": "Uye zvino, nenzira yokuoma mitsipa nokusatenda kwavo havana kunzwisisa shoko rangu; naizvozvo ndakarairwa naBaba kuti ndisataure zvakare pamusana pechinhu ichi kwavari."
                },
                {
                    "number": 19,
                    "text": "Asi zvirokwazvo, ndinoti kwamuri Baba vakandiraira ini, uye ndinokutaurirai, kuti makapatsanurwa kubva kwavari nokuda kwokusarurama kwavo; naizvozvo inzira yokusarurama kwavo inoita kuti vasakuzivei."
                },
                {
                    "number": 20,
                    "text": "Uye zvirokwazvo, ndinoti kwamuri zvakare mamwe marudzi Baba vakapatsanura kubva kwavari; uye inzira yokusarurama kwavo kuti vasavazive."
                },
                {
                    "number": 21,
                    "text": "Uye zvirokwazvo ndinoti kwamuri, ndimi avo vandakataura ndichiti: Ndina mamwe makwai asati ari edanga rino, iwo zvekare ndinofanira kuuya nawo, uye achanzwa izwi rangu, rikazova danga rimwechete, nomufudzi mumwechete."
                },
                {
                    "number": 22,
                    "text": "Uye havana kundinzwisisa, nokuti vaifungidzira kuti ndaireva maJentairi; nokuti havainzwisisa kuti maJentairi vaifanira kudzorwa nokuparidza kwavo."
                },
                {
                    "number": 23,
                    "text": "Uye havana kundinzwisisa kuti ndakati vachanzwa izwi rangu; havana kundinzwisisa zvakare zvandakati maJentairi haafanire kuti nerimwe zuva vanzwe izwi rangu—nokuti handaifanira kuzviratidza kwavari kunze kwokunge zvaitwa neMweya Mutsvene."
                },
                {
                    "number": 24,
                    "text": "Asi tarisai, mose manzwa izwi rangu, mukandiona; uye muri makwai angu, makaverengerwa pakati peavo vandakapiwa naBaba."
                }
            ]
        },
        "/study/scriptures/bofm/3-ne/16": {
            "uri": "/study/scriptures/bofm/3-ne/16",
            "title": "3 Nifai 16",
            "data_type": "chapter",
            "chapter_name": "Chitsauko 16",
            "chapter_summary": [
                "Jesu achashanyira mamwe makwai akarasika eIsraeri—Mumazuva ekupedzisira shoko richaenda kumaJentairi rozoenda kune vemba yaIsraeri—Vanhu vaIshe vachawirirana apo achaunza zvakare Zioni. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvirokwazvo, zvirokwazvo, ndinoti kwamuri ndine mamwe makwai, asati ari enyika ino, kana enyika yeJerusarema, kana edzimwe nzvimbo dzenyika dzakatenderedza uko kwose ndaiparidza."
                },
                {
                    "number": 2,
                    "text": "Nokuti avo vandiri kutaura ndeavo vasati vanzwa izwi rangu; kana ini kuzviratidza kwavari neimwe zvayo nguva handisati."
                },
                {
                    "number": 3,
                    "text": "Asi ndakagamuchira murairo kubva kuna Baba kuti ndakafanira kuenda kwavari, uye kuti vachanzwa izwi rangu, uye vachazoverengerwa pamwe namakwai angu, kuti rive danga rimwechete nomufudzi mumwechete; naizvozvo ndinoenda kundozviratidza kwavari."
                },
                {
                    "number": 4,
                    "text": "Uye ndinokurairai kuti munofanira kunyora zvinhu izvi shure kwokuenda kwangu, kuti kana zvichibvira vanhu vangu vekuJerusarema, avo vakandiona uye vaive neni muushumiri hwangu, havakumbiri Baba nomuzita rangu, kuti vakuziviswei noMweya Mutsvene, uye nokuziva mamwe marudzi avasina kumboziva, kuti zvinhu izvi zvamuchanyora zvichachengetwa zvozoratidzwa kumaJentairi, kuti nenzira yokuzara kwemaJentairi, vakasara vembeu yavo, yakapararira pamusoro penyika nenzira yokusatenda kwavo, kuti zvimwe vangaunzwe, kana kuti vangaunzwe kuti vazive ini, Mununuri wavo."
                },
                {
                    "number": 5,
                    "text": "Uye ipapo ndichavaunganidza kubva kumativi mana enyika; zvino ndichazadzikisa chibvumirano chakaitwa naBaba navanhu vose vemba yaIsraeri."
                },
                {
                    "number": 6,
                    "text": "Uye vakakomborerwa maJentairi, nokuda kwokutenda kwavo mandiri, nomuMweya Mutsvene nezveMweya Mutsvene, uyo unopupura kwavari pamusoro pangu naBaba."
                },
                {
                    "number": 7,
                    "text": "Tarisai, nokuda kwokutenda kwavo mandiri, Baba vanodaro, zve nokuda kwokusatenda kwenyu, imba yaIsraeri, mumazuva ekupedzisira chokwadi chichauya kumaJentairi, kuti chokwadi chezvinhu izvi chichazivikanwa kwavari."
                },
                {
                    "number": 8,
                    "text": "Asi nhamo, vanodaro Baba, kune vasingatendi vemaJentairi—kana dai vakauya pamusoro penyika ino, vakaparadzira vanhu vangu vemba yaIsraeri; uye vanhu vangu vanova vemba yaIsraeri vakadzingwa pakati pavo, vakatsikirirwa pasi petsoka dzavo."
                },
                {
                    "number": 9,
                    "text": "Uye nokuda kwetsitsi dzababa kumaJentairi, uye nokutonga kwaBaba kuvanhu vangu avo vemba yaIsraeri, zvirokwazvo, zvirokwazvo, ndinoti kwamuri, shure kwezvinhu izvi zvose, ndaita kuti vanhu vangu vemba yaIsraeri varohwe, nokurwadziswa, nokuuraiwa, nokuva vanobviswa mukati mavo, nokuti vave vanovengwa navo, nokuvaita chitukiso nokuvareva pakati pavo—"
                },
                {
                    "number": 10,
                    "text": "Uye ndizvo zvandarairwa naBaba kuti ndikutaurirei: Pazuva iro maJentairi vachatadzira vhangeri rangu, uye vachiramba kuzara kwevhangeri rangu, uye vachasimuka nokuzvikudza kwemwoyo yavo pamusoro pamarudzi ose, nepamusoro pevanhu vose vepasi rose, uye vachazadzwa nokunyepa kwemarudzi ose, nokunyengedza, nokusanzwa, nenzira dzose dzokunyengedza, noumhondi, nehupirisita husakarurama, noupfambi, nokutadza kwakavanzika; kana vakaita zvinhu zvose izvi, vakaramba kukwana kweshoko rangu, tarisai, Baba vanotaura, ndichabvisa shoko rangu rizere kwavari."
                },
                {
                    "number": 11,
                    "text": "Uye ndichazorangarira chibvumirano chandakaita navanhu vangu, imba yaIsraeri, ndichazounza shoko rangu mukati mavo."
                },
                {
                    "number": 12,
                    "text": "Uye ndicharatidza kwauri, imba yaIsraeri, kuti maJentairi havazowana simba kupfuura iwe; asi ndicharangarira chibvumirano changu kwauri, imba yaIsraeri, uye uchazouya pakuziva ruzivo rwekuzara kwevhangeri rangu."
                },
                {
                    "number": 13,
                    "text": "Asi kana maJentairi vakatendeuka nokudzokera kwandiri, Baba vanoti, tarisai vachazoverengerwa pamwe nevanhu vangu, vemba yaIsraeri."
                },
                {
                    "number": 14,
                    "text": "Uye handizobvumira vanhu vangu, avo vemba yaIsraeri, kuti vaende pakati pavo, vachivatsikirira, Baba vanodaro."
                },
                {
                    "number": 15,
                    "text": "Asi kana vasingadzokere kwandiri, nokuteerera kuzwi rangu, ndichabvumira; hongu, ndichabvumira vanhu vangu, imba yaIsraeri, kuti vaende pakati pavo, vavatsikirire, vazove somunyu warunduka, usisina basa asi kuti ungoraswa kunze, nokutsikwa netsoka dzevanhu vangu, imba yaIsraeri."
                },
                {
                    "number": 16,
                    "text": "Zvirokwazvo, zvirokwazvo, ndinoti kwamuri, izvi ndizvo zvandakarairwa naBaba—kuti ndinofanira kupa kuvanhu ava nyika ino senhaka yavo."
                },
                {
                    "number": 17,
                    "text": "Uye zvino mazwi emuporofita Isaya achazadzikiswa, ayo anoti:"
                },
                {
                    "number": 18,
                    "text": "Muchengeti wenyu achasimudza izwi; neizwi pamwechete vachaimba, nokuti vachawirirana apo Ishe vachaunza zvakare Zioni."
                },
                {
                    "number": 19,
                    "text": "Pindai mukufara, imbai pamwechete, imi nzvimbo dzakaparadzwa dzeJerusarema; nokuti Ishe vanonyaradza vanhu vavo, vanunura Jerusarema."
                },
                {
                    "number": 20,
                    "text": "Ishe aisa ruoko rwake rwutsvene pachena mumaziso emarudzi ose; nekumagumo kwenyika kwose kwuchaona ruponeso rwaMwari."
                }
            ]
        },
        "/study/scriptures/bofm/3-ne/17": {
            "uri": "/study/scriptures/bofm/3-ne/17",
            "title": "3 Nifai 17",
            "data_type": "chapter",
            "chapter_name": "Chitsauko 17",
            "chapter_summary": [
                "Jesu anotaurira vanhu kuti vafungisise pamusoro pamazwi ake nokunamata kuti vanzwisise—Anoporesa varwere vavo—Anonamatira vanhu, achishandisa mutauro usinganyoreki—Ngirozi dzinoparidzira uye moto unokomberedza vaduku vavo. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Tarisai, zvino zvakaitika kuti apo Jesu akanga ataura mazwi aya akatarisa zvakare kugungano, ndokuti kwavari: Tarisai, nguva yangu yasvika."
                },
                {
                    "number": 2,
                    "text": "Ndinoona kuti makaneta, kuti hamunzwisise mazwi angu ose ayo andakarairwa naBaba kuti nditaure kwamuri panguva ino."
                },
                {
                    "number": 3,
                    "text": "Naizvozvo, endai kudzimba dzenyu, mufungisise pamusoro pezvinhu zvandataura, mukumbire Baba, muzita rangu, kuti muve munonzwisisa, mugogadzirira pfungwa dzenyu zvamangwana, ndichauya kwamuri zvakare."
                },
                {
                    "number": 4,
                    "text": "Asi iye zvino ndinoenda kuna Baba, nokunozviratidzawo kumarudzi eIsraeri akarasika, nokuti havana kurasika kuna Baba, nokuti vanoziva kwavakavaendesa."
                },
                {
                    "number": 5,
                    "text": "Uye zvakaitika kuti Jesu ataura kudaro, akatarisa zvakare kugungano, akaona vaine misodzi, vakaramba vakamutarisa kunge vachamukumbira kuti agare navo kwechinguvana."
                },
                {
                    "number": 6,
                    "text": "Uye akati kwavari: Tarisai, ura hwangu huzere netsitsi kwamuri."
                },
                {
                    "number": 7,
                    "text": "Ko mune vanorwara here pakati penyu? Vaunzei kwandiri. Mune zvirema here, kana mapofu, kana vanokamhina, kana vakaremadzwa, kana vane maperemadzai, kana avo vakakokonyara, kana vasinganzwi, kana avo vanorwadziwa nedzimwe nzira? Vaunzei kwandiri ndichavaporesa, nokuti ndine tsitsi nemi; ura hwangu huzere netsitsi."
                },
                {
                    "number": 8,
                    "text": "Nokuti ndinoona kuti muri kuda kuti ndikuratidzei zvandakaita kuhama dzenyu kuJerusarema, nokuti ndinoona kuti kutenda kwenyu kwakakwana kuti ndikuporesei."
                },
                {
                    "number": 9,
                    "text": "Uye zvakaitika kuti ataura kudaro, gungano rose, riri pamwechete, vakaenda nevarwere vavo vairwadziwa, nezvirema zvavo, namapofu avo, neavo vasingataure, neavo vose vairwadziwa zvakasiyana-siyana; vose akavaporesa apo vaiunzwa kwaari."
                },
                {
                    "number": 10,
                    "text": "Uye vose, vose vakange vaporeswa neavo vakange vakanaka, vakapfugama patsoka dzake, vakamunamata; uye avo vakakwanisa vegungano vakauya vakatsvoda tsoka dzake, zvekuti vakashambidza tsoka dzake nemisodzi yavo."
                },
                {
                    "number": 11,
                    "text": "Uye zvakaitika kuti akaraira kuti vana vavo vaduku vaunzwe kwaari."
                },
                {
                    "number": 12,
                    "text": "Saka vakaunza vana vavo vaduku vakavagadzika pasi vakamutenderedza, uye Jesu akamira pakati pavo; gungano rakapeura nzira kusvikira vose vaunzwa kwaari."
                },
                {
                    "number": 13,
                    "text": "Uye zvakaitika kuti apo vose vakange vaunzwa kwaari, Jesu akamira pakati, akaraira gungano kuti ripfugame pasi."
                },
                {
                    "number": 14,
                    "text": "Uye zvakaitika kuti apo vakanga vapfugama pasi, Jesu akagomera nechemumwoyo, akati: Baba, ndiri kutambudzika pamusana pokuipa kwavanhu vemba yaIsraeri."
                },
                {
                    "number": 15,
                    "text": "Uye ataura mazwi aya, iyewo pachake akapfugama pasi; tarisai akanamata kunaBaba, zvinhu zvaakanamatira hazvinganyorwe, avo vakanzwa vakapupura."
                },
                {
                    "number": 16,
                    "text": "Uye mutsika iyoyi vanopupura vachiti: Ziso harisati ramboona, kana nzeve haisati yambonzwa, zvinhu zvikuru zvinoshamisa zvatakaona nokunzwa Jesu achitaura kuna Baba;"
                },
                {
                    "number": 17,
                    "text": "Zve hakuna rurimi rwungataure, zve hakuna munhu anga zvinyore, zve hakuna mwoyo yavanhu ingafunge zvinhu zvikuru zvinoshamisa zvatakaona tikanzwa Jesu achitaura; zve hapana munhu angazive rufaro rwakazadza mweya yedu panguva yatakanzwa achitinamatira kuna Baba."
                },
                {
                    "number": 18,
                    "text": "Uye zvakaitika kuti apo Jesu akanga apedza kunamata kuna Baba; akasimuka; asi rufaro rwevanhu rwakatura zvekuti havana kukwanisa kusimuka."
                },
                {
                    "number": 19,
                    "text": "Uye zvakaitika kuti Jesu akataura kwavari, akavati vasimuke."
                },
                {
                    "number": 20,
                    "text": "Uye vakasimuka kubva pasi, akati kwavari: Makakomborerwa imi nokuda kwokutenda kwenyu. Zvino tarisai, kufara kwangu kwazadzikiswa."
                },
                {
                    "number": 21,
                    "text": "Uye apo akanga ataura mazwi aya, akachema, gungano rikazvipupura, zve akatora vana vaduku vavo, mumwe nomumwe, akavakomborera, akanamata kuna Baba pamusana pavo."
                },
                {
                    "number": 22,
                    "text": "Uye apo akanga aita izvi akachema zvakare;"
                },
                {
                    "number": 23,
                    "text": "Uye akataura kugungano, akati kwavari: Tarisai vaduku venyu."
                },
                {
                    "number": 24,
                    "text": "Uye apo vakatarisa vakaisa maziso avo kudenga, vakaona matenga achizaruka, vakaona ngirozi dzichiburuka kubva kudenga dzichiita kunge dziri pakati pomoto; dzakauya dzikakomberedza vaduku vose, vakakomberedzwa nomoto; ngirozi dzikaparidza kwavari."
                },
                {
                    "number": 25,
                    "text": "Uye gungano rakaona nokunzwa rikapupura; zve vanoziva kuti kupupura kwavo ndekwechokwadi nokuti vose vakaona nokunzwa, munhu wose pachake; mukuverenga vaikwana zviuru zviviri namazana mashanu emweya; kusanganisa varume, vakadzi navana."
                }
            ]
        },
        "/study/scriptures/bofm/3-ne/18": {
            "uri": "/study/scriptures/bofm/3-ne/18",
            "title": "3 Nifai 18",
            "data_type": "chapter",
            "chapter_name": "Chitsauko 18",
            "chapter_summary": [
                "Jesu anotangisa sakaramende mumaNifai—Vanorairwa kunamata nguva dzose muzita rake—Avo vanodya nyama yake nokunwa ropa rake vasina kukodzera vanoraswa—Vadzidzi vanopiwa simba rokupa Mweya Mutsvene. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti Jesu akatuma vadzidzi vake kuti vaunze chingwa newaini kwaari."
                },
                {
                    "number": 2,
                    "text": "Uye apo vakanga vaenda kunotora chingwa newaini, akaudza gungano kuti rigare pasi."
                },
                {
                    "number": 3,
                    "text": "Uye zvino vadzidzi vauya nechingwa newaini, akatora chingwa akachimedura akachikomborera; akapa vadzidzi akavaudza kuti vadye."
                },
                {
                    "number": 4,
                    "text": "Uye vadya vaguta, akavaraira kuti vape kugungano."
                },
                {
                    "number": 5,
                    "text": "Uye gungano radya raguta, akati kuvadzidzi: Tarisai mumwechete wenyu achagadzwa, kwaari ndichapa simba rokuti achazomedura chingwa nokuchikomborera achipa kuvanhu vechechi yangu, kune avo vose vachatenda nokubhabhatidzwa muzita rangu."
                },
                {
                    "number": 6,
                    "text": "Uye izvi muchaona kuti mazviita nguva dzose, sokuita kwandaita, sokumedura kwandaita chingwa nokuchikomborera ndikachipa kwamuri."
                },
                {
                    "number": 7,
                    "text": "Uye izvi muchazviita mukurangarira muviri wangu, uyo wandaratidza kwamuri. Uye uchazove uchapupu kuna Baba kuti muchandirangarira nguva dzose. Uye mukandirangarira nguva dzose Mweya wangu uchazova nemi."
                },
                {
                    "number": 8,
                    "text": "Uye zvakaitika kuti ataura mazwi aya, akatuma vadzidzi vake kuti vatore waini yaive mumukombe vanwe, uyewo kuti vape kugungano kuti rinwewo."
                },
                {
                    "number": 9,
                    "text": "Uye zvakaitika kuti vakaita saizvozvo, vakainwa vakaguta; vakapa kugungano, rikanwa, rikagutawo."
                },
                {
                    "number": 10,
                    "text": "Uye vadzidzi vaita izvi, Jesu akati kwavari: Makakomborerwa imi nokuda kwechinhu ichi chamaita, nokuti uku kuzadzikisa mirairo yangu, uye izvi zvinopupura kuna Baba kuti munoda kuita zvandakurairai."
                },
                {
                    "number": 11,
                    "text": "Uye izvi muchazviita kune avo vose vanenge vatendeuka nokubhabhatidzwa muzita rangu; muchazviita mukurangarira ropa rangu, iro randakudeurirai, kuti muzopupura kuna Baba kuti munondirangarira nguva dzose. Uye mukandirangarira nguva dzose Mweya wangu uchave nemi."
                },
                {
                    "number": 12,
                    "text": "Uye ndinopa kwamuri murairo wokuti muchaita zvinhu izvi. Zve mukaita zvinhu izvi nguva dzose makakomborerwa, nokuti makavakwa padombo rangu."
                },
                {
                    "number": 13,
                    "text": "Asi avo vachaita zvakapfuuridza kana zvishoma pane izvi ivavo havana kuvakwa padombo rangu, asi vakavakwa pahwaro hwejecha; kana mvura ichinge yoturuka, nzizi dzozara, mhepo yovhuvhuta, ichivarova, vachapunzika, zve misuwo yokugehena yakagadzirira kuzaruka ivagamuchire."
                },
                {
                    "number": 14,
                    "text": "Naizvozvo makakomborerwa kana mukachengeta mirairo yangu, iyo Baba vakandiraira kuti ndipe kwamuri."
                },
                {
                    "number": 15,
                    "text": "Zvirokwazvo, zvirokwazvo, ndinoti kwamuri, munofanira kutarisa nokunamata nguva dzose, kuti musave munoedzwa nadhiabhorosi, mugotungamirwa muusungwa naye."
                },
                {
                    "number": 16,
                    "text": "Uye sekunamata kwandaita pakati penyu ndiko kunamata kwamuchaita muchechi yangu, mukati mevanhu vangu vanotendeuka nokubhabhatidzwa muzita rangu. Tarisai ndini chiedza; ndakupai muenzaniso."
                },
                {
                    "number": 17,
                    "text": "Uye zvakaitika kuti Jesu akati ataura mazwi aya kuvadzidzi vake, akatendeuka kugungano akati kwariri:"
                },
                {
                    "number": 18,
                    "text": "Tarisai, zvirokwazvo, zvirokwazvo, ndinoti kwamuri, munofanira kutarisa nokunamata kuti musapinde mukuedzwa; nokuti Satani anoda kukutorai, kuti agokusefai segorosi."
                },
                {
                    "number": 19,
                    "text": "Naizvozvo munofanira kunamata nguva dzose kuna Baba muzita rangu;"
                },
                {
                    "number": 20,
                    "text": "Uyezve chosezvacho chamuchakumbira Baba muzita rangu, chakarurama, muchitenda kuti muchagamuchira, tarisai chichapiwa kwamuri."
                },
                {
                    "number": 21,
                    "text": "Namatai mumhuri dzenyu kuna Baba, nguva dzose muzita rangu, kuti vakadzi venyu nevana venyu vakomborerwe."
                },
                {
                    "number": 22,
                    "text": "Uye tarisai, muchagara muchisangana; uye hamuzorambidza mumwe munhu kuuya pamunenge muri kana muchinge maungana pamwechete, asi vasiyei vauye kwamuri musavarambidze;"
                },
                {
                    "number": 23,
                    "text": "Asi muchavanamatira, uye hamuvadzinge; kana vachiuya kwamuri nguva dzose muchavanamatira kuna Baba, muzita rangu."
                },
                {
                    "number": 24,
                    "text": "Naizvozvo, simudzai mwenje wenyu kuti uvhenekere nyika yose. Tarisai ndini chiedza chamuchasimudza—izvo zvamaona ndichiita. Tarisai maona kuti ndanamata kuna Baba, mose mazviona."
                },
                {
                    "number": 25,
                    "text": "Uye munoona kuti ndataura kuti pasave nomumwe wenyu anoenda, asi ndataura kuti muuye kwandiri, kuti munzwe muone; ndizvo zvamuchaita kunyika; zve uyo wose anotyora murairo uyu anozvikonzera kuti atungamirirwe mukuedzwa."
                },
                {
                    "number": 26,
                    "text": "Uye zvino zvakaitika kuti Jesu ataura mazwi aya, akadzosa zvakare maziso ake kuvadzidzi vaakanga asarudza, akati kwavari:"
                },
                {
                    "number": 27,
                    "text": "Tarisai, zvirokwazvo, zvirokwazvo, ndinoti kwamuri, ndinopa kwamuri mumwe murairo, ndadaro ndinofanirwa kuenda kuna Baba vangu kuti ndizadzikise mimwe mirairo iyo yavakandipa."
                },
                {
                    "number": 28,
                    "text": "Uye zvino tarisai, uyu ndiwo murairo wandinopa kwamuri, kuti musaregere munhu wamunoziva kuti haana kukodzera kuti adye nyama yangu nokunwa ropa rangu, kana muchinge mave kuvapa;"
                },
                {
                    "number": 29,
                    "text": "Nokuti uyo anodya nokunwa nyama neropa rangu asingakodzeri anodya nokunwa kuraswa kwemweya wake; naizvozvo kana muchiziva kuti munhu wacho haakodzeri kudya nokunwa nyama neropa rangu muchamurambidza."
                },
                {
                    "number": 30,
                    "text": "Zvisinei hazvo, hamuzomudzinga kubva pakati penyu, asi muchamuparidzira uye muchamunamatira kuna Baba, muzita rangu; zve kana akatendeuka akabhabhatidzwa muzita rangu, ndipo pamuchamugamuchira, mozoparidza kwaari nezveropa rangu nemuviri wangu."
                },
                {
                    "number": 31,
                    "text": "Asi kana akasatendeuka haazoverengwa pavanhu vangu, kuti asazoparadza vanhu vangu, nokuti tarisai ndinoziva hwai dzangu, zve dzakaverengwa."
                },
                {
                    "number": 32,
                    "text": "Zvisinei hazvo, hamuzomudzinga mumasinagogo enyu, kana nzvimbo dzenyu dzokunamatira; nokuti kune akadaro mucharamba muchiparidza; nokuti hamuzivi kuti vachadzoka nokutendeuka riini, vachiuya kwandiri nechido chemwoyo chose, ndigovaporesa; zve muchazova nzira yokuunza ruponeso kwavari."
                },
                {
                    "number": 33,
                    "text": "Naizvozvo, chengetai zvinhu izvi zvandakutumai kuti musaraswe; nokuti ane nhamo uyo anoraswa naBaba."
                },
                {
                    "number": 34,
                    "text": "Uye ndinokupai mirairo iyi nokuda kwokusawirirana kwakanga kuri pakati penyu. Nokuti makakomborerwa imi kana pasina kusawirirana pakati penyu."
                },
                {
                    "number": 35,
                    "text": "Uye zvino ndinoenda kuna Baba, nokuti zvinofanira kuti ndiende kuna Baba nepamusana penyu."
                },
                {
                    "number": 36,
                    "text": "Uye zvakaitika kuti apo Jesu akapedza kutaura izvi, akabata neruoko rwake vadzidzi vaakanga asarudza, mumwe nomumwe, kusvikira avabata vose, akataura kwavari zvaaivabata."
                },
                {
                    "number": 37,
                    "text": "Uye gungano harina kunzwa mazwi aakataura, naizvozvo havana kuzvinyora; asi vadzidzi vakanyora kuti akavapa simba rokupa Mweya Mutsvene. Uye ndicharatidza kuti zvinyorwa izvi ndezvechokwadi."
                },
                {
                    "number": 38,
                    "text": "Uye zvakaitika kuti shure kwekunge Jesu avabata vose, kwakauya gore rikafukidza gungano zvekuti vakanga vasisakwanise kuona Jesu:"
                },
                {
                    "number": 39,
                    "text": "Uye apo vakanga vakafukidzwa kudaro akavasiya, akakwira kudenga. Zve vadzidzi vakaona vakanyora pasi kuti akakwira zvakare kudenga."
                }
            ]
        },
        "/study/scriptures/bofm/3-ne/19": {
            "uri": "/study/scriptures/bofm/3-ne/19",
            "title": "3 Nifai 19",
            "data_type": "chapter",
            "chapter_name": "Chitsauko 19",
            "chapter_summary": [
                "Vadzidzi vanegumi nevaviri vanoparidza kuvanhu nokunamatira Mweya Mutsvene—Vadzidzi vanobhabhatidzwa nokugamuchira Mweya Mutsvene nokushumira kwengirozi—Jesu anonamata nemazwi asingakwanise kunyorwa—Anopupura pamusoro pokutenda kukuru kwamaNifai. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino zvakaitika kuti apo Jesu akanga akwira kudenga, gungano rakaparara, murume wose akatora mukadzi nevana vake akadzokera kumba kwake."
                },
                {
                    "number": 2,
                    "text": "Uye zvakataurwa kuvanhu vose panguva iyoyo, kusati kwasviba, kuti gungano rakanga raona Jesu, uye kuti akanga aparidza kwavari, uye kuti aizozviratidza kugungano mangwana."
                },
                {
                    "number": 3,
                    "text": "Hongu, zve kunyange usiku hwose kwakange kuchitaurwa pamusana paJesu; mukudaro vakatumira shoko kuvanhu vakawanda, hongu, vakawanda zvikuru, vakasevenza zvikuru usiku ihwohwo, kuti vazovepo mangwana panzvimbo iye Jesu akanga achazozviratidza kugungano."
                },
                {
                    "number": 4,
                    "text": "Uye zvakaitika kuti ave mangwana, gungano rakaungana pamwechete, tarisai, Nifai nemunin’ina wake uyo waakanga amutsa mukufa, ainzi Timotio, uye nemwanakomana wake, ainzi Jonasi, uye naMatoni, naMatoniha, mukoma wake, naKumeni, naKumenionihai, naJeremia, naShemunoni, naJonasi, naZedekia, naIsaya—zvino aya ndiwo mazita evadzidzi vakange vasarudzwa naJesu—uye zvakaitika kuti vakaenda vakamira pakati pegungano."
                },
                {
                    "number": 5,
                    "text": "Uye tarisai, gungano rakanga rakakura zvikuru zvekuti vakaita kuti vaparadzane muzvikamu gumi nezviviri."
                },
                {
                    "number": 6,
                    "text": "Uye vanegumi nevaviri vakadzidzisa gungano; zve tarisai, vakaita kuti gungano ripfugame pamusoro penyika, vagonamata kuna Baba muzita raJesu."
                },
                {
                    "number": 7,
                    "text": "Uye vadzidzi vakanamatawo kuna Baba muzita raJesu. Zve zvakaitika kuti vakasimuka vakaparidza kuvanhu."
                },
                {
                    "number": 8,
                    "text": "Uye apo vakanga vaparidza mazwi mamwechetewo Jesu akanga ataura—pasina kusiyana nemazwi akataurwa naJesu—tarisai, vakapfugama zvakare vakanamata kuna Baba muzita raJesu."
                },
                {
                    "number": 9,
                    "text": "Uye vakanamatira izvo vaidisisa zvikuru; uye vakanga vane chido chokuti Mweya Mutsvene upiwe kwavari."
                },
                {
                    "number": 10,
                    "text": "Uye apo vakange vanamata kudai vakaenda kwakatangira mvura, gungano rikavatevera."
                },
                {
                    "number": 11,
                    "text": "Uye zvakaitika kuti Nifai akapinda mumvura akabhabhatidzwa."
                },
                {
                    "number": 12,
                    "text": "Uye akabuda mumvura akatangisa kubhabhatidza. Uye akabhabhatidza avo vose vakanga vasarudzwa naJesu."
                },
                {
                    "number": 13,
                    "text": "Uye zvakaitika kuti apo vose vakange vabhabhatidzwa vabuda mumvura, Mweya Mutsvene wakauya pamusoro pavo, vakazadzwa neMweya Mutsvene nemoto."
                },
                {
                    "number": 14,
                    "text": "Zve tarisai, vakakomberedzwa nezvairatidzika somoto; zvakaburuka kubva kudenga, gungano rakazviona izvi, vakapupura; ngirozi dzakaburuka kubva kudenga dzikavaparidzira."
                },
                {
                    "number": 15,
                    "text": "Uye zvakaitika kuti apo ngirozi dzichingunoparidza kuvadzidzi, tarisai, Jesu akauya akamira pakati pavo akaparidza kwavari."
                },
                {
                    "number": 16,
                    "text": "Uye zvakaitika kuti akataura kugungano, akaraira kuti vapfugame pasi zvakare, uyewo kuti vadzidzi vake vapfugamewo."
                },
                {
                    "number": 17,
                    "text": "Uye zvakaitika kuti apo vakanga vapfugama vose, akaraira vadzidzi vake kuti vanamate."
                },
                {
                    "number": 18,
                    "text": "Zve tarisai, vakatangisa kunamata; vakanamata kuna Jesu, vachimudaidza kuti Ishe naMwari wavo."
                },
                {
                    "number": 19,
                    "text": "Uye zvakaitika kuti Jesu akabva pakati pavo, akaenda kachinhambwe kubva pavari akapfugama pasi, akati:"
                },
                {
                    "number": 20,
                    "text": "Baba, ndinokutendai kuti mapa Mweya Mutsvene kune avo vandakasarudza; kutenda kwavo mandiri kwaita kuti ndivasarudze kubva munyika."
                },
                {
                    "number": 21,
                    "text": "Baba, ndinokukumbirai kuti mupe Mweya Mutsvene kune avo vose vachatenda kumazwi avo."
                },
                {
                    "number": 22,
                    "text": "Baba, mavapa Mweya Mutsvene nokuti vanotenda mandiri; munoona kuti vanotenda mandiri nokuti munovanzwa, uye vanonamata kwandiri; uye vanonamata kwandiri nokuti ndinavo."
                },
                {
                    "number": 23,
                    "text": "Uye zvino Baba, ndinonamata kwamuri pamusana pavo, neavo vose vachatenda kumazwi avo, kuti vatende mandiri, kuti ndive mavari semi, Baba, muri mandiri, kuti tive mumwechete."
                },
                {
                    "number": 24,
                    "text": "Uye zvakaitika kuti apo Jesu akanga anamata seizvi kuna Baba, akauya kune vadzidzi vake, zve tarisai, vakaramba vachienderera mberi, vasingamire, kunamata kwaari; uye havana kuwanza mazwi, nokuti zvakanga zvakapiwa kwavari kuti vanonamatei, zve vakazadzwa nechido."
                },
                {
                    "number": 25,
                    "text": "Uye zvakaitika kuti Jesu akavaropafadza apo vainamata kwaari; uso hwake hwakanyemwerera kwavari, uye chiedza cheuso hwake chakavheneka pavari, zvakare tarisai vakave vachena seuso nenguwo dzaJesu; zve tarisai kuchena kwakapfuura kuchena kwose, hongu, tarisai hakuna chimwe chinhu chakachena kudarika kuchena uku pano pasi."
                },
                {
                    "number": 26,
                    "text": "Uye Jesu akati kwavari: Rambai muchinamata; zvakadaro havana kumira kunamata."
                },
                {
                    "number": 27,
                    "text": "Uye akabva kwavari zvakare, akaenda chinhambwe chiduku kubva pavari akapfugama pasi; akanamata zvakare kuna Baba, achiti:"
                },
                {
                    "number": 28,
                    "text": "Baba, ndinokutendai kuti matsvenesa avo vandakasarudza, nenzira yokutenda kwavo, zve ndinovanamatira, neavo vachatenda mazwi avo, kuti vave vanocheneswa mandiri, kuburikidza nokutenda kumazwi avo, sezvo vakacheneswa mandiri."
                },
                {
                    "number": 29,
                    "text": "Baba, handinamatire nyika, asi avo vamakandipa kubva munyika, nokuda kwokutenda kwavo, kuti vacheneswe mandiri, kuti ndizova mavari semi, Baba, muri mandiri, kuti tive mumwe, kuti ndizobwinya mavari."
                },
                {
                    "number": 30,
                    "text": "Uye apo Jesu akanga ataura mazwi aya akauya zvakare kuvadzidzi vake; zve tarisai vainamata zvikuru, vasingamire, iye; akavanyemwerera zvakare; zve tarisai vakanga vachena, kana saJesu."
                },
                {
                    "number": 31,
                    "text": "Uye zvakaitika kuti akaenda kachinhambwe zvakare akanamata kuna Baba;"
                },
                {
                    "number": 32,
                    "text": "Uye rurimi harungataure mazwi aakanamata, kana kunyorwa nomunhu mazwi aakanamata."
                },
                {
                    "number": 33,
                    "text": "Uye gungano rakanzwa rikapupura; mwoyo yavo yakazarurwa vakanzwisisa mumwoyo yavo mazwi aakanamata."
                },
                {
                    "number": 34,
                    "text": "Zvisinei, mazwi ake akanga ari makuru anoshamisa ayo aakanamata zvekuti haakwaniswe kunyorwa, kana kutaurwa nomunhu."
                },
                {
                    "number": 35,
                    "text": "Uye zvakaitika kuti Jesu paakamira kunamata akauya zvakare kune vadzidzi vake, akati kwavari: Kutenda kukuru kwakadai handisati ndambokuona pakati pemaJuda ose: Naizvozvo handaivaratidza zvishamiso zvikuru zvakadai, nokuda kwokusatenda kwavo."
                },
                {
                    "number": 36,
                    "text": "Zvirokwazvo ndinoti kwamuri, hakuna kunyange mumwe wavo akaona zvinhu zvikuru sezvamaona; kana kunzwa zvinhu zvikuru sezvamanzwa imi."
                }
            ]
        },
        "/study/scriptures/bofm/3-ne/20": {
            "uri": "/study/scriptures/bofm/3-ne/20",
            "title": "3 Nifai 20",
            "data_type": "chapter",
            "chapter_name": "Chitsauko 20",
            "chapter_summary": [
                "Jesu anoita chishamiso pakuvapa chingwa newaini uye zvakare anopa sakaramende kuvanhu—Zvizvarwa zvaJakobo zvakasara zvichasvika pakuziva Ishe Mwari wavo vozogara mumaAmerica—Jesu muporofita saMosesi, zve maNifai vana vavaporofita—Vamwe vevanhu vaIshe vachaungana kuJerusarema. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti akaraira gungano kuti rimire kunamata, uye nevadzidzi vake. Uye akavaraira kuti vasamire kunamata mumwoyo yavo."
                },
                {
                    "number": 2,
                    "text": "Uye akavaraira kuti vasimuke vamire namakumbo avo. Zve vakasimuka vakamira namakumbo avo."
                },
                {
                    "number": 3,
                    "text": "Uye zvakaitika kuti akamedura chingwa zvakare akachiropafadza, akapa kuvadzidzi kuti vadye."
                },
                {
                    "number": 4,
                    "text": "Uye shure kwokunge vadya akavaraira kuti vamedure chingwa, vape kugungano."
                },
                {
                    "number": 5,
                    "text": "Uye shure kwokunge vapa gungano akavapa zvakare waini kuti vanwe, akavaraira kuti vape kugungano."
                },
                {
                    "number": 6,
                    "text": "Zvino, pakanga pasina chingwa, kana waini, zvakanga zvaunzwa navadzidzi, kana negungano;"
                },
                {
                    "number": 7,
                    "text": "Asi zvechokwadi akapa kwavari chingwa chokudya, uye newaini yokunwa."
                },
                {
                    "number": 8,
                    "text": "Uye akati kwavari: Uyo anodya chingwa ichi anodya muviri wangu pamweya wake; zve uyo anonwa waini iyi ari kunwa ropa rangu pamusoro pomweya wake; zve mweya wake hauzoiti nzara kana nyota, asi kuti uchazadzwa."
                },
                {
                    "number": 9,
                    "text": "Zvino, gungano rose zvarakanga radya nokunwa, tarisai, vakazadzwa nomweya; vakachema nezwi rimwechete, vakapa mbiri kuna Jesu, uyo wavakaona nokunzwa."
                },
                {
                    "number": 10,
                    "text": "Uye zvakaitika kuti apo vose vakanga vapa mbiri kuna Jesu, akati kwavari: Tarisai ndapedza murairo wandakarairwa naBaba kuti ndiite kuvanhu, vanova vakasara vemba yaIsraeri."
                },
                {
                    "number": 11,
                    "text": "Mucharangarira kuti ndakataura nemi, ndichiti kana mazwi aIsaya ave kuzadzikiswa—tarisai akanyorwa, munawo pamberi penyu, naizvozvo anzverei—"
                },
                {
                    "number": 12,
                    "text": "Uye zvirokwazvo, zvirokwazvo, ndinoti kwamuri, kana achinge ava kuzadzikiswa ndipo pachave nekuzadzikiswa kwechibvumirano icho Baba vakaita kuvanhu vavo, imba yaIsraeri."
                },
                {
                    "number": 13,
                    "text": "Uye zvino vakasara avo, vachapararira kwose-kwose munyika, vachaunganidzwa kubva kumabvazuva nokumadokero, nokuchamhembe nokumaodzanyemba; zve vachazounzwa mukuziva Ishe Mwari vavo, uyo akavanunura."
                },
                {
                    "number": 14,
                    "text": "Uye Baba vakandiraira kuti ndinofanira kukupai nyika ino, kuti ive nhaka yenyu."
                },
                {
                    "number": 15,
                    "text": "Uye ndinoti kwamuri, kana maJentairi vakasatendeuka shure kwamakomborero avachawana, shure kwokunge vaparadza vanhu vangu—"
                },
                {
                    "number": 16,
                    "text": "Ndipo imi, vakasara vemba yaJakobo, muchaenda mukati mavo; muchazova pakati pavo ivo vakawanda; muchazova pakati pavo seshumba iri pakati pemhuka dzesango, uye seshumba diki mukati mamatanga amakwai, iyo, kana ichinge iri mukati mawo inoatsikirira ichiabvanzura kuita zvidimbu-zvidimbu, hapana angaanunure."
                },
                {
                    "number": 17,
                    "text": "Ruoko rwako rwuchasimudzwa pavavengi vako, uye mhandu dzako dzose dzicharaswa."
                },
                {
                    "number": 18,
                    "text": "Uye ndichaunganidza vanhu vangu pamwechete somunhu anounganidza uswa pauriri."
                },
                {
                    "number": 19,
                    "text": "Nokuti ndichaita vanhu vangu avo Baba vakaita navo chibvumirano, hongu, ndichaita nyanga yako ive simbi, ndigoita matsimba ako ave ndarira. Uye uchazodimbura-dimbura vanhu vazhinji; zve ndichaisa zvinhu zvavo kuna Ishe, nezvavanazvo kuna Ishe venyika yose. Zve tarisai, ndini ndinozviita."
                },
                {
                    "number": 20,
                    "text": "Uye zvichaitika, Baba vanodaro, kuti munondo wokuranga kwangu uchaturikwa pamusoro pavo zuva iroro; uye kunze kwokunge vatendeuka uchadonhedzerwa pamusoro pavo, Baba vanodaro, hongu, kunyange pamusoro pamarudzi ose emaJentairi."
                },
                {
                    "number": 21,
                    "text": "Uye zvichaitika kuti ndichamisa vanhu vangu, imba yaIsraeri."
                },
                {
                    "number": 22,
                    "text": "Uye tarisai, vanhu ava ndichavaisa munyika ino, mukuzadzikisa chibvumirano chandakaita nababa venyu Jakobo; richazova Jerusarema Idzva. Zve masimba ekudenga achazova pakati pavanhu ava; hongu, kunyange ini ndinenge ndiri pakati penyu."
                },
                {
                    "number": 23,
                    "text": "Tarisai, ndini uyo aitaurwa naMosesi, achiti: Ishe Mwari venyu achakumutsirai muporofita werudzi rwenyu, akaita seni; mumuteerere muzvinhu zvose zvaachataura kwamuri. Ichasvika nguva apo mweya yose isinganzwe muporofita uyu ichabviswa pakati pavanhu."
                },
                {
                    "number": 24,
                    "text": "Zvirokwazvo ndinoti kwamuri, hongu, vaporofita vose kubva panguva yaSamueri neavo vakazotevera, neavo vakawanda vakataura, vakapupura pamusana pangu."
                },
                {
                    "number": 25,
                    "text": "Uye tarisai, muri vana vevaporofita; uye muri vemba yaIsraeri; muri vechibvumirano chakaitwa naBaba namadzibaba enyu, vachiti kuna Abrahama: Uye mumbeu yako ndudzi dzose dzenyika dzichakomborerwa."
                },
                {
                    "number": 26,
                    "text": "Baba vandimutsira kwamuri kutanga, vakandituma kuti ndikuropafadzei mukubvisa mumwe nomumwe wenyu mukuipa kwake; izvi nokuda kwokuti muri vana vechibvumirano—"
                },
                {
                    "number": 27,
                    "text": "Uye mushure mekunge maropafadzwa ndipo Baba vanozadzikisa chibvumirano icho vakaita naAbrahama, vachiti: Mumbeu yako marudzi ose enyika acharopafadzwa—mukudurura Mweya Mutsvene nemandiri kumaJentairi, kuropafadzwa kwamaJentairi uku kuchavaita kuti vave vanhu vane mukurumbira pamusoro pevamwe vose, vachiparadza vanhu vangu, imba yaIsraeri."
                },
                {
                    "number": 28,
                    "text": "Uye vachazove seshamhu kune vanhu venyika ino. Zvisinei, kana vachinge vagamuchira kuzara kwevhangeri rangu, kana zvino vakazoomesa mwoyo yavo kwandiri ndichadzorera kuipa kwavo pamusoro pavo, Baba vanodaro."
                },
                {
                    "number": 29,
                    "text": "Uye ndicharangarira chibvumirano icho ndakaita nevanhu vangu; ndakabvumirana navo kuti ndichavaunganidza pamwechete munguva yangu, kuti ndichavapa zve nyika yemadzibaba senhaka yavo, inova nyika yeJerusarema, inova nyika yechipikirwa kwavari nokusingaperi, Baba vanodaro."
                },
                {
                    "number": 30,
                    "text": "Uye zvichaitika kuti nguva ichasvika, apo kuzara kwevhangeri rangu kuchaparidzwa kwavari;"
                },
                {
                    "number": 31,
                    "text": "Uye vachatenda mandiri, kuti ndini Jesu Kristu, Mwanakomana waMwari, uye vachanamata kuna Baba muzita rangu."
                },
                {
                    "number": 32,
                    "text": "Ndipo vachengeti vavo vachazosimudza mazwi avo, nezwi pamwechete vachaimba; nokuti vachawirirana."
                },
                {
                    "number": 33,
                    "text": "Zvino Baba vachavaunganidza zvakare pamwechete, vovapa Jerusarema senyika yenhaka yavo."
                },
                {
                    "number": 34,
                    "text": "Ndipo pavachapinda murufaro—Voimba pamwechete, imi nzvimbo dzisina maturo dzeJerusarema; nokuti Baba akanyaradza vanhu vake, akanunura Jerusarema."
                },
                {
                    "number": 35,
                    "text": "Baba vaisa ruoko rwavo rwutsvene pachena mumaziso emarudzi ose; nemativi enyika dzose achaona ruponeso rwaBaba; uye Baba neni tiri vamwechete."
                },
                {
                    "number": 36,
                    "text": "Uye zvino zvakanyorwa zvichaitwa; Mukai, mukai zvakare, mupfeke simba renyu, Zioni; pfekai nguwo dzenyu dzakanaka, Jerusarema, guta dzvene, nokuti kubvira zvino hakuna kunyange mumwe zvake achauya kwauri asina kudzingiswa aine tsvina."
                },
                {
                    "number": 37,
                    "text": "Zvizunze kubva muguruva; simuka, gara pasi, Jerusarema; zvisunungure patambo dziri muhuro mako, murandakadzi akasungwa weZioni."
                },
                {
                    "number": 38,
                    "text": "Nokuti Ishe vanoti: Makazvitengesa pasina, zve muchazonunurwa pasina mari."
                },
                {
                    "number": 39,
                    "text": "Zvirokwazvo, zvirokwazvo, ndinoti kwamuri, vanhu vangu vachaziva zita rangu; hongu, nezuva iroro vachaziva kuti ndini iye ari kutaura."
                },
                {
                    "number": 40,
                    "text": "Uye ndipo ivo pavachati: Makumbo ake akanaka sei pamakomo evyo anounza zvinhu zvakanaka kwavari, anoshambadza runyararo; anounza nhau dzakanaka kune vakanaka, idzo dzinoshambadza ruponeso; anoti kuZioni: Mwari venyu vanotonga!"
                },
                {
                    "number": 41,
                    "text": "Zve ndipo pachabuda kuchema; Endai imi, endai imi, budai kubva umo, musabate chisina kuchena; ibvai maari; ivai makachena imi makatakura midziyo yaIshe."
                },
                {
                    "number": 42,
                    "text": "Nokuti hamuende muchikurumidza kana kuenda muchitiza; nokuti Ishe achaenda pamberi penyu, uye Mwari vaIsraeri achatsigira shure kwenyu."
                },
                {
                    "number": 43,
                    "text": "Tarisai, muranda wangu achaita zvakangwara; achakwidziridzwa nokuva anoiswa pamusoro-soro."
                },
                {
                    "number": 44,
                    "text": "Vazhinji vakashamiswa nemi—chiso chake chakakanganisika kupfuura chaani zvake munhu, chimiro chake chakanga chakapfuura vanakomana vevanhu—"
                },
                {
                    "number": 45,
                    "text": "Saka achamwaya marudzi akawanda; madzimambo achavhara miromo yavo kwaari, nokuti izvo zvisina kunge zvakataurwa kwavari vachazviona; zve izvo zvavasina kunge vakanzwa vachazvifunga."
                },
                {
                    "number": 46,
                    "text": "Zvirokwazvo, zvirokwazvo, ndinoti kwamuri, zvechokwadi zvinhu zvose izvi zvichauya, sokurairwa kwazvakaitwa kwandiri naBaba. Ndipo chibvumirano icho Baba vakabvumirana nevanhu vavo chichazadzikiswa; ndipo Jerusarema ichagarwa nevanhu vangu, zvakare ichazova nyika yenhaka yavo."
                }
            ]
        },
        "/study/scriptures/bofm/3-ne/21": {
            "uri": "/study/scriptures/bofm/3-ne/21",
            "title": "3 Nifai 21",
            "data_type": "chapter",
            "chapter_name": "Chitsauko 21",
            "chapter_summary": [
                "Israeri ichaungana pamwechete panouya Bhuku raMormoni—MaJentairi vanenge vave vanhu vakasununguka muAmerica—Vachaponeswa kana vakatenda nokuteerera; kana, kuti vacharaswa vagoparadzwa—Israeri ichavaka Jerusarema Idzva, uye marudzi akarasika achadzoka. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvirokwazvo ndinoti kwamuri, ndinokupai chiratidzo, kuti mugoziva nguva yekuti zvinhu izvi zvave kuda kuitika—ndichaunganidza, kubva mukupararira kwavo kwenguva refu, vanhu vangu, imba yaIsraeri, ndichatangisa zvakare pakati pavo Zioni yangu;"
                },
                {
                    "number": 2,
                    "text": "Zve tarisai, ichi ndichochinhu chandichapa kwamuri sechiratidzo—nokuti zvirokwazvo ndinoti kwamuri kana zvinhu izvi zvandinotaura kwamuri, nezvandichataura kwamuri shure kwenguva ino nezvangu, uye nesimba reMweya Mutsvene uyo uchapiwa kwamuri naBaba; zvichaitwa kuti zvizivikanwe kumaJentairi kuti vave vanoziva nezvevanhu ava vanova vakasara vemba yaJakobo, uye nezveava vanhu vangu vavachaparadza;"
                },
                {
                    "number": 3,
                    "text": "Zvirokwazvo, zvirokwazvo, ndinoti kwamuri, kana zvinhu izvi zvaziviswa kwavari naBaba, zvogouya nekunaBaba, kubva kwavari zvichiuya kwamuri;"
                },
                {
                    "number": 4,
                    "text": "Nokuti injere dzaBaba kuti vave vanogara munyika ino, uye vagoitwa vanhu vakasununguka nesimba raBaba, kuti zvinhu izvi zviuye kubva kwavari zvichienda kune vakasara vembeu yenyu, kuti chibvumirano chaBaba chizadzikiswe icho chavakabvumirana nevanhu vavo, imba yaIsraeri;"
                },
                {
                    "number": 5,
                    "text": "Naizvozvo, apo mabasa aya nemabasa ayo achaitwa nemi achabva kumaJentairi, zvichiuya kumbeu yenyu ichaderera mukusatenda nokuda kwezvitadzo;"
                },
                {
                    "number": 6,
                    "text": "Nokuti ndizvo zvaidiwa naBaba kuti zviuye kubva kumaJentairi, kuti ave anoratidza simba rake kumaJentairi, chikonzero chiri chekuti maJentairi, akasaomesa mwoyo yavo, kuti vatendeuke nokuuya kwandiri nokubhabhatidzwa muzita rangu nokuziva chokwadi chezinhu zvedzidziso yangu, kuti vagoverengwa pane vanhu vangu, imba yaIsraeri;"
                },
                {
                    "number": 7,
                    "text": "Uye apo zvinhu izvi zvoitika kuti mbeu yenyu yavakutanga kuziva zvinhu izvi—chichava chiratidzo kwavari kuti vave vanoziva kuti basa raBaba ratotanga mukuzadzikisa chibvumirano icho vakaita nevanhu avo vari veimba yaIsraeri."
                },
                {
                    "number": 8,
                    "text": "Zve apo zuva iroro richasvika, zvichaitika kuti madzimambo achavhara miromo yawo; nokuti izvo zvavakanga vasina kuudzwa vachazviona; uye izvo zvavakanga vasina kunzwa vachazvifunga."
                },
                {
                    "number": 9,
                    "text": "Nokuti nezuva iroro, nokuda kwangu Baba vachashanda basa, richazova basa guru rinoshamisa pakati pavo; zve pachazova pakati pavo avo vacharamba kuzvitenda, kunyangwe zvazvo vazviudzwa nemunhu."
                },
                {
                    "number": 10,
                    "text": "Asi tarisai, upenyu hwemuranda wangu huchange huri muruoko rwangu; naizvozvo havazomukuvadza, kunyangwe zvavo vachazomukanganisa pavo. Asi ndichamuporesa, nokuti ndichavaratidza kuti njere dzangu ihuru kupinda udzvotsvo hwaSatani."
                },
                {
                    "number": 11,
                    "text": "Naizvozvo zvichaitika kuti uyo wose acharamba kutenda mazwi angu, ini Jesu Kristu, ayo Baba vachaita kuti iye aende kumaJentairi, vogomupa simba rekuti aaunze kumaJentairi, (zvichaitwa sekutaurwa kwazvakaitwa naMosesi) vachazova vanobviswa pakati pevanhu vangu vanova vechibvumirano."
                },
                {
                    "number": 12,
                    "text": "Uye vanhu vangu vanova vakasara vechizvarwa chaJakobo vachave pakati pemaJentairi, hongu, pakati pavo seshumba iri pakati pemhuka dzesango, seshumba diki iri mukati mamatanga ehwai, iyo, inoti ikapfuura nepakati padzo inodzitsikirira nokudzibvarura-bvarura, hapana angadzinunure."
                },
                {
                    "number": 13,
                    "text": "Ruoko rwavo rwuchasimudzirwa vavengi vavo, uye mhandu dzavo dzose dzicharaswa."
                },
                {
                    "number": 14,
                    "text": "Hongu, nhamo kumaJentairi kunze kwokunge vatendeuka, nokuti zvichaitika muzuva iroro, Baba vanodaro, ndichakutorerai mabhiza enyu, uye ndichaparadza ngoro dzenyu;"
                },
                {
                    "number": 15,
                    "text": "Uye ndicharasa maguta enyika yenyu, ndogoputsa misimboti yenyu yose;"
                },
                {
                    "number": 16,
                    "text": "Uye ndichabvisa uroyi munyika menyu, uye hamuchazovi nevafemberi."
                },
                {
                    "number": 17,
                    "text": "Mifananidzo yenyu yekuveza ndichabvisa zvakare, nezvivezwa zvenyu zvimire ndichazvibvisa pakati penyu, uye hamuchazonamate zvinhu zvamunogadzira nemaoko enyu;"
                },
                {
                    "number": 18,
                    "text": "Uye ndichabvisa masango enyu pakati penyu, ndiwo muparadziro wandichaita maguta enyu."
                },
                {
                    "number": 19,
                    "text": "Uye zvichaitika kuti nhema dzose, nekunyengedza, nokuchiva, nokurwisana, hupirisita husakarurama, noupombwe, zvichabviswa."
                },
                {
                    "number": 20,
                    "text": "Nokuti zvichaitika kuti, Baba vanoti, muzuva iroro avo vose vanoramba kutendeuka vakauya kuMwanakomana wangu Wandinoda, ndichavabvisa mukati mevanhu vangu, imba yaIsraeri;"
                },
                {
                    "number": 21,
                    "text": "Uye ndichatsiva nehasha dzangu pavari, kana semaJentairi, zvavasati vambonzwa."
                },
                {
                    "number": 22,
                    "text": "Asi kana vakatendeuka vakateerera mazwi angu, vakasaomesa mwoyo yavo, ndichamisa chechi yangu mukati mavo, vogopinda muchibvumirano vogoverengerwa mukati mevakasara vezvizvarwa zvaJakobo, vandakapa nyika ino senhaka yavo;"
                },
                {
                    "number": 23,
                    "text": "Uye vachabatsira vanhu vangu, chizvarwa chaJakobo, pamwe nevose veimba yaIsraeri vachauya, kuti vavake guta, iro rinozodaidzwa kuti Jerusarema Idzva."
                },
                {
                    "number": 24,
                    "text": "Uye vozobatsira vanhu vangu kuti vazounganidzwa pamwechete, avo vakapararira pasi rose, muJerusarema Idzva."
                },
                {
                    "number": 25,
                    "text": "Zve ndipo pachazodzika simba rokudenga richiuya mukati mavo; iniwo ndinenge ndiri pakati pavo."
                },
                {
                    "number": 26,
                    "text": "Uye zvino ndiro zuva richatanga basa raBaba, apo shoko rino richaparidzwa mukati mechizvarwa chavanhu vano. Zvirokwazvo ndinoti kwamuri, nezuva iroro basa raBaba richatangwa mukati mevanhu vose vakapararira, hongu, kana marudzi aye ange akarasika, ayo Baba vakatungamirira kubva muJerusarema."
                },
                {
                    "number": 27,
                    "text": "Hongu, basa richatangisa pakati peavo vose vakapararira vevanhu vangu, naBaba kugadzira nzira yavangauye nayo kwandiri, kuti vave vanosheedzera kuna Baba muzita rangu."
                },
                {
                    "number": 28,
                    "text": "Hongu, ndipo pachatangira basa racho, naBaba vari munyika dzose mukugadzira nzira yekuti vanhu vavo vave vanounganidzwa vauye kumusha kunyika yenhaka yavo."
                },
                {
                    "number": 29,
                    "text": "Zve vachaenda vachibva mumarudzi ose; uye vachaenda vasingakurumidze, kana kutiza, nokuti ndichaenda mberi kwavo, Baba vanodaro, zve ndichatsigira shure kwavo."
                }
            ]
        },
        "/study/scriptures/bofm/3-ne/22": {
            "uri": "/study/scriptures/bofm/3-ne/22",
            "title": "3 Nifai 22",
            "data_type": "chapter",
            "chapter_name": "Chitsauko 22",
            "chapter_summary": [
                "Mumazuva ekupedzisira, Zioni nematunhu ayo zvichamiswa, uye Israeri ichaunganidzwa netsitsi nerudo—Vachakunda—Enzanisa naIsaya 54. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino izvo zvose zvakanyorwa zvichaitika: Imba, iwe ngomwa, iwe usina kubereka; pinda mukuimba, uchemese, iwe usina kumborwadziwa nenhumbu; nokuti vazhinji vana vemhandye kupfuura vemadzimai akaroorwa, vanodaro Ishe."
                },
                {
                    "number": 2,
                    "text": "Kudza nzvimbo yetende yako, utambanudze machira epaunogara; usarega, asi urebese tambo dzako usimbise mbambo dzako;"
                },
                {
                    "number": 3,
                    "text": "Nokuti uchatyoka kuruoko rworudyi nokuruboshwe, uye vana vako vachatora maJentairi vagoita kuti maguta akanga ava matongo agarwe nevanhu."
                },
                {
                    "number": 4,
                    "text": "Usatya hako, nokuti hauchazonyari; kana kushaiswa chokuita; nokuti hauchazoiswa mukunyara; nokuti uchakanganwa kunyara kwokukura kwako, hauzorangariri kuzvidzwa kwokukura kwako; uye hauzofa wakarangarira kuzvidzwa kwohushirikadzi kwako."
                },
                {
                    "number": 5,
                    "text": "Nokuti musiki wako, murume wako, Ishe veHondo ndiro zita rake; neMununuri wako, Mutsvene weIsraeri—Iye achanzi Mwari wenyika yose."
                },
                {
                    "number": 6,
                    "text": "Nokuti Ishe akakudana somukadzi wakasiiwa, akasuwa pamweya, somudzimai achiri muduku, pawakarambwa, vanodaro Mwari vako."
                },
                {
                    "number": 7,
                    "text": "Ndakakusiya kwenguva duku, asi ndichakutora zve netsitsi huru."
                },
                {
                    "number": 8,
                    "text": "Muhasha shoma ndavanza chiso changu kwauri kwechinguvana, asi ndichakunzwira tsitsi dzisingaperi, vanodaro Ishe Mununuri vako."
                },
                {
                    "number": 9,
                    "text": "Nokuti idzi, mvura dzaNoa kwandiri, nokuti sezvandakapika kuti mvura yaNoa haichazofukidzizve nyika, naizvozvo ndakapika kuti handichazokutsamwirai."
                },
                {
                    "number": 10,
                    "text": "Nokuti makomo achaenda nezvikomo zvichabviswa, asi nyasha dzangu hadzingabvi pauri, kunyange chibvumirano cherunyararo rwangu hachibviswi, vanodaro Ishe vane tsitsi newe."
                },
                {
                    "number": 11,
                    "text": "Haiwa iwe unotambudzika, unokandwa uku nekuku nedutu remhepo, usina kunyaradzwa! Tarisai, ndichaisa mabwe ako mavara akanaka, ndichateya nheyo dzako namabwe esafiri."
                },
                {
                    "number": 12,
                    "text": "Uye ndichaita mafafitera ako namabwe anovaima, namasuwo ako namabwe anopenya, nomiganhu yako yose namabwe akanaka."
                },
                {
                    "number": 13,
                    "text": "Uye vana vako vose vachadzidziswa naIshe; rugare rwavana vako rwuchava rwukuru."
                },
                {
                    "number": 14,
                    "text": "Uchasimbiswa mukururama; uchavakure nokudzvinyirirwa, nokuti hauzotya, uye kure nekutya nokuti hakuna chingasvika pedyo newe."
                },
                {
                    "number": 15,
                    "text": "Tarisai, vachaungana zvechokwadi kuti vakurwise, zvisingabve kwandiri; ani nani anokuvamba achaparadzwa nokuda kwako."
                },
                {
                    "number": 16,
                    "text": "Tarisai, ndini ndakasika mhizha inopfutidza moto wamazimbe, anouya nesimbi yebasa rake; ndakasika anorasa kuti aparadze."
                },
                {
                    "number": 17,
                    "text": "Hakuna chombo chinoitirwa kuzokurwisa chingashande; uye rurimi rwose rwunotaura zvakaipa nezvako mukutonga rwuchakundwa newe. Ndiyo nhaka yavaranda vaJehova, nokururama kwavo kunobva kwandiri, ndizvo vanodaro Ishe."
                }
            ]
        },
        "/study/scriptures/bofm/3-ne/23": {
            "uri": "/study/scriptures/bofm/3-ne/23",
            "title": "3 Nifai 23",
            "data_type": "chapter",
            "chapter_name": "Chitsauko 23",
            "chapter_summary": [
                "Jesu anotsigira mazwi aIsaya—Anoraira vanhu kuti vanzvere maporofita—Mazwi aSamueri muRamani ari maererano noKumutswa kwavakafa anoiswa pazvinyorwa zvavo. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino, tarisai, ndinoti kwamuri, munofanira kunzvera zvinhu izvi. Hongu, murairo wandinokupai kuti munzvere zvinhu izvi nesimba; nokuti mashoko aIsaya makuru."
                },
                {
                    "number": 2,
                    "text": "Nokuti zvechokwadi akataura achibata zvinhu izvi zvose maererano navanhu vangu avo vemba yaIsraeri; naizvozvo zvinofanira kuti ataure nokumaJentairiwo."
                },
                {
                    "number": 3,
                    "text": "Uye zvinhu zvose zvaakataura zvakaitwa zve zvichaitwa, kunyange semazwi aakataura."
                },
                {
                    "number": 4,
                    "text": "Naizvozvo teererai kumazwi angu; nyorai zvinhu zvandakakuudzai; uye maererano nenguva nokuda kwaBaba zvichaenda kumaJentairi."
                },
                {
                    "number": 5,
                    "text": "Uye uyo wose achagamuchira mazwi angu nokutendeuka akabhabhatidzwa, iyeye achaponeswa. Nzverai vaporofita, nokuti vakawanda vanopupura pazvinhu izvi."
                },
                {
                    "number": 6,
                    "text": "Uye zvakaitika kuti apo Jesu akanga ataura mazwi aya akati kwavari zvakare, shure kwokunge atsanangura magwaro ose ayo vakanga vagamuchira, akati kwavari: Tarisai, mamwe magwaro ndinoti imi munyore, amusina."
                },
                {
                    "number": 7,
                    "text": "Uye zvakaitika kuti akati kuna Nifai: Unza kuno zvinyorwa izvo zvawakachengeta."
                },
                {
                    "number": 8,
                    "text": "Uye apo Nifai akaunza zvinyorwa izvi, akazviisa pamberi pake, akaisa maziso ake pazviri akati:"
                },
                {
                    "number": 9,
                    "text": "Zvirokwazvo ndinoti kwauri, ndakaraira muranda wangu Samueri, muRamani, kuti apupure kuvanhu ava, kuti pazuva iroro Baba vachaisa kubwinya kwezita ravo mandiri kuchave navatendi vakawanda avo vachamuka kubva muvakafa, vachaonekwa novakawanda, uye vachavaparidzira. Akati kwavari: Ko zvanga zvisina kudaro here?"
                },
                {
                    "number": 10,
                    "text": "Uye vadzidzi vake vakapindura vakati: Hongu, Ishe, Samueri akaporofita maererano namashoko enyu, uye ose akazadzikiswa."
                },
                {
                    "number": 11,
                    "text": "Uye Jesu akati kwavari: Ko seiko musina kunyora zvinhu izvi, kuti vatendi vakawanda vakamutswa vakazviratidza kune vakawanda vakaparidza kwavari?"
                },
                {
                    "number": 12,
                    "text": "Uye zvakaitika kuti Nifai akayeuka kuti zvinhu izvi zvakanga zvisina kunyorwa."
                },
                {
                    "number": 13,
                    "text": "Uye zvakaitika kuti Jesu akaraira kuti zvinyorwe; naizvozvo zvakanyorwa sokuraira kwaakanga aita."
                },
                {
                    "number": 14,
                    "text": "Uye zvino zvakaitika kuti apo Jesu akanga atsanangura magwaro aya kamwechete, avakanga vanyora, akavaraira kuti vadzidzise zvinhu izvo zvaakanga atsanangura kwavari."
                }
            ]
        },
        "/study/scriptures/bofm/3-ne/24": {
            "uri": "/study/scriptures/bofm/3-ne/24",
            "title": "3 Nifai 24",
            "data_type": "chapter",
            "chapter_name": "Chitsauko 24",
            "chapter_summary": [
                "Mutumwa waIshe achagadzirira nzira yoKuuya Kwechipiri—Kristu achagara pakutonga—Israeri inorairwa kubvisa chegumi nemupiro—Bhuku rokurangarira rinochengetwa—Enzanisa naMaraki 3. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti akavaraira kuti vanyore mazwi ayo Baba vakanga vapa kuna Maraki, ayo aaizotaura kwavari. Uye zvakaitika kuti shure kwokunge anyorwa pasi akaatsanangura. Zve aya ndiwo mazwi aakataura kwavari, achiti: Ndizvo zvinotaura Baba kuna Maraki—Tarisai, ndichatuma nhumwa yangu, iye achagadzira nzira pamberi pangu; uye Ishe vamunotsvaka vachaerekana asvika patemberi yake, kana mutumwa wechibvumirano, wamunoda; tarisai, achauya, vanodaro Ishe veHondo."
                },
                {
                    "number": 2,
                    "text": "Asi ndiani angamirire pazuva rokuuya kwake, uye ndiani angamira kana aonekwa? Nokuti wakafanana nomoto wemunatsi, nesipo yemusuki."
                },
                {
                    "number": 3,
                    "text": "Uye achagara somusuki nomuchenesi wesirivha; uchachenesa vanakomana vaRevi, nokuvachenesa sesirivha negoridhe; kuti vagopira kuna Ishe nokururama."
                },
                {
                    "number": 4,
                    "text": "Zvino mupiro waJuda neJerusarema uchafadza Ishe, somumazuva akare, somumakore okutanga-tanga."
                },
                {
                    "number": 5,
                    "text": "Uye ndichaswedera kwamuri kuti nditonge; ndichava mupupuri anokurumidza pamusoro n’anga, napamusoro pemhombwe, napamusoro pavanopika nhema, napamusoro pavanodzvinyirira mushandi pamubairo wake, chirikadzi nevasina baba, navanodzinga vatorwa, vasingandityi, vanodaro Ishe veHondo."
                },
                {
                    "number": 6,
                    "text": "Nokuti ndini Ishe, zve handishanduki; naizvozvo imi vanakomana vaJakobo hamuna kuparadzwa."
                },
                {
                    "number": 7,
                    "text": "Kana kubva pamazuva emadzibaba enyu makatsauka pazvisungo, uye hamuna kuzvichengeta. Dzokerai kwandiri neni ndichadzokera kwamuri, vanodaro Ishe veHondo. Asi munoti: Tichadzokera kupi?"
                },
                {
                    "number": 8,
                    "text": "Ko munhu angapambe Mwari here? Asi imi makandipamba. Asi munoti: Takakupambai pazvinhu zvipi? Pane chegumi nemipiro."
                },
                {
                    "number": 9,
                    "text": "Makatukwa nokutuka, nokuti munondipamba, rudzi rwenyu rwose."
                },
                {
                    "number": 10,
                    "text": "Uyai nechegumi chose kudura, kuti mumba mangu muve nezvekudya, mundiedze naizvozvo, ndizvo zvinotaura Ishe weHondo, muone kana ndisingakuzarurirei mafafitera okudenga, ndikudururirei makomborero amuchashaya pokuaisa."
                },
                {
                    "number": 11,
                    "text": "Uye ndichatukawo mudyi nokuda kwenyu, arege kuparadza michero yeminda yenyu; nemidzamviringa yenyu haingazozunzi zvibereko zvayo muminda nguva isati yasvika, vanodaro Ishe veHondo."
                },
                {
                    "number": 12,
                    "text": "Uye marudzi ose achati muri vanhu vakaropafadzwa, nokuti muchava nyika inofadza, vanodaro Ishe veHondo."
                },
                {
                    "number": 13,
                    "text": "Mashoko enyu anga ari makobvu kwandiri, vanodaro Ishe. Asi munoti: Takataura zvipi kwamuri?"
                },
                {
                    "number": 14,
                    "text": "Imi makati: Hazvina maturo kushandira Mwari, takawaneiko zvatakachengeta mirairo yake nezvatakafamba tichichema pamberi paIshe veHondo?"
                },
                {
                    "number": 15,
                    "text": "Uye zvino tinoti anozvikudza ndivo vakafara, hongu, avo vanoita zvakaipa ndivo vagere; hongu, avo vanoedza Mwari ndivo vanosunungurwa."
                },
                {
                    "number": 16,
                    "text": "Zvino avo vaitya Ishe vaitaurirana nguva zhinji, uye Ishe vakateerera, vakanzwa; bhuku rokurangarira rikanyorwa pamberi pake, richinyorerwa vanotya Ishe, nevanofunga zita ravo."
                },
                {
                    "number": 17,
                    "text": "Uye vachava vangu, vanodaro Ishe veHondo, muzuvairo randichaunganidza zvishongo zvinokosha zvangu; ndichavanzwira tsitsi, somunhu anonzwira tsitsi mwanakomana wake anomubatsira."
                },
                {
                    "number": 18,
                    "text": "Zvino ndipo pamuchadzokera nokunozivisa pakati kwowakarurama nowakaipa, kwounoshumira Mwari nousingamushumiri."
                }
            ]
        },
        "/study/scriptures/bofm/3-ne/25": {
            "uri": "/study/scriptures/bofm/3-ne/25",
            "title": "3 Nifai 25",
            "data_type": "chapter",
            "chapter_name": "Chitsauko 25",
            "chapter_summary": [
                "PaKuuya Kwechipiri, vanozvikudza nevakaipa vachapiswa samashanga—Erija achadzoka zuva guru iri rinotyisa risati rasvika—Enzanisa naMaraki 4."
            ],
            "verses": [
                {
                    "number": 1,
                    "text": "Nokuti tarisai, zuva rinouya richapisa semuchoto; uye vose vanozvikudza, hongu, navose vanoita zvakaipa, vachava samashanga; zve zuva rinouya richavapisa kupera, ndizvo zvinotaura Ishe weHondo, harizovasiira mudzi kana bazi."
                },
                {
                    "number": 2,
                    "text": "Asi kunemi munotya zita rangu, Mwanakomana Wokururama achamuka aine simba rokurapa mumapapiro ake; zve muchaenda mugokura semhuru dziri mudanga."
                },
                {
                    "number": 3,
                    "text": "Uye muchatsikirira vakaipa pasi; nokuti vachava madota pasi petsoka dzenyu muzuva randichaita izvi, vanodaro Ishe veHondo."
                },
                {
                    "number": 4,
                    "text": "Rangarirai mutemo waMosesi, muranda wangu, wandakamuraira paHorebi kuvaIsraeri vose, nemirau yekutonga."
                },
                {
                    "number": 5,
                    "text": "Tarisai, ndichakutumirai muporofita Erija zuva guru rinotyisa raIshe risati rasvika;"
                },
                {
                    "number": 6,
                    "text": "Uye iye uchadzorera mwoyo yamadzibaba kuvana, nemwoyo yevana kumadzibaba avo, kuti ndirege kuuya ndichirova nyika nomurango wakaipa."
                }
            ]
        },
        "/study/scriptures/bofm/3-ne/26": {
            "uri": "/study/scriptures/bofm/3-ne/26",
            "title": "3 Nifai 26",
            "data_type": "chapter",
            "chapter_name": "Chitsauko 26",
            "chapter_summary": [
                "Jesu anotsanangura zvinhu zvose kubva kumavambo kusvika kumagumo—Vacheche navaduku vanotaura zvinhu zvinoshamisa izvo zvisinganyoreke—Avo vari muChechi yaKristu zvinhu zvose zvavainazvo ndezvavo vose. Zvingangove makore 34 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti apo Jesu ataura zvinhu izvi akazvitsanangura kugungano; akavatsanangurira zvinhu zvose, zvikuru nezviduku."
                },
                {
                    "number": 2,
                    "text": "Uye akati: Magwaro aya, amanga musina, Baba vakandiraira kuti ndikupei; nokuti hwanga huri uchenjeri mavari kuti azopiwa kuzvizvarwa zvaitevera."
                },
                {
                    "number": 3,
                    "text": "Uye akavatsanangurira zvinhu zvose, kunyange kubva pakutanga kusvikira panguva yaachauya nokubwinya kwake—hongu, kunyange zvinhu zvose zvichauya pamusoro penyika, kunyange kusvika zvinhu zvichanyungudutswa nokupisa kukuru, nyika ichapetwa serukukwe, uye denga nenyika zvichapfuura."
                },
                {
                    "number": 4,
                    "text": "Uye kunyange pazuva guru rokupedzisira, apo vanhu vose, marudzi ose, nenyika dzose nendimi dzichamira pamberi paMwari, kuti vatongwe namabasa avo, kana dai akanaka kana akaipa—"
                },
                {
                    "number": 5,
                    "text": "Kana vakanaka, vanomutswa kuvakafa muupenyu husingaperi; kana vakaipa, vanomutswa kuvakafa muupenyu hwedambudziko; somunhu ari panzira dzakaererana, mumwe kune rumwe ruoko mumwewo kune rumwe ruoko, maererano netsitsi, nokururama, noutsvene huri munaKristu, akanga aripo nyika isati yatangisa."
                },
                {
                    "number": 6,
                    "text": "Uye zvino hazvinganyorwe mubhuku rino kunyange chikamu chimwechete chezana pazvinhu zvakadzidziswa zvechokwadi naJesu kuvanhu."
                },
                {
                    "number": 7,
                    "text": "Asi tarisai mahwendefa aNifai ane zvinhu zvakawanda zvaakadzidzisa vanhu."
                },
                {
                    "number": 8,
                    "text": "Uye zvinhu izvi zvandakanyora, zvinova zvishoma pane zvaakadzidzisa vanhu; ndakava ndinozvinyora nokuda kuti zvizounzwa zvakare kuvanhu, kubva kumaJentairi, maererano nemazwi akataurwa naJesu."
                },
                {
                    "number": 9,
                    "text": "Uye kana vachinge vagamuchira izvi, zvinova zvavanofanira kuwana pakutanga, kuyedza kutenda kwavo, kana zvichinge zvakadaro vakatenda zvinhu izvi zvino zvinhu zvikuru zvichaitwa kuti zvive zvinoratidzwa kwavari."
                },
                {
                    "number": 10,
                    "text": "Uye kana zvakadaro vakasatenda zvinhu izvi, zvino zvinhu zvikuru hazvizoratidzwa kwavari, ivo vachibva varaswa."
                },
                {
                    "number": 11,
                    "text": "Tarisai, ndanga ndava kuda kuzvinyora, zvose zvanga zvakanyorwa pamahwendefa aNifai, asi Ishe vakandirambidza, vachiti: Ndichayedza kutenda kwevanhu vangu."
                },
                {
                    "number": 12,
                    "text": "Naizvozvo ini Mormoni, ndinonyora zvinhu zvandakarairwa naIshe. Uye zvino ini Mormoni, ndinogumisa kutaura kwangu, ndoenderera mberi nokunyora zvinhu zvandakarairwa."
                },
                {
                    "number": 13,
                    "text": "Naizvozvo, ndinoda kuti muone kuti zvechokwadi Ishe vakadzidzisa vanhu, kwenguva yakaita samazuva matatu; shure kwaizvozvo akazviratidza kwavari nguva nenguva, achimedura chingwa nguva nenguva, achichiropafadza, achivapa."
                },
                {
                    "number": 14,
                    "text": "Uye zvakaitika kuti akadzidzisa akaparidza kuvana vegungano iro rataurwa nezvaro, akasunungura rurimi rwavo, vakataura kumadzibaba avo zvinhu zvikuru zvinoshamisa, zvinhu zvikuru kupfuura zvaakange azarurira vanhu; uye akasunungura rurimi rwavo kuti vataure."
                },
                {
                    "number": 15,
                    "text": "Uye zvakaitika kuti shure kwokunge akwira kudenga—nguva yechipiri apo akanga azviratidza kwavari, aenda kuna Baba, shure kwokunge aporesa varwere vavo vose, vaikamhina, akazarura maziso emapofu avo, akabvisa kusanzwa pamatsi, uye akaita kuporesa kwose kunoitwa pakati pavo, akamutsa munhu muvakafa, akaratidza simba rake kwavari, akakwira kuna Baba—"
                },
                {
                    "number": 16,
                    "text": "Tarisai, zvakaitika kuti remangwana gungano rakaungana pamwechete, vose vakaona nokunzwa vana ava; hongu, kunyange vacheche vakazarura miromo yavo vakataura zvinhu zvinoshamisa; uye zvinhu zvavakataura zvakarambidzwa kuti pasazove nomunhu kana mumwechete zvake angazvinyore."
                },
                {
                    "number": 17,
                    "text": "Uye zvakaitika kuti vadzidzi avo Jesu akanga asarudza kubva panguva iyoyo vakatangisa kubhabhatidza nokudzidzisa vakawanda vakauya kwavari; avo vakawanda vakabhabhatidzwa muzita raJesu vose vakazadzwa noMweya Mutsvene."
                },
                {
                    "number": 18,
                    "text": "Uye vazhinji vavo vakaona nokunzwa zvinhu zvisingatauriki, zvisingakodzeri kuti zvinyorwe."
                },
                {
                    "number": 19,
                    "text": "Uye vakadzidzisa, nokuparidzirana; vakave nezvinhu zvose zvakafanana pakati pavo, wose munhu achiita zvakarurama, umwe kune mumwe."
                },
                {
                    "number": 20,
                    "text": "Uye zvakaitika kuti vakaita zvinhu zvose sekurairwa kwavakange vaitwa naJesu."
                },
                {
                    "number": 21,
                    "text": "Uye avo vakanga vabhabhatidzwa muzita raJesu vakadaidzwa kuti chechi yaKristu."
                }
            ]
        },
        "/study/scriptures/bofm/3-ne/27": {
            "uri": "/study/scriptures/bofm/3-ne/27",
            "title": "3 Nifai 27",
            "data_type": "chapter",
            "chapter_name": "Chitsauko 27",
            "chapter_summary": [
                "Jesu anovaraira kuti vadaidze Chechi muzita rake—Basa rake nomupiro wake wokudzikinura ndiro shoko rake—Vanhu vanorairwa kuti vatendeuke nokubhabhatidzwa kuti vagotsveneswa neMweya Mutsvene—Vakafanira kuva saJesu. Zvingangove makore 34 kusvika ku35 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti vadzidzi vaJesu zvavaifamba vachiparidza zvinhu zvavakanzwa nokuona, vachibhabhatidza muzita raJesu, zvakaitika kuti vadzidzi vakaungana pamwechete vakabatana mumunamato mukuru nokutsanya."
                },
                {
                    "number": 2,
                    "text": "Uye Jesu akazviratidza zvakare kwavari, nokuti vainamata kuna Baba muzita rake; Jesu akauya akamira pakati pavo, akati kwavari; Ko imi munoda kuti ndikupei chii?"
                },
                {
                    "number": 3,
                    "text": "Uye ivo vakati kwaari: Ishe, tinoda kuti mutitaurire zita ratingadaidze nayo chechi ino; nokuti pane kupesana muvanhu pamusana penyaya iyoyi."
                },
                {
                    "number": 4,
                    "text": "Uye Ishe akati kwavari: Zvirokwazvo, zvirokwazvo, ndinoti kwamuri, sei vanhu vachitsutsumwa nokuitirana nharo pamusoro pechinhu ichi?"
                },
                {
                    "number": 5,
                    "text": "Ko havana here kuverenga magwaro, anoti munofanira kutakura zita raKristu, rinova zita rangu? Nokuti nezita irori muchadaidzwa nezuva rokupedzisira;"
                },
                {
                    "number": 6,
                    "text": "Uye uyo wose achatora zita rangu paari, agoshinga kusvika kumagumo, iyeye achaponeswa musi wokugumisira."
                },
                {
                    "number": 7,
                    "text": "Naizvozvo, zvose zvamuchaita, muchazviita muzita rangu; naizvozvo muchadaidza chechi muzita rangu; uye muchadaidza Baba muzita rangu kuti varopafadze chechi pamusana pangu."
                },
                {
                    "number": 8,
                    "text": "Uye ko ingave chechi yangu sei kunze kwokuti ridaidzwe nezita rangu? Nokuti chechi ikadaidzwa nezita raMosesi ichechi yaMosesi; kana kuti ikadaidzwa nezita romunhu ichechi yomunhu; asi ikadaidzwa nezita rangu ichechi yangu, kana yakavakwa pamusoro peshoko rangu."
                },
                {
                    "number": 9,
                    "text": "Zvirokwazvo ndinoti kwamuri, makavakwa pamusoro pevhangeri rangu; naizvozvo muchadaidza zvamunenge muchidaidza, muzita rangu; naizvozvo mukadaidza kuna Baba, chechi iyi, kana iri muzita rangu Baba vachakunzwai;"
                },
                {
                    "number": 10,
                    "text": "Zve kana zvirizvo kuti chechi yakavakwa pamusoro pevhangeri rangu Baba vacharatidza mabasa avo mariri."
                },
                {
                    "number": 11,
                    "text": "Asi kana isina kuvakwa pamusoro pevhangeri rangu, yakavakwa pamusoro pamabasa avanhu, kana kuti pamusoro pemabasa adhiabhorosi, zvirokwazvo ndinoti kwamuri vane rufaro mumabasa avo kwenguvana, uye mukufamba kwenguva vanosvika kumagumo, vanozotemwa vokandwa mumoto, mavasingakwanisi kubuda."
                },
                {
                    "number": 12,
                    "text": "Nokuti mabasa avo anovatevera, nokuti mabasa avo anoita kuti vatemwe; naizvozvo yeukai zvinhu zvandakutaurirai."
                },
                {
                    "number": 13,
                    "text": "Tarisai ndakakupai vhangeri rangu, zve iri ndiro shoko randakupai—kuti ndakauya panyika kuzoita kuda kwaBaba vangu, nokuti Baba vangu vakandituma."
                },
                {
                    "number": 14,
                    "text": "Uye Baba vangu vakandituma kuti ndizoturikwa pamuchinjikwa; kuti shure kwokunge ndaturikwa pamuchinjikwa, ndozounza vanhu vose kwandiri, kuti sezvo ndakasimudzwa nomunhu kana munhu agosimudzwa naBaba, kuti amire pamberi pangu, kuti vazotongwa namabasa avo; kuti anga akanaka here kana kuti anga akaipa—"
                },
                {
                    "number": 15,
                    "text": "Uye nokuda kwaizvozvo ndakasimudzwa; naizvozvo, maererano nesimba raBaba ndichakwevera vanhu vose kwandiri, kuti vazotongwa maererano nemabasa avo."
                },
                {
                    "number": 16,
                    "text": "Uye zvichaitika, kuti avo vanenge vatendeuka uye obhabhatidzwa muzita rangu achazadzwa; uye kana akashingirira kusvika kumagumo, tarisai, ndichamuita munhu asina mhosva pamberi paBaba vangu pazuva randichamira ndichitonga nyika."
                },
                {
                    "number": 17,
                    "text": "Uye uyo asingashingirire kusvika kumagumo, iyeye achatemwa ogokandwa mumoto, umo maasingazodzoki zvakare, nokuda kwokutonga kwaBaba."
                },
                {
                    "number": 18,
                    "text": "Uye iri ndiro shoko ravakapa kuvana vevanhu. Uye nokuda kwaizvozvo vanozadzikisa mazwi ayo vakapa, uye havataure nhema, asi vanozadzikisa mazwi avo."
                },
                {
                    "number": 19,
                    "text": "Uye hakuna chinhu chine tsvina chingapinde muumambo hwake; naizvozvo hakuna chinopinda mukuzorora kwake kunze kweavo vashambidza nguwo dzavo neropa rangu, nokuda kwokutenda kwavo, nokutendeuka kubva pazvivi zvavo zvose, nokutendeseka kwavo kusvika kumagumo."
                },
                {
                    "number": 20,
                    "text": "Zvino uyu ndiwo murairo: Tendeukai, imi mativi ose enyika, muuye kwandiri mugobhabhatidzwa muzita rangu, kuti mugoitwa kuti mutsveneswe nokutambira Mweya Mutsvene, kuti mugomira musina kavara pamberi pangu nezuva rokupedzisira."
                },
                {
                    "number": 21,
                    "text": "Zvirokwazvo, zvirokwazvo, ndinoti kwamuri, iri ndiro vhangeri rangu; uye munoziva zvinhu zvamunofanira kuita muchechi yangu; nokuti mabasa amakandiona ndichiita nemiwo munofanira kuaita; nokuti zvose zvamakandiona ndichiita nemiwo munofanira kuita:"
                },
                {
                    "number": 22,
                    "text": "Naizvozvo, mukaita zvinhu izvi makakomborerwa imi, nokuti muchasimudzwa pazuva rokupedzisira."
                },
                {
                    "number": 23,
                    "text": "Nyorai zvinhu zvamaona nezvamanzwa, kunze kweizvo zvinorambidzwa."
                },
                {
                    "number": 24,
                    "text": "Nyorai mabasa evanhu ava, ayo achava, kunyange ayo akanyorwa, pane zvakanga zviripo."
                },
                {
                    "number": 25,
                    "text": "Nokuti tarisai, kubva pamabhuku akanyorwa, neachanyorwa, vanhu ava vachatongwa, nokuti naiwaya mabhuku mabasa avo achazivikanwa navanhu."
                },
                {
                    "number": 26,
                    "text": "Uye tarisai, zvinhu zvose zvakanyorwa naBaba; naizvozvo kubva kumabhuku achanyorwa nyika ichatongwa."
                },
                {
                    "number": 27,
                    "text": "Uye zivai kuti muchazova vatongi vevanhu ava, maererano nokutonga kwandichakupai, kunenge kwakarurama. Naizvozvo, makafanira kuve vanhu vakaita seiko? Zvirokwazvo ndinoti kwamuri, sezvandakaita ini."
                },
                {
                    "number": 28,
                    "text": "Uye zvino ndinoenda kunaBaba. Zve zvirokwazvo ndinoti kwamuri, chiri chose chinhu chamuchakumbira Baba muzita rangu vachakupai."
                },
                {
                    "number": 29,
                    "text": "Naizvozvo kumbirai, muchagamuchira; gogodzai, muchazarurirwa; nokuti uyo anokumbira, achagamuchira; nouyo anogogodza, achazarurirwa."
                },
                {
                    "number": 30,
                    "text": "Uye zvino, tarisai, rufaro rwangu rwukuru, zvekuzara, nokuda kwenyu, nechizvarwa chino; hongu, kunyange Baba vanofara, uye nengirozi dzose tsvene, nokuda kwenyu nechizvarwa chino; nokuti hakuna akarasika."
                },
                {
                    "number": 31,
                    "text": "Tarisai, ndinoda kuti munzwisise; nokuti ndinoreva avo vapenyu zvino pachizvarwa chino; hakuna mumwe wavo akarasika; mavari ndine rufaro ruzere."
                },
                {
                    "number": 32,
                    "text": "Asi tarisai, zvinondisuwisa ini nokuti chizvarwa chechina kubva pane chino, nokuti vanotungamirwa muusungwa naye kana sezvakanga zvakaitwa mwanakomana wekuraswa; nokuti vachanditengesa nesirivha negoridhe, neicho zvipfukuto zvinopfukuta icho mbavha dzinopaza nokuba. Uye pazuva iroro ndichavashanyira, uye kunyange kuisa mabasa avo pamusoro pavo."
                },
                {
                    "number": 33,
                    "text": "Uye zvakaitika kuti apo Jesu akanga apedza kutaura kwake akati kuvadzidzi vake: Pindai nepasuwo rakamanikana; nokuti suwo rakamanikana, uye nzira yakamanika inoenda kuupenyu, zve vashoma vachaiwana; asi suwo rakapamhama, nenzira yakapamhama inoenda kurufu, uye vakawanda vachafamba nayo, kusvika usiku hwauya, uhwo husina munhu angashande mahwuri."
                }
            ]
        },
        "/study/scriptures/bofm/3-ne/28": {
            "uri": "/study/scriptures/bofm/3-ne/28",
            "title": "3 Nifai 28",
            "data_type": "chapter",
            "chapter_name": "Chitsauko 28",
            "chapter_summary": [
                "Vapfumbamwe vevaneGumi neVaviri vanokumbira uye vanovimbiswa nhaka muumambo hwaKristu kana vachinge vafa—MaNifai Vatatu vane chido vanopiwa simba pamusoro porufu kuti varambe vari panyika kusvikira Jesu auya zvakare—Vanoshandurwa nokuona zvinhu zvisingatenderwi kutaurwa, zvino vari kushumira pakati pavanhu. Zvingangove makore 34 kusvika ku35 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti apo Jesu akanga ataura mazwi aya, akataura kuvadzidzi vake, mumwe nomumwe, achiti kwavari: Chiiko chamunoda kwandiri, shure kwokunge ndaenda kuna Baba?"
                },
                {
                    "number": 2,
                    "text": "Uye vose vakataura, kunze kwavatatu, vachiti: Tine chido chokuti kana tasvika pakukura kwomunhu, kuti hupirisita hwedu, uwo wamakatidaidzira, ugume, kuti tiuye nokukurumidza muumambo hwenyu."
                },
                {
                    "number": 3,
                    "text": "Uye akati kwavari: Makakomborerwa imi nokuti munoda zvinhu izvi kubva kwandiri; naizvozvo, kana mave nemakore makumi manomwe nemaviri muchauya kwandiri munyika youmambo hwangu; uye neni muchawana zororo."
                },
                {
                    "number": 4,
                    "text": "Uye apo akange ataura kwavari, akatendeukira kuvatatu vaye, akati kwavari: Munoda kuti ndikuitirei, kana ndichinge ndaenda kuna Baba?"
                },
                {
                    "number": 5,
                    "text": "Uye vakarwadziwa mumwoyo yavo, nokuti vakatya kutaura kwaari chinhu chavaida."
                },
                {
                    "number": 6,
                    "text": "Uye akati kwavari: Tarisai, ndinoziva zvamunofunga, munoda chinhu icho Johane, wandinoda, uyo akanga aneni muufundisi hwangu, ndisati ndaroverwa namaJuda, aida kwandiri."
                },
                {
                    "number": 7,
                    "text": "Nokudaro, makakomborerwa zvakanyanya, nokuti hamuchazoziva rufu; asi muchararama mogoona mabasa aBaba kuvana vevanhu, kusvikira zvinhu zvose zvazadzikiswa maererano nokuda kwaBaba, pandichauya muumambo hwangu nemasimba okudenga."
                },
                {
                    "number": 8,
                    "text": "Uye hamuchazombozivi kurwadza kworufu; asi pandichauya muumambo hwangu muchashandurwa nekubwaira kweziso kubva mukuve vanhu vanofa kuenda mukuve vanhu vasingafe; ndipo pamuchakomborerwa muumambo hwaBaba vangu."
                },
                {
                    "number": 9,
                    "text": "Uye zvakare, hamuzonzwi kurwadziwa apo munenge muchirarama munyama, kana kusuwa kunze kwokunge kuri kusuwira zvivi zvenyika; izvi zvose ndichazviita nokuda kwechinhu chamada kwandiri; nokuti mada kuti muunze mweya yevanhu kwandiri, nyika ichararama."
                },
                {
                    "number": 10,
                    "text": "Uye nokuda kwechikonzero ichi muchava nomufaro uzere; muchagara pasi munyika youmambo hwaBaba vangu; hongu, rufaro rwenyu rwuchave ruzere, sekupiwa kwandakaitwa ini rufaro ruzere naBaba; muchave seni, ini ndakaita saBaba; uye Baba Neni tiri vamwechete;"
                },
                {
                    "number": 11,
                    "text": "Uye Mweya Mutsvene unopupura pamusana paBaba neni; Baba vanopa Mweya Mutsvene kuvana vevanhu, nokuda kwangu."
                },
                {
                    "number": 12,
                    "text": "Uye zvakaitika kuti Jesu ataura mazwi aya, akabata mumwe nomumwe wavo nemunwe wake kunze kweavo vatatu vaizorarama, ndokubva aenda."
                },
                {
                    "number": 13,
                    "text": "Uye tarisai, matenga akazarurwa, vakapinda kudenga, vakaona nokunzwa zvinhu zvisingataurike."
                },
                {
                    "number": 14,
                    "text": "Uye vakarambidzwa kuti vazvitaure; uye havana kupiwa simba rokuti vataure zvinhu zvavakaona nekunzwa;"
                },
                {
                    "number": 15,
                    "text": "Uye kuti vakange vari mumiviri kana kuti kunze kwemiviri, vakatadza kuziva; nokuti kwavari zvakaita sekunge kushandurwa kwavo, kuti vakashandurwa kubva pamuviri uno wenyama kuenda kumuviri usingafe, kuti vaone zvinhu zvaMwari."
                },
                {
                    "number": 16,
                    "text": "Asi zvakaitika kuti vakazoparidza zvakare panyika, asi zvavo havana kuparidza pamusana pezvinhu zvavakanzwa nokuona, nokuda kwomutemo wavakapiwa kudenga."
                },
                {
                    "number": 17,
                    "text": "Uye zvino, kana vaive vanofa kana vasingafi, kubvira pazuva rokushandurwa kwavo, handizivi;"
                },
                {
                    "number": 18,
                    "text": "Asi ndinoziva izvi, maererano nezvinyorwa izvo zvakapiwa—vakafamba panyika, vakaparidza kuvanhu vose, vachibatanidza avo vose muchechi vaitenda mune zvavaiparidza; vachivabhabhatidza, zve vose vakabhabhatidzwa vakagamuchira Mweya Mutsvene."
                },
                {
                    "number": 19,
                    "text": "Uye vakaiswa mutirongo neavo vakanga vasiri vechechi. Uye matorongo akatadza kuvachengeta, nokuti akatsemurwa nepakati."
                },
                {
                    "number": 20,
                    "text": "Uye vakakandwa mumakomba; asi vakarova pasi neshoko raMwari zvokuti, nesimba ravo vakaburitswa kubva muudzamu hwepasi; nokudaro havaikwanisa kuchera makomba aigona kuvachengeta."
                },
                {
                    "number": 21,
                    "text": "Uye katatu vakakandwa muchoto vakasakuvara."
                },
                {
                    "number": 22,
                    "text": "Uye kaviri vakakandwa mugomba remhuka dzemusango; asi tarisai vakatamba nemhuka dzesango somwana ane hwayana iri kuyamwa, vakasakuvara."
                },
                {
                    "number": 23,
                    "text": "Uye zvakaitika kuti ndiko kupinda kwavakaita mukati mavanhu vose vaNifai, vakaparidza vhangeri raKristu kuvanhu vose panyika; vakauya kuna Ishe, vakabatanidzwa muchechi yaKristu, zve vanhu vechizvarwa ichocho vakakomborerwa, maererano neshoko raJesu."
                },
                {
                    "number": 24,
                    "text": "Uye zvino ini, Mormoni, ndinombomira kutaura pamusoro pezvinhu izvi kwechinguva."
                },
                {
                    "number": 25,
                    "text": "Tarisai, ndanga ndava kuda kunyora mazita eavo vaisazoziva rufu, asi Ishe vandirambidza; naizvozvo handianyori, nokuti akavigwa kunyika."
                },
                {
                    "number": 26,
                    "text": "Asi tarisai, ndakavaona, uye vakaparidza kwandiri."
                },
                {
                    "number": 27,
                    "text": "Zve tarisai vachazove pakati pamaJentairi, maJentairi vakasavaziva."
                },
                {
                    "number": 28,
                    "text": "Vachazova zve pakati pemaJuda, maJuda akasavaziva."
                },
                {
                    "number": 29,
                    "text": "Uye zvichaitika kuti kana Ishe vaona muruzivo rwavo kuti nguva yacho yakwana vachaparidza kumarudzi ose akapararira eIsraeri, nekunyika dzose, marudzi, ndimi navanhu, uye vachaunza kubva mavari vakawanda kuna Jesu, kuti zvido zvavo zvigozadzikiswa, uye nokuda kwesimba rinopwisa raMwari riri mavari."
                },
                {
                    "number": 30,
                    "text": "Uye vakaita sengirozi dzaMwari, kana vakanamata kuna Baba muzita raJesu vanokwanisa kuzviratidza kune munhu wose wavada."
                },
                {
                    "number": 31,
                    "text": "Naizvozvo, vachaita mabasa makuru anoshamisa, zuva guru raanouya risati rasvika apo vanhu vose vachafanirwa kumira pamberi pechigaro cheutongi hwaKristu;"
                },
                {
                    "number": 32,
                    "text": "Hongu kunyange kumaJentairi vachaita basa guru rinoshamisa, zuva rokutongwa risati rauya."
                },
                {
                    "number": 33,
                    "text": "Uye kana manga muine zvinyorwa zvose zvinotaura nezvemabasa anoshamisa aKristu, mungadai, maererano namazwi aKristu, muchiziva kuti zvechokwadi zvinhu izvi zvichauya."
                },
                {
                    "number": 34,
                    "text": "Uye nhamo kune uyo acharamba kuteerera kumazwi aJesu, nekune avowo vaakasarudza akavatuma mukati mavo; nokuti uyo asingagamuchire mazwi aJesu nemazwi eavo vaakatuma haamugamuchire; naizvozvo haazovagamuchira nezuva rokupedzisira;"
                },
                {
                    "number": 35,
                    "text": "Uye zvingadai zvakave nani kwavari dai vanga vasina kuberekwa. Nokuti munofunga here kuti mungabvise kutonga kwaMwari vanenge vatadzirwa, avo vatsikwa-tsikwa netsoka dzevanhu, kuti ruponeso rwuuye?"
                },
                {
                    "number": 36,
                    "text": "Zve zvino tarisai, ndichitaura pamusoro peavo vakasarudzwa naIshe, hongu, vatatu vakapinda kudenga, vandisingazive kuti vakacheneswa kubva mukuva vanofa kunova vasingafe—"
                },
                {
                    "number": 37,
                    "text": "Asi tarisai, kubvira kunyora, kwandakaita, ndakabvunza kuna Ishe, vakaita kuti ndione kuti panofanirwa kunge paine kushandurwa kwakaitwa miviri yavo, kana kuti vaizofanirwa kuziva rufu;"
                },
                {
                    "number": 38,
                    "text": "Naizvozvo, kuti vasazoziva rufu pakave nokushandurwa kwemiviri yavo, kuti vasazorwadziwa kana kutambudzika kunze kwekunge kuri kwekuda kwezvivi zvenyika yose."
                },
                {
                    "number": 39,
                    "text": "Zvino kushanduka uku hakuna kuenzana nokuchaitika musi wokupedzisira; asi pakave nokushanduka pavari, zvekuti Satani akatadza kuvakurira, kuti asavaedza; vakatveneswa munyama, zvokuti vakava vatsvene, nokuti masimba enyika akatadza kuvabata."
                },
                {
                    "number": 40,
                    "text": "Uye vaizogara vakadaro kusvika zuva rokutonga raKristu; zve pazuva iroro vaizogamuchira rushanduko rwukuru, nokuzogamuchirwa muumambo hwaBaba uye nokusazoenda kunze zvakare, asi kuzogara naMwari nokusingaperi kumatenga."
                }
            ]
        },
        "/study/scriptures/bofm/3-ne/29": {
            "uri": "/study/scriptures/bofm/3-ne/29",
            "title": "3 Nifai 29",
            "data_type": "chapter",
            "chapter_name": "Chitsauko 29",
            "chapter_summary": [
                "Kuuya kweBhuku raMormoni chiratidzo chokuti Ishe vatangisa kuunganidza maIsraeri nokuzadzikisa chibvumirano chake—Avo vanoramba zvaachazarura mumazuva ekupedzisira nezvipo zvake vachapiwa mhaka. Zvingangove makore 34 kusvika ku35 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino tarisai, ndinoti kwamuri kana Ishe vakaona zvakakodzera, muungwaru hwavo, kuti kutaura uku kuchauya kumaJentairi maererano neshoko ravo, zvino munozoziva kuti chibvumirano chaBaba chavakaita navana vaIsraeri maererano nokudzoserwa kwavo kunyika yamadzibaba avo, chave kutotanga kuzadzikiswa."
                },
                {
                    "number": 2,
                    "text": "Uye muchazoziva kuti mazwi aIshe, ayo akataurwa navaporofita vatsvene, ose achazadzikiswa; uye hamuzoti Ishe vanonoka kuuya kuvana vaIsraeri."
                },
                {
                    "number": 3,
                    "text": "Uye hamufanire kufunga mumwoyo yenyu kuti mazwi akataurwa aya haana chaanoreva, nokuti tarisai, Ishe vacharangarira chibvumirano chavo chavakaita navanhu vavo vemba yaIsraeri."
                },
                {
                    "number": 4,
                    "text": "Uye mukange mave kuona zvakataurwa izvi zvave kuuya pakati penyu, hamuchafanira kuramba muchituka Ishe, nokuti munondo wokutonga kwavo wave muruoko rwavo rworudyi; uye tarisai, pazuva iroro, mukashora mabasa avo vachaita kuti rikupfuurei."
                },
                {
                    "number": 5,
                    "text": "Ane nhamo anotuka mabasa aIshe; hongu, ane nhamo uyo acharamba Kristu namabasa ake!"
                },
                {
                    "number": 6,
                    "text": "Hongu, ane nhamo acharamba zvinozarurwa naIshe, nouyo achati Ishe havachashandi nekuzururira, kana nehuporofita, kana nezvipo, kana nendimi, kana nokurapa, kana kuti nesimba roMweya Mutsvene."
                },
                {
                    "number": 7,
                    "text": "Hongu, ane nhamo uyo achati nezuva iroro, kuti awane upfumi, kuti hakuna chishamiso chingaitwa naJesu Kristu; nokuti uyo anoita izvi achaita somwanakomana wekuraswa, uyo asina kuitirwa tsitsi, maererano neshoko raKristu!"
                },
                {
                    "number": 8,
                    "text": "Hongu, hamuchafanira kushinyira, kana kutuka, kana kuseka maJuda, kana nezvimwe zvezvizvarwa zvemba yaIsraeri; nokuti tarisai, Ishe vanorangarira chibvumirano chavo kwavari, uye vanoita kwavari sezvavakatsidza."
                },
                {
                    "number": 9,
                    "text": "Naizvozvo musafunge kuti mungaite kuti ruoko rwaIshe rworudyi rwuende kuruboshwe, kuti vasatonge mukuzadzikisa chibvumirano chavakaita kuvana vaIsraeri."
                }
            ]
        },
        "/study/scriptures/bofm/3-ne/30": {
            "uri": "/study/scriptures/bofm/3-ne/30",
            "title": "3 Nifai 30",
            "data_type": "chapter",
            "chapter_name": "Chitsauko 30",
            "chapter_summary": [
                "MaJentairi vamazuva ekupedzisira vanotaurirwa kuti vatendeuke, nokuuya kuna Kristu, vazoverengerwa kune vemba yaIsraeri. Zvingangove makore 34 kusvika ku35 shure kwekunge Kristu azvarwa."
            ],
            "verses": [
                {
                    "number": 1,
                    "text": "Teererai, imi maJentairi, munzwe mazwi aJesu Kristu, Mwanakomana waMwari mupenyu, aakandiraira kuti nditaure pamusana penyu, nokuti, tarisai andiraira kuti ndinyore, ndichiti:"
                },
                {
                    "number": 2,
                    "text": "Tendeukai, imi maJentairi mose, kubva munzira dzenyu dzakaipa; mutendeuke kubva mukuita zvakaipa kwenyu, munhema dzenyu nomukunyengedza, noupombwe hwenyu, nekutadza kwenyu kuri muchivande, nokunamata zvifananidzo kwenyu, noumhondi hwenyu, noufundisi husakarurama hwenyu, nokuchiva kwenyu, nekukakavadzana kwenyu, mubve mune kuipa kwenyu kwose nezvakaipa zvenyu zvose, muuye kwandiri, mubhabhatidzwe muzita rangu, kuti mukanganwirwe zvivi zvenyu, muzadzwe neMweya Mutsvene, kuti muzoverengerwa kuvanhu vangu vanova vemba yaIsraeri."
                }
            ]
        },
        "/study/scriptures/bofm/4-ne/1": {
            "uri": "/study/scriptures/bofm/4-ne/1",
            "title": "4 Nifai 1",
            "data_type": "chapter",
            "chapter_name": "Chitsauko 1",
            "chapter_summary": [
                "MaNifai nemaRamani vose vakatendeukira kuna Ishe—Vane zvinhu zvimwe chete vose, vanoshanda zvishamiso, vobudirira munyika—Kwapera makore mazana maviri, kupesana, kuipa, chechi dzenhema, kutambudzwa kwakatangisa—Kwapera makore mazana matatu, vose maNifai nemaRamani vakanga vaipa—Amaroni anoviga zvinyorwa zvinoera. Zvingangove makore 35 kusvika ku321 shure kwekunge Kristu azvarwa."
            ],
            "book_title": "Nifai weChina",
            "book_intro": [
                "Nhoroondo yavanhu vaNifai maererano nezvinyorwa zvake."
            ],
            "verses": [
                {
                    "number": 1,
                    "text": "Uye zvakaitika kuti makore makumi matatu namana apfuura, uye negore remakumi matatu namashanu, tarisai vadzidzi vaJesu vakanga vatangisa chechi yaKristu munyika dzose dzakakomberedza. vose vakauya kwavari, vakatendeuka zvechokwadi kubva pazvivi zvavo, vakabhabhatidzwa muzita raJesu; uyewo vakagamuchira Mweya Mutsvene."
                },
                {
                    "number": 2,
                    "text": "Uye zvakaitika kuti mugore remakumi matatu namatanhatu, vanhu vose vakatendeukira kuna Ishe, pamusoro penyika yose, vose maNifai nemaRamani, pakasava nokupesana kana kukakavadzana pakati pavo, uye munhu wose akaita zvakafanira kune mumwe."
                },
                {
                    "number": 3,
                    "text": "Uye vakanga vakaenzana muzvinhu zvose zvavaive nazvo; naizvozvo pakanga pasina vapfumi kana varombo, akasungwa neasina, asi vose vakasunungurwa, nokuva vagamuchiri vezvipo zvokudenga."
                },
                {
                    "number": 4,
                    "text": "Uye zvakaitika kuti gore ramakumi matatu nemanomwe rakapfuurawo zvakare, runyararo rwakaramba rwuchienderera mberi munyika iyi."
                },
                {
                    "number": 5,
                    "text": "Uye pakave namabasa makuru anoshamisa akaitwa navadzidzi vaJesu, mukudaro vakaporesa varwere, vakamutsa vakafa, vakaita kuti vakaremara vafambe, namapofu kuti aone, nematsi kuti dzinzwe; nezvimwewo zvishamiso zvakasiyana vakazviita pakati pavana vevanhu; uye hakuna imwe nzira yavaiita nayo zvishamiso kunze kwemuzita raJesu."
                },
                {
                    "number": 6,
                    "text": "Uye ndiko kupfuura kwakaita gore rechimakumi matatu nemasere, negore rechimakumi matatu nemapfumbamwe, negore ramakumi mana nerimwe, neremakumi mana nemairi, hongu, kunyange neremakumi mana nemapfumbamwe rakanga rapfuura, uye neremakumi mashanu nerimwe, neremakumi mashanu nemaviri; hongu, kunyange neremakumi mashanu nemapfumbamwe rakanga rapfuura."
                },
                {
                    "number": 7,
                    "text": "Uye Ishe vakaita kuti vabudirire zvikuru munyika iyi; hongu, mukudaro vakavaka maguta zvakare umo makange mune maguta akanga apiswa."
                },
                {
                    "number": 8,
                    "text": "Hongu, kunyange guta guru reZarahemura vakaita kuti rivakwe zvakare."
                },
                {
                    "number": 9,
                    "text": "Asi kwakanga kune maguta akawanda akanga akanyura, pakabva paita mvura imomo; naizvozvo maguta aya haana kuzovakwa patsva zvakare."
                },
                {
                    "number": 10,
                    "text": "Uye zvino, tarisai, zvakaitika kuti vanhu vaNifai vakasimba, vakawanda zvikuru nokukurumidza, vakava vanhu vakarurama vanofadza."
                },
                {
                    "number": 11,
                    "text": "Uye vakaroorana, vakapiwa mukuroorana, vakakomborerwa sekuwanda kwezvivimbiso zvavakanga vavimbiswa naIshe kuti achavaitira."
                },
                {
                    "number": 12,
                    "text": "Uye havana kuzofamba muzviito zvemutemo waMosesi; asi vakafamba vachitevedza mirairo iyo vakagamuchira kubva kuna Ishe Mwari vavo, vachiramba vachinamata nokutsanya, nemukusangana pamwechete nguva dzose kuti vanamate nokunzwa shoko raIshe."
                },
                {
                    "number": 13,
                    "text": "Uye zvakaitika kuti pakanga pasina kupesana pakati pevanhu, munyika yose; asi kwakave nezvishamiso zvikuru zvakaitwa pakati pevadzidzi vaJesu."
                },
                {
                    "number": 14,
                    "text": "Uye zvakaitika kuti gore rechimakumi manomwe nerimwe rakapfuura, uye negore rechimakumi manomwe namaviri, hongu, zve muchidimbu kusvikira gore rechimakumi manomwe nemapfumbamwe rakapfuura; hongu, kunyange makore zana akanga apfuura, vadzidzi vaJesu, avo akanga asarudza, vose vakanga vaenda kuparadiso yaMwari, kunze kwaavo vatatu vaifanira kusara; pakava navamwe vadzidzi vakagadzwa munzvimbo dzavo; vanhu vazhinji vechizvarwa ichochi vakanga vapfuura."
                },
                {
                    "number": 15,
                    "text": "Uye zvakaitika kuti pakanga pasina kupesana munyika, nokuda kwerudo rwaMwari urwo rwakagara mumwoyo yavanhu."
                },
                {
                    "number": 16,
                    "text": "Uye pakanga pasina ruchiva, kana gakava, kana kumukirana, kana upombwe, kana nhema, kana kuponda, kana nzira dzeruchiva dzipi zvadzo; zvechokwadi hakuna vamwe vanhu vaifara kupfuura vanhu ava pavanhu vakasikwa noruoko rwaMwari."
                },
                {
                    "number": 17,
                    "text": "Pakanga pasina makororo, kana mhondi, kana maRamani, kana mamwe madzinza zvawo; asi vakanga vari muhumwe, vana vaKristu, nevagari venhaka yeumambo hwaMwari."
                },
                {
                    "number": 18,
                    "text": "Uye vakakomborerwa sei! Nokuti Ishe vaivakomborera mukuita kwavo kwose; hongu, vakakomborerwa vakabudirira kusvikira makore zana negumi apfuura; chizvarwa chokutanga kubva pana Kristu chakanga chapfuura, uye pakanga pasina kupesana munyika yose."
                },
                {
                    "number": 19,
                    "text": "Uye zvakaitika kuti Nifai, uyo akachengeta zvinyorwa izvi zvekupedzisira, (akazvichengeta pamahwendefa aNifai) akafa, mwanakomana wake Amosi akazvichengeta pachinzvimbo chake; akazvichengeta pamahwendefa aNifai zvakare."
                },
                {
                    "number": 20,
                    "text": "Uye akazvichengeta kwemakore makumi masere namana, zvakadaro makange mune runyararo munyika umu, kunze kwechikamu chiduku chavanhu avo vakanga vapanduka kubva muchechi vakatora zita remaRamani; naizvozvo makave nemaRamani zvakare munyika iyi."
                },
                {
                    "number": 21,
                    "text": "Uye zvakaitika kuti Amosi akafawo, (rakanga riri gore rezana namakumi mapfumbamwe namana kubva pakuuya kwakaita Kristu) mwanakomana wake Amosi akachengeta zvinyorwa pachinzvimbo chake; akazvichengetawo pamahwendefa aNifai; uyewo zvakanyorwa mubhuku raNifai, rinova bhuku rino."
                },
                {
                    "number": 22,
                    "text": "Uye zvakaitika kuti makore mazana maviri akanga apfuura; chizvarwa chechipiri chakanga chapfuura kunze kwavashoma."
                },
                {
                    "number": 23,
                    "text": "Uye zvino ini, Mormoni, ndinoda kuti muzive kuti vanhu vakanga vawanda, zvekuti vakanga vafararira nenyika yose, zve vakange vapfuma zvikuru, nokuda kwokubudirira kwavo munaKristu."
                },
                {
                    "number": 24,
                    "text": "Uye zvino, mugore iri remazana maviri nerimwe vamwe vavo vakatangisa kuzvikudza, sezvakaita kuzvishongedza nembatya dzinodaidza mari yakawanda, nezvuma zvinokosha zvemhando dzose, nezvinhu zvakanaka zvenyika."
                },
                {
                    "number": 25,
                    "text": "Uye kubva panguva iyoyo vakanga vasisaise zvinhu zvavo pamwechete."
                },
                {
                    "number": 26,
                    "text": "Uye vakatangisa kuparadzana muzvikwata, vakatangisa kuzvivakira kereke dzavo kuti vawane upfumi, vakatangisa kuramba chechi yechokwadi raKristu."
                },
                {
                    "number": 27,
                    "text": "Uye zvakaitika kuti gore ramazana maviri negumi rapfuura pakava nechechi dzakawanda munyika; hongu, pakave nechechi dzakawanda aiti anoziva Kristu, asi ivo vairamba zvikamu zvakawanda zvevhangeri rake, mukudaro vakagamuchira zvinhu zvose zvakaipa, vakapa izvo zvinoera kune avo vakanga varambidzwa nokuda kwokusakodzera kwavo."
                },
                {
                    "number": 28,
                    "text": "Uye chechi iyi rakakura zvikuru nokuda kwokuipa kwaro, uye nokuda kwaSatani nesimba rake rakabata mwoyo yavo."
                },
                {
                    "number": 29,
                    "text": "Uye zvakare, pakanga pane imwe chechi yairamba Kristu; uye vaitambudza chechi yechokwadi yaKristu, nokuda kwokuzvininipisa nokutenda kwavo muna Kristu; uye vakavashora nokuda kwezvishamiso izvi zvaiitwa pakati pavo."
                },
                {
                    "number": 30,
                    "text": "Naizvozvo vakaratidza simba nemvumo pamusoro pevadzidzi vaJesu avo vaigara navo, vakavaisa mutorongo; asi nokuda kwesimba raMwari, rakanga riri mavari, matirongo akatsemuka nepakati, vakaenda vachiita zvishamiso pakati pavo."
                },
                {
                    "number": 31,
                    "text": "Kunyange zvakadaro hazvo, zvisinei nezvishamiso izvi, vanhu vakaomesa mwoyo yavo, vakatsvaka kuvauraya, kana samaJuda kuJerusarema vakatsvaka kuuraya Jesu, maererano neshoko rake."
                },
                {
                    "number": 32,
                    "text": "Uye vakavakanda muzvoto zvemoto, asi vakabuda vasina kukuvara."
                },
                {
                    "number": 33,
                    "text": "Uye vakavakanda zvakare mumakomba emhuka dzesango, asi vakatamba nemhuka somwana ari kutamba negwayana; vakabuda madziri, vasina kukuvadzwa."
                },
                {
                    "number": 34,
                    "text": "Zvakadaro, vanhu vakaomesa mwoyo yavo, nokuti vaitungamirirwa namapirisita namaporofita vakawanda venhema kuti vavake chechi dzakawanda, nokuita kuipa kwose. Uye vakarwisa vanhu vose vaJesu; asi vanhu vaJesu havana kurwisawo. Izvi zvakaita kuti vaderere mukusatenda vakave vanhu vakaipa, gore negore, kusvika makore mazana maviri namakumi matatu apfuura."
                },
                {
                    "number": 35,
                    "text": "Uye zvakaitika kuti mugore irori, hongu, ramazana maviri namakumi matatu nerimwe, pakave nokupesana kukuru pakati pavanhu."
                },
                {
                    "number": 36,
                    "text": "Uye zvakaitika kuti mugore iroro kwakamuka vanhu vainzi maNifai, vakanga vari vatendi vechokwadi muna Kristu; uye pakati pavo pakange pane vaidaidzwa kuti maRamani—maJakobho, maJosefa, namaZoramu;"
                },
                {
                    "number": 37,
                    "text": "Naizvozvo vatendi vechokwadi munaKristu, navanamati vechokwadi vaKristu, (pakati pavo pakanga pane vadzidzi vatatu vaJesu vaifanira kugara) vaidaidzwa kuti maNifai, nemaJakobho, nemaJosefa, nemaZoramu."
                },
                {
                    "number": 38,
                    "text": "Uye zvakaitika kuti avo vakaramba shoko vakadaidzwa kuti maRamani, nemaRemueri, nemaIshmaeri; uye havana kunge vaderera mukusatenda, asi vakapanduka kubva pashoko raKristu vachida; vakadzidzisa vana vavo kuti vasatende, semadzibaba avo, kubvira pakutanga, vakadererawo."
                },
                {
                    "number": 39,
                    "text": "Uye kwaiva kuda kwokutadza nokuipa kwamadzibaba avo, sezvazvakaita pakutanga. Uye vakadzidziswa kuvenga vana vaMwari, sekudzidziswa kwakaitwa maRamani kuvenga vana vemaNifai kubvira kumavambo."
                },
                {
                    "number": 40,
                    "text": "Uye zvakaitika kuti makore mazana maviri nemakumi mana nemana akanga apfuura, uye ndizvo zvakanga zvakaita nyaya dzevanhu. Uye chikamu chavanhu vakaipa vakawanda vakave nesimba, vakave vanhu vakawanda kupfuura vanhu vaMwari."
                },
                {
                    "number": 41,
                    "text": "Uye vakaenderera mberi nokuzvivakira kereke dzavo, vachidzishongedza nezvinhu zvakasiyana-siyana zvinokosha. Zve makore mazana maviri namakumi mashanu akapfuura saizvozvo, namakore mazana maviri namakumi matanhatu akapfuurawo saizvozvo."
                },
                {
                    "number": 42,
                    "text": "Uye zvakaitika kuti chikamu chavanhu vakaipa chakatanga kuvaka mhiko nezvikwata zvemuruvande zvaGadhiandoni."
                },
                {
                    "number": 43,
                    "text": "Uye navanhuwo avo vaidaidzwa kuti vanhu vaNifai vakatangisa kuzvikudza mumwoyo yavo, nokuda kwoupfumi hwavo hwakapfuuridza, vakaita zvisina maturo sehama dzavo, maRamani."
                },
                {
                    "number": 44,
                    "text": "Uye kubva panguva iyoyi vadzidzi vakatangisa kusuwa pamusana pezvivi zvenyika."
                },
                {
                    "number": 45,
                    "text": "Uye zvakaitika kuti apo makore mazana matatu akanga apfuura, vose vanhu vaNifai nemaRamani vakanga vaipa zvakapfuuridza pasina anonzi uyu ari nani."
                },
                {
                    "number": 46,
                    "text": "Uye zvakaitika kuti makororo aGadhiandoni akapararira kunyika dzose dzapasi; zve hakuna umwe akanga achiri mutsvene kunze kwavadzidzi vaJesu. Goridhe nesirivha vakachengeta zvakawandisa, vakaita zvose zvavaigona."
                },
                {
                    "number": 47,
                    "text": "Uye zvakaitika kuti shure kwemakore anokwana mazana matatu nemashanu apfuura, (vanhu vakaipa vakaramba vari muzvakaipa). Amosi akafa; munin’ina wake Amaroni, akachengeta zvinyorwa izvi pachinzvimbo chake."
                },
                {
                    "number": 48,
                    "text": "Uye zvakaitika kuti apo makore mazana matatu ane makumi maviri akanga apfuura, Amaroni, akatunhwa neMweya Mutsvene, akaviga zvinyorwa izvo zvaiera—hongu, kunyange zvinyorwa zvose zvinoera zvakapiwa kwaari kubva kuchizvarwa nechizvarwa, izvo zvaiera—kusvikira pamakore mazana matatu nemakumi maviri kubva pakuuya kwaKristu."
                },
                {
                    "number": 49,
                    "text": "Zve akazviviga kuna Ishe, kuti zvizouya zvakare kune zvizvarwa zvemba yaJakobo, maererano nehuporofita nevimbiso dzaIshe. Uku ndiko kuguma kwezvinyorwa zvaAmaroni."
                }
            ]
        },
        "/study/scriptures/bofm/morm/1": {
            "uri": "/study/scriptures/bofm/morm/1",
            "title": "Mormoni 1",
            "data_type": "chapter",
            "chapter_name": "Chitsauko 1",
            "chapter_summary": [
                "Amaroni anorairidza Mormoni pamusana pezvinyorwa zvinoera—Hondo inotangisa pakati pamaNifai namaRamani—MaNifai matatu anotorwa—Kuipa, kusatenda, kunyengedza, nouroyi zvakavapo. Zvingangove makore 321 kusvika ku326 shure kwekunge Kristu azvarwa."
            ],
            "book_title": "Bhuku raMormoni",
            "verses": [
                {
                    "number": 1,
                    "text": "Uye zvino ini Mormoni, ndinoita chinyorwa chezvinhu zvandakaona nokunzwa, zve ndinozvidaidza kuti Bhuku raMormoni."
                },
                {
                    "number": 2,
                    "text": "Uye panguva iyo Amaroni ave kuzoviga zvinyorwa kuna Ishe, akauya kwandiri (Ini ndiine makore gumi ekuberekwa, uye ndakatanga kudzidza zvakawanda setsika yokudzidza kwavanhu vekwedu) uye Amaroni akati kwandiri: Ndinoona kuti uri mwana akatsiga uye unokasika kuona zvinhu;"
                },
                {
                    "number": 3,
                    "text": "Naizvozvo, kana wava namakore makumi maviri namana ndinoda kuti urangarire zvinhu izvo waona muvanhu ava; uye kana uchinge wasvika pamakore iwayo enda kunyika yeAndumu, kune gomo rinenge richinzi Shimu, ipapo ndipo pandakaisa zvinyorwa zvose zvinoera zvaIshe zvinotaura pamusana pavanhu ava."
                },
                {
                    "number": 4,
                    "text": "Uye tarisai, uchatora mahwendefa aNifai pachako, zvinenge zvasara uchazvirega zviri panzvimbo pazviri; zve uchanyora pamahwendefa aNifai zvinhu zvose izvo waona pamusana pavanhu ava."
                },
                {
                    "number": 5,
                    "text": "Uye ini Mormoni, sowedzinza raNifai (zita rababa vangu rainzi Mormoni) ndakarangarira zvinhu izvo Amaroni akandiraira."
                },
                {
                    "number": 6,
                    "text": "Uye zvakaitika kuti ini, ndava namakore gumi nerimwechete, ndakatakurwa nababa vangu ndikaenda kunyika yakanga iri kuchamhembe, kunyika yeZarahemura."
                },
                {
                    "number": 7,
                    "text": "Nyika yose yakanga yazadzwa nedzimba, navanhu vakanga vawanda, sejecha regungwa."
                },
                {
                    "number": 8,
                    "text": "Uye zvakaitika kuti mugore iroro hondo yakatangisa pakati pemaNifai, avo vaisanganisa maNifai namaJakobho namaJosefa namaZoramu; hondo iyi yakanga iri pakati pamaNifai namaRamani uye maRemueri nemaIshmaeri."
                },
                {
                    "number": 9,
                    "text": "Zvino maRamani namaRemueri namaIshmaeri vaidaidzwa kuti maRamani, uye mapoka maviri aiva maNifai nemaRamani."
                },
                {
                    "number": 10,
                    "text": "Uye zvakaitika kuti hondo yakatangisa pakati pavo mukati meZarahemura, mumvura dzeSidhoni."
                },
                {
                    "number": 11,
                    "text": "Uye zvakaitika kuti maNifai akaunganidza varume vakawanda zvikuru, kana vakapfuura zviuru makumi matatu. Uye zvakaitika kuti vakarwa kakati wandei mugore iroro, apo maNifai akakurira maRamani vakauraya vazhinji vavo."
                },
                {
                    "number": 12,
                    "text": "Uye zvakaitika kuti maRamani vakaregera chirongwa chavo, mukava norunyararo munyika; runyararo rwakavepo kwenguva inoita makore mana, kusina kudeuka kweropa."
                },
                {
                    "number": 13,
                    "text": "Asi kuipa kwakanga kuripo munyika yose, zvekuti Ishe vakatora vadzidzi vavo vanodiwa, mabasa ezvishamiso neekuporesa akamira nenzira yokuipa kwavanhu."
                },
                {
                    "number": 14,
                    "text": "Uye kwakanga kusina zvipo kubva kuna Ishe, Mweya Mutsvene hauna kuuya kana pana ani, nenzira yokuipa kwavo nokusatenda."
                },
                {
                    "number": 15,
                    "text": "Uye ini, ndava namakore gumi namashanu, somunhu akanga akatsiga, zvino ndakashanyirwa naIshe, ndikaraira ndikaziva kunaka kwaJesu."
                },
                {
                    "number": 16,
                    "text": "Uye ndakada kuedza kuparidza kuvanhu ava, asi muromo wangu wakabatwa, ndikarambidzwa kuparidza kwavari; nokuti tarisai vakanga vapandukira Mwari vavo vachida; uye vadzidzi vanodiwa vakanga vabviswa munyika nenzira yokuipa kwavo."
                },
                {
                    "number": 17,
                    "text": "Asi ndakaramba ndinavo, asi ndakarambidzwa kuparidza kwavari, nokuda kwekuoma kwemwoyo yavo; nekuoma kwemwoyo yavo nyika yakatukwa nokuda kwavo."
                },
                {
                    "number": 18,
                    "text": "Uye makororo aya aGadhiandoni, ayo akanga ari pakati pamaRamani, akakanganisa nyika, zvekuti vagari vakatangisa kucherera upfumi hwavo pasi; zvikatanga kutsvedza, nokuti Ishe vakanga vatuka nyika, kuti vasazozvibate kana kuzviwana zvakare."
                },
                {
                    "number": 19,
                    "text": "Uye zvakaitika kuti pakava nounyengedzi hwemashiripiti, nouroyi, namapipi; simba radhiabhorosi rakanga rava panyika yose, kana kusvika mukuzadzikisa mazwi ose aAbhinadhai, uye naSamueri muRamani."
                }
            ]
        },
        "/study/scriptures/bofm/morm/2": {
            "uri": "/study/scriptures/bofm/morm/2",
            "title": "Mormoni 2",
            "data_type": "chapter",
            "chapter_name": "Chitsauko 2",
            "chapter_summary": [
                "Mormoni anotungamira mauto emaNifai—Ropa nekudeuka kweropa kwakatsvaira munyika—MaNifai anonyunyuta nokuchema nekusuwa kwevakaraswa—Zuva ravo renyasha rakapfuura—Mormoni anowana mahwendefa aNifai—Hondo dzinoenderera. Zvingangove makore 327 kusvika ku350 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti mugore rakarero pakatangisa hondo pakati pemaNifai nemaRamani. Uye kana dai zvazvo ndaive mudiki, ndaive ndiine mumhu mukuru; naizvozvo vanhu vaNifai vakandiita kuti ndive mutungamiri wavo, kana kuti mutungamiri wemauto avo."
                },
                {
                    "number": 2,
                    "text": "Naizvozvo zvakaitika kuti mugore rangu rechigumi nematanhatu ndakaenda ndakatungamira mauto emaNifai, tichinorwisa maRamani; naizvozvo makore mazana matatu ane makumi maviri nematanhatu akanga apfuura."
                },
                {
                    "number": 3,
                    "text": "Uye zvakaitika kuti mugore rechimazana matatu ane makumi maviri ane makore manomwe maRamani akativinga nesimba rakapfuuridza, zvekuti vakavhundutsa mauto angu; naizvozvo havana kuda kurwa, uye vakatanga kutizira kunyika dzechekuchamhembe."
                },
                {
                    "number": 4,
                    "text": "Uye zvakaitika kuti takasvika muguta reAngora, uye tikabva taritora guta iri, uye tikabva tagadzirira kuzvidzivirira kumaRamani. Uye zvikaitika kuti takavakirira guta iri nesimba redu; asi zvisinei nekuti takanga takaita zvose izvi maRamani akauya akatitandanisa muguta iri."
                },
                {
                    "number": 5,
                    "text": "Uye vakatitandanisawo munyika yaDavidi."
                },
                {
                    "number": 6,
                    "text": "Uye takafora tikauya kunyika yaJoshua, yakanga iri kumuganhu wekumadokero nechekugungwa."
                },
                {
                    "number": 7,
                    "text": "Uye zvakaitika kuti takaunganidza vanhu vedu nokukurumidza kwataikwanisa, kuti tivaise muboka rimwechete."
                },
                {
                    "number": 8,
                    "text": "Asi tarisai, nyika yakanga yazara nemakororo nemaRamani; uye zvisinei zvazvo nekuti vanhu vangu vakanga vakatarisana nekuparadzwa kukuru, havana kutendeuka mukuita kwavo kwakaipa; saka kwakave neropa nekudeuka kweropa kwakapararira pamusoro penyika yose, kwose kurutivi rwemaNifai nekurutiviwo rwemaRamani; uye kukave nekumukirana pamusoro penyika yose kwakakwana."
                },
                {
                    "number": 9,
                    "text": "Uye zvino, maRamani vakanga vaina mambo, uye zita rake ainzi Aroni; uye akauya kuzotirwisa nemauto aikwana makumi mana ezviuru ane zviuru zvina. Uye tarisai, ndakamurwisa nezviuru makumi mana ane zviuru zviviri. Uye zvakaitika kuti ndakamukurira nemauto angu zvekuti akatiza. Uye tarisai, zvose izvi zvakaitwa, uye mazana matatu ane makumi matatu emakore apfuura."
                },
                {
                    "number": 10,
                    "text": "Uye zvakaitika kuti maNifai vakatanga kutendeuka mukutadza kwavo, vakatanga kuchema sezvakanga zvaporofitwa naSamueri muporofita; nokuti tarisai, hakuna munhu aigona kuchengeta chainge chiri chake, pamusana pembavha, nemakororo, nemhondi, nezvemapipi, neuroyi zvaive munyika."
                },
                {
                    "number": 11,
                    "text": "Saka kwakatanga kuve nekunyunyuta nekuchema munyika yose pamusana pezvinhu izvi, uye kunyanya mukati mevanhu vaNifai."
                },
                {
                    "number": 12,
                    "text": "Uye zvakaitika kuti apo ini, Mormoni, ndakaona kunyunyuta kwavo nokuchema kwavo nokusuwa kwavo pamberi paIshe, mwoyo wangu wakatanga kufara mukati mangu, nokuziva tsitsi nemwoyo murefu waIshe, naizvozvo ndakafunga kuti achavanzwira tsitsi nokutiwo ivo vachave vanhu vakarurama zvakare."
                },
                {
                    "number": 13,
                    "text": "Asi tarisai kufara kwangu uku kwakava kwenhando, nokuti kusuwa kwavo kwakanga kusiri kwekutendeuka, pamusana pekunaka kwaMwari; asi kwaive kusuwa kwevakaraswa, pamusana pekuti Ishe havaivabvumira nguva dzose kuti vawane rufaro muchitema."
                },
                {
                    "number": 14,
                    "text": "Uye havana kunge vauya kuna Jesu nemwoyo yakatyoka nemweya yakapfava, asi vakatuka Mwari, uye vakati dai vafa. Zvakadaro vaitambura nemunondo kuzviriritira."
                },
                {
                    "number": 15,
                    "text": "Uye zvakaitika kuti kusuwa kwangu kwakadzoka kwandiri zvakare, uye ndikaona kuti vakatenge vatopfuura zuva renyasha, zvose mune zvenyama nezvemweya; nokuti ndakaona zviuru zvavo zvichirakashwa zvapandukira Mwari wazvo pachena, uye zvaunganidzwa semupfudze pamusoro penyika. Uye ndiko kupfuura kwakanga kwaita makore mazana matatu ane makumi mana nemana."
                },
                {
                    "number": 16,
                    "text": "Uye zvakaitika kuti mugore remazana matatu nemakumi mana ane mashanu maNifai akatanga kutiza maRamani; uye vakateverwa kudakara vasvika kunyika yeJashoni, vasati vakwanisa kuvamisa mukutiza kwavo."
                },
                {
                    "number": 17,
                    "text": "Uye zvino, guta reJashoni raive pedyo nedunhu rakanga Amaroni aisa zvinyorwa kuna Ishe, kuti zvisaparadzwe. Uye tarisai ndakanga ndaenda maererano nemazwi aAmaroni, ndikanotora mahwendefa aNifai, uye ndikaita zvinyorwa maererano nemazwi aAmaroni."
                },
                {
                    "number": 18,
                    "text": "Uye pamahwendefa aNifai ini ndakanyora rungano rwakakwana rwekuipa noruvengo rwose; asi pamahwendefa aya ndakarega kunyora rungano rwuzere rwehuipi noruvengo rwavo, nokuti tarisai, chiratidzo chehuipi noruvengo hachina kumbobva mumaziso angu kubvira panguva yandakanga ndave kuziva nekuona nzira dzemunhu."
                },
                {
                    "number": 19,
                    "text": "Uye nhamo ndeyangu pamusana pehuipi hwavo; nokuti mwoyo wangu wakazadzwa nokusuwa pamusana peuipi hwavo, upenyu hwangu hwose; zvakadaro, ndinoziva kuti ndichasimudzwa muzuva rekupedzisira."
                },
                {
                    "number": 20,
                    "text": "Uye zvakaitika kuti mugore irori vanhu vaNifai vakatanga kuvhimwa nokutinhwa zvakare. Uye zvakaitika kuti takatandaniswa kudakara tasvika kuchamhembe kunyika yainzi Shemi."
                },
                {
                    "number": 21,
                    "text": "Uye zvakaitika kuti takavakirira guta reShemi, uye tikaunganidza vanhu vedu vataikwanisa, kuti zvimwe tivadzivirire kubva mukuparadzwa."
                },
                {
                    "number": 22,
                    "text": "Uye zvakaitika kuti mugore remazana matatu nemakumi mana ane makore matanhatu vakatanga kutivinga zvakare."
                },
                {
                    "number": 23,
                    "text": "Uye zvakaitika kuti ndakataura kuvanhu vangu, uye ndikavakuridzira nesimba rangu guru, kuti vamire varege kutya maRamani uye varwire vakadzi vavo, nevana vavo, nedzimba dzavo, nemisha yavo."
                },
                {
                    "number": 24,
                    "text": "Uye mazwi angu anenge akavamutsa akavapa simba, zvekuti havana kuzotiza vaona maRamani, asi vakamira nokusatya vakavarwisa."
                },
                {
                    "number": 25,
                    "text": "Uye zvakaitika kuti nemauto aikwana zviuru makumi matatu takarwa nehondo yaive nemakumi mashanu ezviuru zvemauto. Uye zvakaitika kuti takamira nesimba zvekuti vakatitiza."
                },
                {
                    "number": 26,
                    "text": "Uye zvakaitika kuti zvavakatiza takavatandanisa nemauto edu, uye tikasangana navo zvakare, tikavakurira; zvakadaro simba raIshe rakanga risi nesu; hongu, takasiiwa tega, zvekuti mweya waIshe hauna kugara matiri; naizvozvo takashaya simba sehama dzedu."
                },
                {
                    "number": 27,
                    "text": "Uye mwoyo wangu wakasuwa pamusana pedambudziko guru iri revanhu vangu, pamusana pekuipa kwavo neruvengo rwavo. Asi tarisai, takaenda kunorwisa maRamani nemakororo aGadhiandoni, kudakara tatora zvakare nzvimbo dzenhaka yedu."
                },
                {
                    "number": 28,
                    "text": "Uye gore remazana matatu ane makumi mana ane makore mapfumbamwe rakanga rapfuura. Uye mugore remazana matatu nemakumi mashanu takaita chibvumirano nemaRamani nemakororo aGadhiandoni, tikaita kuti nzvimbo dzenhaka yedu dzigovewe."
                },
                {
                    "number": 29,
                    "text": "Uye maRamani akatipa nyika yekuchamhembe, hongu, kana kamupata kakamanika kaipinda munyika yekumaodzanyemba. Uye tikapa maRamani yose nyika yekumaodzanyemba."
                }
            ]
        },
        "/study/scriptures/bofm/morm/3": {
            "uri": "/study/scriptures/bofm/morm/3",
            "title": "Mormoni 3",
            "data_type": "chapter",
            "chapter_name": "Chitsauko 3",
            "chapter_summary": [
                "Mormoni anochemera kuti maNifai atendeuke—Vanowana kukurira kukuru nembiri nesimba ravo—Mormoni anoramba kuvatungamira, uye minamato yake yaanovanamatira haina rutendo—Bhuku raMormoni rinokoka marudzi aIsraeri ari gumi nemaviri kuti vatende vhangeri. Zvingangove makore 360 kusvika ku362 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti maRamani havana kuuya kuzorwa zvakare dakara mamwe makore gumi apfuura. Uye tarisai, ndakanga ndapa basa vanhu vangu, maNifai, mukugadzira minda yavo nezvombo zvavo kuitira nguva yehondo."
                },
                {
                    "number": 2,
                    "text": "Uye zvakaitika kuti Ishe vakati kwandiri: Chema kuvanhu ava—Tendeukai imi, muuye kwandiri, uye mubhabhatidzwe, uye mugovaka zvakare chechi yangu, uye mugoponeswa."
                },
                {
                    "number": 3,
                    "text": "Uye ndakachema kuvanhu ava, asi hazvina chazvakaita; uye havana kuona kuti vakanga vaponeswa naIshe, uye akavapa mukana wekuti vatendeuke. Uye tarisai vakaomesa mwoyo yavo kuna Ishe Mwari vavo."
                },
                {
                    "number": 4,
                    "text": "Uye zvakaitika kuti mushure megore rechigumi iri, richiita, pamwechete, makore mazana matatu ane makumi matanhatu kubvira pakuuya kwaKristu, mambo wemaRamani akatumira tsamba kwandiri, yakaita kuti ndizive kuti vakanga vachigadzirira kuuya kuzorwa nesu zvakare."
                },
                {
                    "number": 5,
                    "text": "Uye zvakaitika kuti ndakaita kuti vanhu vangu vaungane pamwechete munyika yeKuparadzwa, kuguta raive kumuganhu, nechekukamupata kakamanika kaienda kunyika yekumaodzanyemba."
                },
                {
                    "number": 6,
                    "text": "Uye ikoko ndiko kwatakaisa mauto edu, kuti tigame mauto emaRamani, kuti vatadze kutora ipi zvayo yenyika dzedu; naizvozvo takavadzivirira nesimba redu rose."
                },
                {
                    "number": 7,
                    "text": "Uye zvakaitika kuti mugore remazana matatu ane makumi matanhatu negore rimwechete maRamani vakauya kwatiri kuguta reKuparadzwa kuzoita hondo nesu; uye zvakaitika kuti mugore iroro takavakunda, zvekuti vakabva vadzokera kunyika kwavo zvakare."
                },
                {
                    "number": 8,
                    "text": "Uye mugore remazana matatu ane makumi matanhatu nemakore maviri vakauya zvakare kuzorwa. Uye tikavakunda zvakare, uye tikauraya vakawanda vavo, uye vakafa vavo vakakandwa mugungwa."
                },
                {
                    "number": 9,
                    "text": "Uye zvino, pamusana pechinhu chikuru ichi chakanga chaitwa nevanhu vangu, maNifai, vakatanga kuzvikudza nesimba ravo, uye vakatanga kupika pamberi pedenga kuti vachatsividza ropa rehama dzavo dzakanga dzauraiwa nevavengi."
                },
                {
                    "number": 10,
                    "text": "Uye vaipika nematenga, nechigaro cheumambo hwaMwari, kuti vachaenda kunorwa nevavengi vavo, uye vagovabvisa pamusoro penyika."
                },
                {
                    "number": 11,
                    "text": "Uye zvakaitika kuti ini, Mormoni, ndakaramba zvachose kubvira panguva iyi kuti ndive mukuru nemutungamiri wevanhu ava, pamusana peuipi noruvengo rwavo."
                },
                {
                    "number": 12,
                    "text": "Tarisai, ndakange ndavatungamira, kana dai vakanga vaine uipi ndakanga ndavatungamira kazhinji kwazvo muhondo, uye ndichivada, maererano nerudo rwaMwari rwaive mandiri, nemwoyo wangu wose; uye mweya wangu wakanga wadirwa mumuteuro kuna Mwari vangu muswere wose ndichinamatira ivo; zvakadaro, zvakanga zvisina rutendo, pamusana pekuoma kwemwoyo yavo."
                },
                {
                    "number": 13,
                    "text": "Uye katatu ndichivabvisa mumaoko evavengi vavo, uye havana kutendeuka pazvitema zvavo."
                },
                {
                    "number": 14,
                    "text": "Uye vapika nezvose zvavairambidzwa kupika nazvo naIshe vedu neMuponesi Jesu Kristu, kuti vachaenda kuvavengi vavo kunorwa, uye vagotsividza ropa rehama dzavo, tarisai izwi raIshe rakauya kwandiri, richiti:"
                },
                {
                    "number": 15,
                    "text": "Kutsividza ndekwangu, uye ndichadzorera, uye pamusana pekuti vanhu ava havana kutendeuka mushure mekunge ndavabvisa, tarisai, vachabviswa pamusoro penyika."
                },
                {
                    "number": 16,
                    "text": "Uye zvakaitika kuti ndakaramba zvachose kunorwisana nevavengi vangu; uye ndikaita sezvandakanga ndaudzwa naIshe; uye ndikamira semupupuri asina basa kuti ndiise pachena kunyika zvinhu zvandakanga ndaona ndikanzwa, maererano nokuiswa pachena kweMweya uyo wakanga wapupura pamusana pezvinhu zvakanga zvichauya."
                },
                {
                    "number": 17,
                    "text": "Naizvozvo ndinonyorera kwamuri, maJentairi, nekwamuriwo, imba yaIsraeri, kana basa rave kutanga, kuti munge mave pedyo nekugadzirira kudzokera kunyika yenhaka;"
                },
                {
                    "number": 18,
                    "text": "Hongu, tarisai, ndiri kunyorera kumativi ose enyika; hongu, kwamuri, marudzi aIsraeri gumi nemaviri, muchatongwa maererano nemabasa enyu muchitongwa negumi nevaviri vaya vakasarudzwa naJesu kuti vave vadzidzi vake munyika yenyu yeJerusarema."
                },
                {
                    "number": 19,
                    "text": "Uye ndinonyorera kune vakasara vevanhu ava, vachatongwawo negumi nevaviri vakasarudzwa naJesu munyika ino; uye vachatongwa ivo nevamwe vaye gumi nevaviri vakasarudzwa naJesu munyika yeJerusarema."
                },
                {
                    "number": 20,
                    "text": "Uye zvinhu izvi ndinozviratidzwa neMweya; naizvozvo ndinonyorera kwamuri mose. Uye nechikonzero ichi ndinokunyorerai, kuti muzive mose kuti munofanirwa kumira mose pamberi pechigaro chekutonga chaKristu, hongu, wose mweya wevanhu vemhuri yaAdama; uye makafanira kuti mutongwe nemabasa enyu, kana akanaka kana kuipa;"
                },
                {
                    "number": 21,
                    "text": "Uye nokutiwo mutende vhangeri raJesu Kristu, ramuchawana mukati menyu; nokutiwo maJuda, vanhu vechibvumirano chaIshe, vachawana umwe umbowo kunze kwake uyo avakaona uye vakanzwa, iye Jesu, avakauraya, aive iye chaiye Kristu uye Mwari chaiye."
                },
                {
                    "number": 22,
                    "text": "Uye ndinoda kuti ndinyengetedze mose mativi enyika kuti mutendeuke uye mugadzirire kumira pamberi pechigaro chekutonga chaKristu."
                }
            ]
        },
        "/study/scriptures/bofm/morm/4": {
            "uri": "/study/scriptures/bofm/morm/4",
            "title": "Mormoni 4",
            "data_type": "chapter",
            "chapter_name": "Chitsauko 4",
            "chapter_summary": [
                "Hondo nokuurayana kunoenderera—Vakaipa vanoranga vakaipa—Kuipa kukuru kwakange kusati kwamboitika muIsraeri kwakavapo—Vakadzi navana vanoitwa mipiro kuzvifananidzo—MaRamani anotangisa kutsvaira maNifai pamberi pavo. Zvingangove makore 363 kusvika ku375 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti mugore ramazana matatu namakumi matanhatu namatatu maNifai akaenda namauto avo kundorwisana nemaRamani, kunze kwenyika yeKuparadzwa."
                },
                {
                    "number": 2,
                    "text": "Uye zvakaitika kuti mauto amaNifai akatinhwa akadzorerwa kunyika yeKuparadzwa zvakare. Uye apo vakanga vakaneta kudaro, mamwe mauto matsva emaRamani akauya akavarwisa; vakave nokurwa kunorwadza, mukudaro maRamani akakwanisa kutora guta reKuparadzwa, vakauraya maNifai akawanda, vakatora vasungwa vakawanda."
                },
                {
                    "number": 3,
                    "text": "Uye vakasara vakatiza vakandobatana navagari veguta reTeangumu. Zvino guta reTeangumu rakanga riri pakati pemuganhu wenyika rakatarisana negungwa; rakanga riri pedyo neguta reKuparadzwa."
                },
                {
                    "number": 4,
                    "text": "Uye izvi zvakave pamusana pemauto emaNifai akaenda kunodenha maRamani; dai kusiri kudaro, maRamani haaimbowana simba kupfuura ivo."
                },
                {
                    "number": 5,
                    "text": "Asi, tarisai, kutonga kwaMwari kunoita kuti wakaipa akundwe; zve vakaipa vanorangwa nevakaipa; nokuti ndevakaipa vanokonzera mwoyo yavana vavanhu kuti vadeure ropa."
                },
                {
                    "number": 6,
                    "text": "Uye zvakaitika kuti maRamani akagadzirira kundorwisa guta reTeangumu."
                },
                {
                    "number": 7,
                    "text": "Uye zvakaitika kuti mugore remazana matatu namakumi matanhatu namana maRamani akauya kuzorwisa guta reTeangumu, kuti zvimwe vangatore guta reTeangumu zvakare."
                },
                {
                    "number": 8,
                    "text": "Uye zvakaitika kuti vakatinhwa vakadzorerwa shure namaNifai. Apo maNifai akaona kuti akanga adzorera maRamani shure vakatanga kuzvikudza nesimba ravo; vakaenda voita zvavanoda, vakatora zvakare guta reKuparadzwa."
                },
                {
                    "number": 9,
                    "text": "Uye zvino zvinhu zvose izvi zvakanga zvaitwa, uye kwakanga kune zviuru nezviuru zvakauraiwa zvamativi ose kumaNifai nekumaRamani."
                },
                {
                    "number": 10,
                    "text": "Uye zvakaitika kuti makore mazana matatu ane makumi matanhatu, nematanhatu akanga apfuura, maRamani akauya zvakare kumaNifai kuti vavarwise; asi maNifai haana kutendeuka pazvinhu zvakaipa zvavakanga vaita, asi vakaramba vachiita zvakaipa."
                },
                {
                    "number": 11,
                    "text": "Uye rurimi harukwanise kutsanangura, kana kuti munhu anyore tsananguro yakakwana yezvakaitika zvinotyisa izvi zveropa nokuurayana pakati pavanhu, vose maNifai namaRamani; wose mwoyo wakaomeswa, zvekuti vakafadzwa nokuramba vachideura ropa nguva dzose."
                },
                {
                    "number": 12,
                    "text": "Uye kwakanga kusina kumboita huipi hukuru hwakadai pakati pavana vose vaRihai, kana pakati pavana vose veIsraeri, maererano namazwi aIshe, sekwakanga kuri pakati pavanhu ava."
                },
                {
                    "number": 13,
                    "text": "Uye zvakaitika kuti maRamani vakatora guta reKuparadzwa, nokuti huwandu hwavo hwaidarika huwandu hwemaNifai."
                },
                {
                    "number": 14,
                    "text": "Uye vakafamba zvakare vakananga kuguta reTeangumu, vakaburitsa vagari vemo, vakatora vasungwa vakawanda zvose vakadzi nevana, vakavaita semupiro kunaana mwari vavo vezvifananidzo."
                },
                {
                    "number": 15,
                    "text": "Uye zvakaitika kuti mugore ramazana matatu namakumi matanhatu anemanomwe, maNifai akatsamwa zvikuru kuti maRamani akanga apa sechibairo vakadzi vavo nevana vavo, vakava vanoenda kumaRamani nokutsamwa kukuru, zvekuti vakakurira maRamani, vakavaburitsa munyika yavo."
                },
                {
                    "number": 16,
                    "text": "Uye maRamani havana kuuya zvakare kuzorwisa maNifai kusvika mugore remazana matatu ane makumi manomwe nemashanu."
                },
                {
                    "number": 17,
                    "text": "Uye mugore irori vakauya zvakare kuzorwisa maNifai nesimba ravo rose; zve havana kunge vakaverengwa nokuti vakanga vakawandisa."
                },
                {
                    "number": 18,
                    "text": "Uye kubva panguva iyoyi maNifai havana kuzowana simba kupfuura maRamani, asi vakatanga kutsvairwa sedova riri muzuva."
                },
                {
                    "number": 19,
                    "text": "Uye zvakaitika kuti maRamani vakauya kuguta reKuparadzwa; kwakave nokurwisana kunorwadza munyika yeKuparadzwa, umo maNifai akakurirwa."
                },
                {
                    "number": 20,
                    "text": "Uye vakatiza zvakare kubva kwavari, vakaenda kuguta rainzi Boazi; uko vakarwisa zvinotyisa maRamani, zvekuti maRamani haana kuvakurira kusvikira vadzoka zvakare kechipiri."
                },
                {
                    "number": 21,
                    "text": "Uye apo vakanga vauya kechipiri, maNifai akatinhirwa kunze vakaurayiwa zvikuru, vakadzi nevana vavo vakapirwa zvekare kuzvifananidzo."
                },
                {
                    "number": 22,
                    "text": "Uye zvakaitika kuti maNifai akatiza zvakare, vachitora vanhu vose, mumaguta nomumisha."
                },
                {
                    "number": 23,
                    "text": "Uye zvino ini Mormoni, ndichiona kuti maRamani akanga ava kuda kutora nyika, naizvozvo ndakaenda kugomo reShimu, ndikatora zvinyorwa zvose izvo Amaroni akanga aviga kunaIshe."
                }
            ]
        },
        "/study/scriptures/bofm/morm/5": {
            "uri": "/study/scriptures/bofm/morm/5",
            "title": "Mormoni 5",
            "data_type": "chapter",
            "chapter_name": "Chitsauko 5",
            "chapter_summary": [
                "Mormoni anotungamira zvakare maNifai nemauto avo mukurwa kweropa nekudeuka kweropa—Bhuku raMormoni richauya kuzopwisa yose Israeri kuti Jesu ndiye Kristu—Pamusana pekusatenda kwavo, maRamani achapararira uye Mweya ucharega kushanda navo—Vachatambira vhangeri kubva kumaJentairi mumazuva ekupedzisira. Zvingangove makore 375 kusvika ku384 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvakaitika kuti ndakaenda mukati memaNifai, ndikatendeuka pamhiko chandakanga ndaita kuti handichazovayamura; uye vakandipa zvakare kuti nditungamire mauto avo, nokuti vaitarisira kwandiri sekunge ndingakwanise kuvabvisa mumatambudziko avo."
                },
                {
                    "number": 2,
                    "text": "Asi tarisai, ndakanga ndisina ruvimbo, nokuti ndaiziva kutonga kwaIshe kwaiuya kwavari; nokuti havana kunge vatendeuka muzvitadzo zvavo, asi vaingotambudzikira upenyu hwavo vasingadaidzire kuna Iye akavasika."
                },
                {
                    "number": 3,
                    "text": "Uye zvakaitika kuti maRamani akativinga zvakare zvatakanga tatizira kuguta reJorodhani; asi tarisai, vakatinhirwa shure zvekuti havana kutora guta iri panguva iyoyo."
                },
                {
                    "number": 4,
                    "text": "Uye zvakaitika kuti vakativinga zvakare, uye tikadzivirira guta iri. Uye kwakange kuine mamwe maguta akanga akachengetwa nemaNifai, kusimba kwawo kwakavatadzisa kuti vapinde mukati menyika, kuti vanoparadza vagari venyika yedu."
                },
                {
                    "number": 5,
                    "text": "Asi zvakaitika kuti yose nzvimbo yataipfuura nemo, uye vanhu vemo vasina kuungana pamwechete, vakaparadzwa nemaRamani, uye misha yavo nemadhorobha avo, zve nemaguta zvakapiswa nemoto; saka mazana matatu emakore nemakumi manomwe ane mapfumbamwe akapfuura."
                },
                {
                    "number": 6,
                    "text": "Uye zvakaitika kuti mugore remazana matatu nemakumi masere maRamani vakativinga zvakare kuzorwa, uye tikavarwisa pasina kutya takashinga; asi zvakashaya maturo, nokuti vakanga vakawanda zvekuti vaitoita zvekutsika maNifai netsoka."
                },
                {
                    "number": 7,
                    "text": "Uye zvakaitika kuti takatiza zvakare, avo vakamhanya kupfuura maRamani vakapona, uye vakatadza kusiya maRamani vakarakashwa vakaparadzwa."
                },
                {
                    "number": 8,
                    "text": "Uye zvino tarisai, ini Mormoni, handidi kuti ndimise mwoyo yevanhu nokuisa pamberi pavo ropa nokudeuka kweropa kwakadaro kuipa sezvakaiswa pamberi pemaziso angu; asi ini, nokuziva kuti zvinhu izvi zvakafanira chokwadi kuitwa kuti zvizivikanwe, nekuti zvose zvinhu zvakavanzwa zvinofanira kuziviswa pachena pamatenga edzimba—"
                },
                {
                    "number": 9,
                    "text": "Uye nokutiwo ruzivo rwezvinhu izvi rwakafanira kuuya kune vakasara vevanhu ava, nokumaJentairiwo, avo vakanzi naIshe vachaita kuti vanhu ava vapararire, uye vanhu ava vasingazoverengwa sechinhu pakati pavo—naizvozvo ndinonyora chidimbu chete, ndisingaedze kupa rungano rwuzere rwezvinhu zvandaona, pamusana pemurairo wandatambira, nokutiwo musanyanye kusuwa zvakanyanya pamusoro pekuipa kwevanhu ava."
                },
                {
                    "number": 10,
                    "text": "Uye zvino tarisai, izvi ndiri kuzvitaura kumbeu yavo, nekuvaJentairiwo vane hany’a nemba yaIsraeri, vanoziva nekuona kunobva maropafadzo avo."
                },
                {
                    "number": 11,
                    "text": "Nokuti ndinoziva kuti ivavo vanosuwira dambudziko remba yaIsraeri; hongu, kuti vanosuwira kuparadzwa kwevanhu ava; vanosuwa kuti vanhu ava havana kutendeuka zvekuti vangadai vakagumbatirwa mumaoko aJesu."
                },
                {
                    "number": 12,
                    "text": "Zvino zvinhu izvi zviri kunyorerwa vakasara vemba yaJakobo; uye zviri kunyorwa netsika iyi, nokuti zvinozivikanwa naMwari kuti kuipa kwavo hakuiti kuti zvinhu zviende kwavari; uye zvinovigwa kuna Ishe kuti zvigozouya nenguva yavo."
                },
                {
                    "number": 13,
                    "text": "Uye uyu ndiwo murairo wandatambira; uye tarisai, zvichauya maererano nemurairo waIshe, kana azviona zvakafanira, muuchenjeri hwavo."
                },
                {
                    "number": 14,
                    "text": "Uye tarisai, vachaenda kune avo vemaJuda vasingatende; uye pamusana pekuda uku vachaenda—kuti vanyengetedzwe kuti Jesu ndiye Kristu, Mwanakomana waMwari vapenyu; kuti Baba vaunze, kuburikidza nekune Wavanodisisa, chinangwa chavo chikuru chokusingapere, mukudzorera pakare maJuda, kana imba yose yaIsraeri, kunyika yenhaka yavo, yavakapiwa naIshe Mwari vavo, mukuzadzikiswa kwechibvumirano chavo."
                },
                {
                    "number": 15,
                    "text": "Uye kutiwo mbeu yevanhu ava inyatsotenda zvizere vhangeri ravo, richaenda kwavari richibva kumaJentairi; nokuti vanhu ava vachange vakapararira, uye vachave vatema, vane tsvina, uye vanhu vanosemesa, kupfuura chii zvacho chati chambove pakati pedu, hongu, kana chakambove pakati pemaRamani, uye zvichikonzerwa nokusatenda kwavo nokunamata mifananidzo."
                },
                {
                    "number": 16,
                    "text": "Nokuti tarisai, Mweya waIshe wakatorega kare kushanda nemadzibaba avo; uye havana Kristu naMwari munyika; uye vanopupurutswa nemhepo kunge hundi."
                },
                {
                    "number": 17,
                    "text": "Vakambenge vari vanhu vaifadza, uye vaina Kristu semufudzi wavo; hongu, vakanga vachitungamirwa naMwari Baba."
                },
                {
                    "number": 18,
                    "text": "Asi zvino, tarisai, vave kutungamirwa naSatani, sekuurutswa kunoitwa hundi nemhepo, uye kana sekukandwa kunoitwa ngarava nemasaisai, kana isina mutsigiso, kana kuti isina chimwe chinhu chekuifambisa; uye sezvainenge yakaita, ndizvo zvavanenge vakaita."
                },
                {
                    "number": 19,
                    "text": "Uye tarisai, Ishe vakavachengetera maropafadzo avo, avangadai vakagashira munyika, kuitira maJentairi vachatora nyika."
                },
                {
                    "number": 20,
                    "text": "Asi tarisai, zvichaitika kuti vachatinhwa vakapararaniswa nemaJentairi, uye shure kwekunge vatinhwa nekupararaniswa nemaJentairi, tarisai, zvino Ishe ndipo pavacharangarira chibvumirano chaakaita naAbrahama nekuimba yose yaIsraeri."
                },
                {
                    "number": 21,
                    "text": "Uye Ishe vacharangarirawo minamato yevakarurama, yavakavaitira kwaari."
                },
                {
                    "number": 22,
                    "text": "Uye zvino, imi maJentairi, mungamisikidzane sei nesimba raMwari, kunze kwekuti mutendeuke mubve kunzira dzenyu dzakaipa?"
                },
                {
                    "number": 23,
                    "text": "Hamuzive here imi kuti muri mumaoko aMwari? Hamuzive here iye ane simba rose, uye pakuraira kwake kukuru nyika ichapetwa serukukwe?"
                },
                {
                    "number": 24,
                    "text": "Naizvozvo, tendeukai imi, uye muzvirereke pamberi pake, nokuti angangouya akazokurangai—nokuti vakasara vembeu yaJakobo vangangofamba mukati menyu seshumba, vakakubvarura bvarurai kuita zvidimbu, uye hapana anokuponesai."
                }
            ]
        },
        "/study/scriptures/bofm/morm/6": {
            "uri": "/study/scriptures/bofm/morm/6",
            "title": "Mormoni 6",
            "data_type": "chapter",
            "chapter_name": "Chitsauko 6",
            "chapter_summary": [
                "MaNifai anoungana kunyika yeKumora mukurwa kwokupedzisira—Mormoni anoviga zvinyorwa zvinoera muGomo reKumora—MaRamani anokunda, rudzi rwaNifai rwunoparadzwa—Mazana ezviuru vanouraiwa nemunondo. Zvingangove makore 385 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino ndinopedza zvinyorwa zvangu maererano nokuparadzwa kwevanhu vangu, maNifai. Uye zvakaitika kuti takafora tichienda kumaRamani."
                },
                {
                    "number": 2,
                    "text": "Uye ini, Mormoni, ndakanyora tsamba kuna mambo wamaRamani, ndichimukumbira kuti atibvumire kuti tiunganidze pamwechete vanhu vedu munyika yeKumora, pedyo negomo rainzi Kumora, kuti tigorwa zvakare."
                },
                {
                    "number": 3,
                    "text": "Uye zvakaitika kuti mambo wemaRamani akabvuma zvataida."
                },
                {
                    "number": 4,
                    "text": "Uye zvakaitika kuti takafora tichienda kunyika yeKumora, tikamisa matende edu takatenderedza gomo reKumora; rakanga riri munyika yemvura yakawanda, nzizi, nezvisipiti; zve apa ndipo patakatarisira kukunda maRamani."
                },
                {
                    "number": 5,
                    "text": "Uye zvino makore mazana matatu namakumi masere namana apfuura, takanga taunganidza vanhu vedu vose vakanga vasara munyika yeKumora."
                },
                {
                    "number": 6,
                    "text": "Uye zvakaitika kuti apo takanga taunganidza vanhu vedu munyika yeKumora, tarisai ini Mormoni, ndakatanga kukwegura; uye ndichiziva kuti kwaiva kurwisa kwavanhu vangu kwokupedzisira, somunhu akanga arairwa naIshe kuti ndisabvumire kuti zvinyorwa zvakanga zvapiwa isu namadzibaba edu, izvo zvaiera, kuti zviwire mumaoko emaRamani (nokuti maRamani aizozviparadza) naizvozvo ndakaita chinyorwa ichi kubva kune mahwendefa aNifai, ndikazviviga mugomo reKumora zvinyorwa zvose zvakanga zvapiwa kwandiri noruoko rwaIshe, kunze kwezvinyorwa zvishoma izvi zvandakapa mwanakomana wangu, Moronai."
                },
                {
                    "number": 7,
                    "text": "Uye zvakaitika kuti vanhu vangu, nevakadzi vavo navana vavo, vakaona mauto emaRamani achifora achiuya kwavari; nokutya kukuru kworufu uko kunozadza zvipfuva zvavakaipa, vakamirira kuti vavagamuchire."
                },
                {
                    "number": 8,
                    "text": "Uye zvakaitika kuti vakauya kuti vazotirwisa, zve mweya wose wakazadzwa nokutya nokuda kwokuwanda kwavo."
                },
                {
                    "number": 9,
                    "text": "Uye zvakaitika kuti vakawira pavanhu vangu neminondo, nouta, nemiseve, namatemo, nezvombo zvose zvehondo."
                },
                {
                    "number": 10,
                    "text": "Uye zvakaitika kuti vanhu vangu vakawisirwa pasi, hongu, kunyange zviuru zvangu gumi izvo zvakange zvineni, ini ndikawira pakati pavo ndakuvadzwa; vakapfuura nepandakanga ndiri asi havana kundipfuudza."
                },
                {
                    "number": 11,
                    "text": "Uye apo vakanga vaenda vachiuraya vanhu vangu vose kunze kwavanokwana makumi maviri navana, (pakati pavo pakanga pano mwanakomana wangu Moronai) uye isu takanga tararama pavanhu vedu vakafa, takaona mangwana acho, apo maRamani akanga adzokera kumakamba avo, kubva pamusoro pegomo reKumora, zviuru gumi zvevanhu vangu avo vakanga vaurayiwa vachitungamirirwa neni."
                },
                {
                    "number": 12,
                    "text": "Uye zvakare takaona zviuru gumi zvevanhu vangu zvaitungamirwa nomwanakomana wangu Moronai."
                },
                {
                    "number": 13,
                    "text": "Uye tarisai, zviuru gumi zviye zvaGidhigidhona zvakanga zvafa, iyewo ari pakati pavo."
                },
                {
                    "number": 14,
                    "text": "Uye Rama akanga afa navanhu vake zviuru gumi; Girgari akanga afa nezviuru gumi zvavanhu vake; zve Rimuha akanga afa nezviuru gumi zvevanhu vake; naJenemu akanga afa nezviuru gumi zvavanhu vake; naKumenaiha; naMoronaiha, naAndionumu, naShibhuromu, naShemi, naJoshi, vakanga vafa nezviuru gumi zvemumwe nomumwe wavo."
                },
                {
                    "number": 15,
                    "text": "Uye zvakaitika kuti kwakanga kune vamwe gumi vakanga vafa nomunondo, nezviuru gumi zvavo pamunhu; hongu, kunyange vose vanhu vangu, kunze kwavaye makumi maviri namana vakanga vaneni, navashoma vakanga vatizira kunyika dziri kuchamhembe, neavo vashoma vakanga vaenda kumaRamani, vakange vafa; nyama yavo, mapfupa, neropa ravo zvakanga zvakangoti kata-kata nenyika, zvakasiiwa namaoko akavauraya kuti vamweuke vari panyika, kuti vadzokere kuvhuramai vavo."
                },
                {
                    "number": 16,
                    "text": "Uye mweya wangu wakarwadziwa zvikuru pamusana, pokuuraiwa kwavanhu vangu, ndikachema:"
                },
                {
                    "number": 17,
                    "text": "Imi makanaka, ko makagobva sei munzira dzaIshe! Imi makanaka, ko makagoramba seiko iye Jesu, akamira namaoko akatambanudzwa kuti akugamuchirei!"
                },
                {
                    "number": 18,
                    "text": "Tarisai, dai musina kuita izvi, mungadai musina kupunzika. Asi tarisai, makapunzika, uye ndinochema pamusana pokurasikirwa nemi."
                },
                {
                    "number": 19,
                    "text": "Imi makanaka vanakomana navanasikana, imi vana baba navana mai, imi varume namadzimai, imi makanaka, ko zvino makapunzika wani!"
                },
                {
                    "number": 20,
                    "text": "Asi tarisai, maenda, uye kusuwa kwangu hakungakudzorei."
                },
                {
                    "number": 21,
                    "text": "Uye zuva richasvika zvino kuti miviri yenyu inofa itore isingafe, kuti miviri ino iyi iri kuora isaore; kuti ipapo muzomira pachigaro chokutonga chaKristu, kuti mugotongwa maererano nemabasa enyu; kuti kana muri vatsvene, ipapo muchakomborerwa pamwechete nemadzibaba enyu ayo akaenda pamberi penyu."
                },
                {
                    "number": 22,
                    "text": "Dai makanga makatendeuka kuparadzwa kukuru uku kusati kwauya kwamuri. Asi tarisai, maenda, uye Baba, hongu, Baba Vokusingaperi vokudenga, vanoziva zvamuri; uye vanoita kwamuri maererano nekururama kwavo netsitsi."
                }
            ]
        },
        "/study/scriptures/bofm/morm/7": {
            "uri": "/study/scriptures/bofm/morm/7",
            "title": "Mormoni 7",
            "data_type": "chapter",
            "chapter_name": "Chitsauko 7",
            "chapter_summary": [
                "Mormoni anokoka maRamani emazuva okupedzisira kuti vatende muna Kristu, vagamuchire vhangeri rake, vagoponeswa—Avo vose vanotenda Bhaibheri vanozotenda Bhuku raMormoni. Zvingangove makore 385 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino, tarisai, ndichataura kune zvimwe zvizvarwa zvavanhu ava izvo zvakasara; kana zvikaitika kuti Mwari vavape mazwi angu, kuti vagoziva nezvezvinhu zvamadzibaba avo; hongu, ndinotaura kwamuri, imi vechizvarwa cheimba yaIsraeri; aya ndiwo mazwi andinotaura:"
                },
                {
                    "number": 2,
                    "text": "Zivai kuti muri veimba yaIsraeri."
                },
                {
                    "number": 3,
                    "text": "Zivai kuti munofanira kuuya mutendeuke, kana kuti hamuzoponeswa."
                },
                {
                    "number": 4,
                    "text": "Zivai kuti munofanira kuisa pasi zvombo zvenyu zvehondo, uye musazofara zvakare mukudeura ropa, musazozvitora zvakare, kunze kwokunge Mwari vakurairai."
                },
                {
                    "number": 5,
                    "text": "Zivai kuti munofanira kuziva madzibaba enyu, mutendeuke kubva muzvivi zvenyu nokuipa kwenyu, uye mutende muna Jesu Kristu, kuti ndiye Mwanakomana waMwari, uye kuti akauraiwa namaJuda, uye nesimba raBaba akamuka zvakare, nokudaro akawana kukunda guva; uye maari kuruma kwerufu kuchamedzwa."
                },
                {
                    "number": 6,
                    "text": "Uye anounza kumutswa kwevakafa, kunoita kuti munhu agomutswa kuti amire pamberi pachigaro chokutonga kwake."
                },
                {
                    "number": 7,
                    "text": "Uye akaunza rununuro rwepasi, runoita kuti uyo anozoonekwa asina mhosva pamberi pake nezuva rokutongwa achazogara naMwari muumambo hwavo, kuti aimbe dzimbo dzisingaperi dzokumurumbidza navaimbi vokumusoro, kuna Baba, nokune Mwanakomana, nekune Mweya Mutsvene, zvinova Mwari mumwechete, mukufara kusina magumo."
                },
                {
                    "number": 8,
                    "text": "Nokudaro tendeukai, mubhabhatidzwe muzita raJesu, mugobatirira pavhangeri raKristu, iro richaiswa pamberi penyu, kwete muchinyorwa chino chete asi muchinyorwa chichauya kumaJentairi kubva kumaJuda, chiri icho chinyorwa chichabva kumaJentairi chichiuya kwamuri."
                },
                {
                    "number": 9,
                    "text": "Nokuti tarisai, izvi zvakanyorwa kuitira kuti imi muzvitende; kana mukatenda izvozvo muchatenda izviwo; uye kana muchinge matenda muchaziva zvakare nezvemadzibaba enyu, nemabasa anoshamisa zvikuru akaitwa nesimba raMwari pakati pavo."
                },
                {
                    "number": 10,
                    "text": "Uye muchaziva zve kuti muri zvizvarwa zvembeu yaJakobo; naizvozvo munoverengwa pamwechete navanhu vechibvumirano chokutanga; uye mukava munotenda munaKristu, mukabhabhatidzwa, kekutanga nemvura, kwozouya moto noMweya Mutsvene, muchiteedza mufananidzo woMuponesi wedu, maererano neizvo akatituma, zvichazova zvichakunakirai nezuva rokutongwa. Ameni."
                }
            ]
        },
        "/study/scriptures/bofm/morm/8": {
            "uri": "/study/scriptures/bofm/morm/8",
            "title": "Mormoni 8",
            "data_type": "chapter",
            "chapter_name": "Chitsauko 8",
            "chapter_summary": [
                "MaRamani anotsvaka nokuparadza maNifai—Bhuku raMormoni richauya kuburikidza nesimba raMwari—Matambudziko kune avo vanoshatirwa nekukanganisa basa raMwari—Zvinyorwa zvemaNifai zvichauya muzuva iro rokuipa, kuderera murutendo netsika, nekurasika. Zvingangove makore 400 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Tarisai ini Moronai, ndinopedzisa chinyorwa chababa vangu, Mormoni. Tarisai, ndine zvinhu zvishoma zvekunyora, izvo zvinhu zvandakarairwa nababa vangu."
                },
                {
                    "number": 2,
                    "text": "Uye zvino zvakaitika kuti shure kwekurwa kukuru kunotyisa paKumora, tarisai, maNifai ayo akanga atizira akananga kuchamhembe akavhimwa nemaRamani, kusvika vose zvavo vaparadzwa."
                },
                {
                    "number": 3,
                    "text": "Uye baba vangu vakaurayiwawo, ini ndakasara ndega kuti ndinyore zvinhu zvinopisa tsitsi zvekuparadzwa kwevanhu vangu. Asi tarisai, vakaenda, uye ndinozadzikisa mirairo yababa vangu. Kana vachandiurayawo, handizive."
                },
                {
                    "number": 4,
                    "text": "Naizvozvo ndichanyora zvinyorwa ndigozvicherera pasi; kana dai ndikazoenda zvinenge zvisinei."
                },
                {
                    "number": 5,
                    "text": "Tarisai, baba vangu vakaita chinyorwa ichi, vakanyora zvinangwa zvazvo. Uye tarisai, ndainyora dai ndanga ndiine nzvimbo pamahwendefa, asi handina; kana dare handina, nokuti ndiri ndoga. Baba vangu vakauraiwa muhondo, nehama dzangu dzose, zvino handina shamwari kana kwokuenda; uye kuti Ishe vachabvuma kuti ini ndirarame kwenguva yakadii handizive."
                },
                {
                    "number": 6,
                    "text": "Tarisai, makore mazana mana apfuura kubvira kuuya kwaIshe Muponesi vedu."
                },
                {
                    "number": 7,
                    "text": "Uye tarisai, maRamani akavhima vanhu vangu, maNifai, guta neguta, nzvimbo nenzvimbo, kusvikira kusisina; kupunzika kwavo kukuru; hongu, kuparadzwa kukuru uye kunoshamisa kwakaitika kuvanhu vangu, maNifai."
                },
                {
                    "number": 8,
                    "text": "Uye tarisai, ruoko rwaIshe rwakazviita. Uye tarisai zve, maRamani pahondo pachawo; nyika yose yangova neumhondi nokudeuka kweropa; uye hapana anoziva kupera kwehondo."
                },
                {
                    "number": 9,
                    "text": "Uye zvino, tarisai, handichataura zvimwe pamusana pavo, nokuti hakuna mumwe akapona kunze kwamaRamani namakororo avo vachiri kurarama panyika."
                },
                {
                    "number": 10,
                    "text": "Uye hapana kana mumwe anoziva Mwari vechokwadi kunze kwevadzidzi vaJesu, avo vakagara munyika kusvikira pava nokuipa kukuru kuti Ishe havana kuzoita kuti varambe vari pakati pevanhu; uye kana kuti vachiri pano pasi hakuna munhu anoziva."
                },
                {
                    "number": 11,
                    "text": "Asi tarisai, baba vangu pamwe neni takavaona, uye vakaparidza kwatiri."
                },
                {
                    "number": 12,
                    "text": "Uye ani zvake anogamuchira zvinyorwa izvi, asingazozvishora nokuda kwezvinhu zvakakanganiswa zviri mazviri, iyeye achaziva zvinhu zvikuru kupfuura izvozvi. Tarisai, ndini Moronai; uye dai zvaibvira, ndaiita kuti muzive zvinhu zvose."
                },
                {
                    "number": 13,
                    "text": "Tarisai, ndinopedzisa kutaura maererano nevanhu ava. Ndiri mwanakomana waMormoni, baba vangu vakanga vari chizvarwa chaNifai."
                },
                {
                    "number": 14,
                    "text": "Uye ndini mumwecheteyo akaviga zvinyorwa izvi kuna Ishe; mahwendefa aya haakoshi, nokuda kwomurairo waIshe. Nokuti zvechokwadi akati hakuna munhu anozova nawo kuti awane upfumi; asi kuti zvinyorwa izvi zvinhu zvinokosha zvikuru, uye achazozviunza pachena, iyeye Ishe achamukomborera."
                },
                {
                    "number": 15,
                    "text": "Nokuti hakuna kana mumwe ane simba rokuzviunza pachiedza kunze kwokunge aripihwa naMwari; nokuti Mwari vanoda kuti zviitwe neziso rakatarisa pakubwinya kwavo chete, kana magariro akanaka evanhu vaMwari avo vechipikirwa vakare vagara vapararira kubvira kare."
                },
                {
                    "number": 16,
                    "text": "Uye akakomborerwa uyo achaunza zvinhu izvi pachiedza; nokuti zvichaunzwa kubva kurima kuuya muchiedza, maererano neshoko raMwari; hongu, zvichaunzwa kubva muvhu, uye zvichavhenekera mune rima, zvigozivikanwa nevanhu; uye zvichaita kuburikidza nesimba raMwari."
                },
                {
                    "number": 17,
                    "text": "Uye kana pane zvakakanganiswa kukanganisa kwomunhu. Asi tarisai, hatizivi chakakanganiswa; zvisinei Mwari vanoziva zvinhu zvose; naizvozvo, uyo anoshora, ngaave anogara akaziva kuti kuchave nenjodzi yemoto wegehena."
                },
                {
                    "number": 18,
                    "text": "Uye uyo anoti: Ndiratidzei ini, kana kuti ucharohwa—muchenjererei kuti angangoitisa vanhu izvo zvakarambidzwa naIshe."
                },
                {
                    "number": 19,
                    "text": "Nokuti tarisai, uyo anokurumidza kutonga naiye achakurumidza kutongwawo, mubairo wake uchaenzanirana namabasa ake; naizvozvo, uyo anorova achazorohwawo, naIshe."
                },
                {
                    "number": 20,
                    "text": "Tarisai zvinotaurwa nemagwaro—munhu haazorovi, kana kutonga; nokuti kutonga ndokwangu, Ishe vanodaro, nokutsiva ndokwangu zvakare, uye ndicharipira ini."
                },
                {
                    "number": 21,
                    "text": "Uye uyo achafema kutsamwa nokuita nharo nebasa raIshe, nokupikisa vanhu vechibvumirano vaIshe avo vemba yaIsraeri, uye achiti: Tichaparadza basa raIshe, uye Ishe havacharangarira chibvumirano chavakaita kune vemba yaIsraeri—iye ari munjodzi yokutemwa nokukandwa mumoto."
                },
                {
                    "number": 22,
                    "text": "Nokuti chinangwa chaIshe chokusingaperi chichaenderera mberi, kusvikira zvivimbiso zvavo zvose zvazadzikiswa."
                },
                {
                    "number": 23,
                    "text": "Nzverai huporofita hwaIsaya. Tarisai, handikwanise kuzvinyora. Hongu, tarisai ndinoti kwamuri, vatendi vakatungamira mberi kwangu, avo vakambogara munyika ino, vachachema, hongu, kunyange kubva muguruva vachachema kuna Ishe; uye Ishe vachirarama vacharangarira chibvumirano chavakaita navo."
                },
                {
                    "number": 24,
                    "text": "Uye vanoziva minamato yavo, kuti vakanga vachinamatira hama dzavo. Uye vanoziva kutenda kwavo, nokuti muzita ravo vaisimudza makomo; nomuzita ravo vaiita kuti nyika indengendeke; zve nesimba reshoko ravo vaiita kuti matorongo akoromoke; hongu, kunyange moto muzhinji hawaivapisa, kana mhuka dzesango, kunyange nyoka dzine uturu hadzaivakwanisa nenzira yesimba reshoko ravo."
                },
                {
                    "number": 25,
                    "text": "Uye tarisai, minamato yavo yakanga yakamirira iye kuti Ishe vagobvumira kuti zvinhu izvi zviuye."
                },
                {
                    "number": 26,
                    "text": "Uye hakuna anofanira kuti hazviuye, nokuti zvechokwadi zvichauya, nokuti Ishe vakazvitaura; nokuti kubva pasi zvichauya, noruoko rwaIshe, hakuna achazvirambidza; uye zvichauya pazuva iro richanzi zvishamiso zvabviswa; zvichauya kunyange munhu achataura kubva mukufa."
                },
                {
                    "number": 27,
                    "text": "Uye zvichauya pazuva iro ropa revatendi richachema kuna Ishe, nokuda kwezvikwata zvemuruvande nemabasa erima."
                },
                {
                    "number": 28,
                    "text": "Hongu, zvichauya pazuva iro simba raMwari richarambwa, chechi dzichasvibiswa nokusimudzira kuzvikudza mumwoyo yavo; hongu, kunyange pazuva iro vatungamiri vechechi nevadzidzisi vachasimuka mukuzvikudza mumwoyo yavo, kunyange nokuchiva vechechi avo."
                },
                {
                    "number": 29,
                    "text": "Hongu, zvichauya pazuva iro kuchanzwika nezvemoto, nemadutu emhepo, nokunhuhwa kwemoto munyika dzevamwe;"
                },
                {
                    "number": 30,
                    "text": "Uye kuchanzwikawo hondo, runyerekupe rwehondo, nokundengendeka kwenzvimbo dzakasiyana-siyana."
                },
                {
                    "number": 31,
                    "text": "Hongu, zvichauya pazuva iro kuchave nokusvibiswa kukuru kwenyika; kuchave nokupondana, nokupamba, nokunyepa, nokunyengedza, noupombwe nokumwe kutadza kwose kwakaipisisa; apo kuchave nevazhinji vachati, Ita izvi, kana ita izvo, hazvina mhosva, nokuti Ishe vachazvitunha pazuva rokupedzisira. Asi vane nhamo ivavo, nokuti vari mugomba remarwadzo nokusungwa muzvakaipa."
                },
                {
                    "number": 32,
                    "text": "Hongu, zvichauya pazuva iro panenge pane kereke dzinenge dzavakwa idzo dzichati: Uyai kwandiri, nokuda kwemari yenyu zvivi zvenyu zvicharegererwa."
                },
                {
                    "number": 33,
                    "text": "Imi vanhu vakaipisisa nevanhu vasinganzwisise, ko makavakirei chechi kuti mugowana upfumi? Ko sei makashandura mazwi matsvene aMwari, kuti muunze kuraswa pamweya yenyu? Tarisai, tarisai pane zvakazarurwa zvaMwari; nokuti tarisai, nguva ichasvika pazuva iroro apo zvinhu zvose izvi pazvichazadzikiswa."
                },
                {
                    "number": 34,
                    "text": "Tarisai, Ishe vakandiratidza zvinhu zvikuru zvinoshamisa maererano neizvo zviri pedyo kuuya, pazuva iro zvinhu zvose izvi zvichauya kwamuri,"
                },
                {
                    "number": 35,
                    "text": "Tarisai, ndinotaura kwamuri semuripo, asi hamupo. Asi tarisai, Jesu Kristu akuratidzai kwandiri, uye ndinoziva kuita kwenyu."
                },
                {
                    "number": 36,
                    "text": "Uye ndinoziva kuti munofamba mukuzvikudza kwemwoyo yenyu; hakuna mumwe kunze kwevashoma avo vasingazvisimudzire pakuzvikudza mumwoyo yavo, mukupfeka nguwo dzakanaka chaizvo, nomukuchiva, nokunetsana, nokushora, nokuvengana nokumwe kuipa kwose; uye chechi dzenyu, hongu, ose zvawo, asvibiswa pamusana pekuzvikudza kwemwoyo yenyu."
                },
                {
                    "number": 37,
                    "text": "Nokuti tarisai, munoda mari, nezvamuinazvo, nenguwo dzenyu dzakanaka, nokushongedza makereke enyu, kupfuura kuda kwamunoita varombo nevanoshaya, varwere nevanotambudzika."
                },
                {
                    "number": 38,
                    "text": "Imi tsvina, imi vanyengedzi, imi vadzidzisi, munozvitengesa nokuda kwezvinoora, seiko masvibisa chechi tsvene yaMwari? Seiko muchinyara kutakura zita raKristu? Seiko musingafunge kuti kufara kusingapere kukuru pane kusuwa kusina magumo—nokuda kukudzwa kwenyika?"
                },
                {
                    "number": 39,
                    "text": "Seiko muchizvishongedza nezvisina upenyu, asi muchibvumira kuti vane nzara, nevanoshaya, nevasina kupfeka, nevanorwara nevakaremara vapfuure nepamuri, musingavatarise?"
                },
                {
                    "number": 40,
                    "text": "Hongu, sei muchivaka kuipa kwenyu kwemuchivande kuti muwane, muchiita kuti shirikadzi dzicheme kuna Ishe, uye nenherera kuti dzicheme pamberi paIshe, uye zvakare neropa remadzibaba avo nevarume vavo kuti richeme kuna Ishe kubva pasi, kuti vakutsividzei?"
                },
                {
                    "number": 41,
                    "text": "Tarisai, munondo wokutsividza wakarembera pamusoro penyu; uye nguva iri pedyo kusvika yokutsividza ropa revatendi pamusoro penyu, nokuti haachada kunzwa kuchema kwavo."
                }
            ]
        },
        "/study/scriptures/bofm/morm/9": {
            "uri": "/study/scriptures/bofm/morm/9",
            "title": "Mormoni 9",
            "data_type": "chapter",
            "chapter_name": "Chitsauko 9",
            "chapter_summary": [
                "Moronai anoshevedza vasingatendi muna Kristu kuti vatendeuke—Anotaura pamusana paMwari vezvishamiso, vanozarurira nokudurura zvipo nezviratidzo kune avo vakatendeseka—Zvishamiso zvinomira nokusatenda—Zviratidzo zvinotevera avo vanotenda—Vanhu vanokurudzirwa kuti vave noungwaru uye vachengete mirairo. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino, ndinotaura zve maererano neavo vasingatendi muna Kristu."
                },
                {
                    "number": 2,
                    "text": "Tarisai, muchatenda here pazuva renyu rekurangwa—tarisai, apo Ishe pavachauya, hongu, kunyangwe pazuva guru iro nyika ichapetwa serukukwe, zvinhu zvose zvichanyungudika nokupisa kukuru, hongu, pazuva iroro guru ramuchaunzwa kuzomira pamberi peGwayana raMwari—zvino muchati here hakuna Mwari?"
                },
                {
                    "number": 3,
                    "text": "Zvino muchazoenderera mberi muchiramba Kristu here, kana kuti mungaone Gwayana raMwari? Munofunga kuti muchagara naye here muchiziva mhosva yenyu? Munofunga here kuti mungafarire kugara noMunhu mutsvene iyeyo, iyo mweya yenyu ichiziva mhosva yenyu yekuti maigarotyora mitemo yake?"
                },
                {
                    "number": 4,
                    "text": "Tarisai, ndinoti kwamuri muchazova munosuwa zvikuru kuti mugare naMwari vatsvene avo vakarurama, muchiziva kusviba kwenyu pamberi pavo, mungatoda kuti mugare nemweya yakaraswa mugehena."
                },
                {
                    "number": 5,
                    "text": "Nokuti tarisai, pamuchaunzwa kuti muone kusasimira kwenyu pamberi paMwari, uye zvakare noukuru hwaMwari, noutsvene hwaJesu Kristu, zvichamutsa rimi remoto risingadzimurike pamuri."
                },
                {
                    "number": 6,
                    "text": "Zvino imi musingatendi, tendeukirai kuna Ishe; chemai zvikuru kuna Baba muzita raJesu, kuti zvimwe mungaonekwe musina kana vara, makachena, makarurama, mashambidzwa neropa reGwayana, nezuva guru iroro rokupedzisira."
                },
                {
                    "number": 7,
                    "text": "Uye zvakare ndinotaura kwamuri imi munoramba zvakazarurwa zvaMwari, muchiti zvakapera, uye muchiti hapana zvakazarurwa, kana huporofita, kana zvipo, kana kuporesa, kana kutaura nendimi, nokududzirwa kwendimi."
                },
                {
                    "number": 8,
                    "text": "Tarisai ndinoti kwamuri, uyo anoramba zvinhu izvi haazive vhangeri raKristu; hongu, haana kuverenga magwaro; kana zvakadaro, haanzwisisi."
                },
                {
                    "number": 9,
                    "text": "Nokuti hativerenge here kuti Mwari ndivo vamwechetevo nezuro, nhasi, nokusingaperi, uye mavari hamuna kana kakushanduka kana mumvuri wekushanduka?"
                },
                {
                    "number": 10,
                    "text": "Uye zvino, kana muchifungidzira pachenyu mwari anoshanduka, anova asiri munhu anoramba ari zvaari, zvino mazvifungidzira mwari asiri Mwari wezvishamiso."
                },
                {
                    "number": 11,
                    "text": "Asi tarisai, ndichakuratidzai Mwari vezvishamiso, kana Mwari vaAbrahama, naMwari vaIsaka, naMwari vaJakobo; uye anova ndivo Mwari vamwechete ivavo vakasika denga nenyika, nezvinhu zvose zviri mazviri."
                },
                {
                    "number": 12,
                    "text": "Tarisai, vakasika Adama, nenzira yaAdama kukauya kupunzika kwevanhu. Nokuda kwekupunzika kwevanhu kwakauya Jesu Kristu, Baba neMwanakomana; uye nokuda kwaJesu Kristu kwakauya rununuro rwavanhu."
                },
                {
                    "number": 13,
                    "text": "Uye nokuda kwerununuro rwavanhu, urwoo rwakauya naJesu Kristu, vanounzwa zvakare pamberi paIshe; hongu, iyi ndiyo nzira yokuti vanhu vose varegererwe, nokuti rufu rwaKristu rwunounza kumutswa kwevakafa, kunounza rununuro kubva muhope dzisingaperi, munhu wose achamutswa kubva pakurara ikoku nesimba raMwari hwamanda paicharira; vachabuda, vose vaduku navakuru, vose vachamira pamberi pechigaro chavo chokutonga, vadzikinurwa nokusunungurwa kubva mungetani dzokusingaperi dzerufu, rwunova rufu rwenyama."
                },
                {
                    "number": 14,
                    "text": "Uye kwozouya kutonga kweUyo Mutsvene pavari; kwozouya nguva yokuti uyo ane tsvina acharamba aine tsvina; uyo mutsvene acharamba ari mutsvene; uyo anofara acharamba achifara; uye uyo akasuwa acharamba akasuwa."
                },
                {
                    "number": 15,
                    "text": "Uye zvino, imi mose mazvifungira mwari uyo asingakwanise kuita zvishamiso, ndinokubvunzai imi, zvinhu zvose izvi zvati zvaitika here, zvandataura nezvazvo? Magumo ati asvika here? Tarisai ndinoti kwamuri, Kwete; uye Mwari havana kurega kuva Mwari vezvishamiso."
                },
                {
                    "number": 16,
                    "text": "Tarisai, hazvishamise here mumaziso medu zvinhu zvakaitwa naMwari? Hongu, ko ndiani anokwanisa kunzwisisa mabasa aMwari anoshamisa?"
                },
                {
                    "number": 17,
                    "text": "Ndiani achati changa chisiri chishamiso kuti neizwi ravo denga nenyika zvakavepo; uye nesimba rezwi ravo munhu akasikwa kubva paguruva renyika; uye nesimba reshoko ravo zvishamiso zvakaitwa?"
                },
                {
                    "number": 18,
                    "text": "Uye ndiani achati Jesu Kristu haana kuita zvishamiso zvikuru zvakawanda? Uye kwakave kune zvishamiso zvakawanda zvakaitwa namaoko evaapositori."
                },
                {
                    "number": 19,
                    "text": "Uye kana kwaive nezvishamiso zvakaitwa ipapo, ko zvino sei Mwari varega kuva Mwari vezvishamiso asi ivo vari Munhu asingashanduki? Uye tarisai, ndinoti kwamuri havashanduke kwete; kana zvakadaro vairega kuva Mwari; asi havana kurega kuva Mwari, uye ndiMwari vezvishamiso."
                },
                {
                    "number": 20,
                    "text": "Uye chikonzero chaakaregerera kuita zvishamiso mukati mevana vavanhu ndechokuti vanoderera mukusatenda, vachibva munzira kwayo, uye havazive Mwari vavanofanirwa kuvimba naye."
                },
                {
                    "number": 21,
                    "text": "Tarisai, ndinoti kwamuri uyo wose anotenda muna Kristu, asina kupokana, chose chaachakumbira kuna Baba muzita raKristu chichapiwa kwaari; vimbiso iyi iri kune vose, kusvika kumagumo enyika."
                },
                {
                    "number": 22,
                    "text": "Nokuti tarisai, izvi ndizvo zvikataurwa naJesu Kristu, Mwanakomana waMwari, kuvadzidzi vake avo vasisafe, hongu, uye zvakare kuvadzidzi vake vose, zvichinzwikwa negungano: Endai munyika dzose, muparidze vhangeri kune zvisikwa zvose;"
                },
                {
                    "number": 23,
                    "text": "Uye uyo anotenda akabhabhatidzwa achaponeswa, asi uyo asingatendi acharaswa."
                },
                {
                    "number": 24,
                    "text": "Uye zviratidzo izvi zvichatevera avo vanotenda—muzita rangu vachaburitsa ana dhiabhorosi; vachataura nendimi itsva; vachasimudza nyoka; zve vakanwa zvinhu zvinouraya hazvizovakuvadzi; vachaisa maoko pamusoro pevanorwara vachipona."
                },
                {
                    "number": 25,
                    "text": "Uye uyo wose achatenda muzita rangu, asingapokane, ndichazadzisa mazwi angu ose kwaari, kana kusvika kumagumo enyika."
                },
                {
                    "number": 26,
                    "text": "Uye zvino, tarisai, ndiani angapikisane namabasa aIshe? Ndiani angarambe mashoko ake? Ndiani achamukira simba guru raIshe? Ndiani achashora mabasa aIshe? Ndiani achashora vana vaKristu? Tarisai, imi mose munova vashori mabasa aIshe, muchashamiswa mukafa."
                },
                {
                    "number": 27,
                    "text": "Zvino musashore, musashamiswe, asi teererai kumazwi aIshe, mukumbire Baba muzita raJesu zvinhu zvose zvamunenge muchida. Musakahadzike, asi ivai munotenda, mutangise semumazuva akare, muuye kuna Ishe nemwoyo yenyu yose, mushandire ruponeso rwenyu nokutya nokudedera pamberi pavo."
                },
                {
                    "number": 28,
                    "text": "Ivai makachenjera mumazuva enyu ekuedzwa; zvibvisei tsvina yose; musakumbire, kuti muzozviparadza nhafu yenyu, asi kumbirai makashinga, kuti musakurirwe nezviedzo zvose, kuti muve munoshandira Mwari vapenyu vechokwadi."
                },
                {
                    "number": 29,
                    "text": "Muone kuti hamuna kubhabhatidzwa musingakodzeri; muone kuti hamutore sakaramende yaKristu musingakodzeri; asi onai kuti munoita zvinhu mukukodzera, muchiva munozviita muzita raJesu Kristu, Mwanakomana waMwari mupenyu; kana mukaita izvi, mukashingirira kusvika kumagumo, hamuzomborasirwa kunze."
                },
                {
                    "number": 30,
                    "text": "Tarisai, ndinotaura kwamuri ndichiita kunge ndiri kutaura ndiri kuvakafa, nokuti ndinoziva kuti muchava nemazwi angu."
                },
                {
                    "number": 31,
                    "text": "Musandishore nokuda kwokusarurama kwangu, kana baba vangu, nokuda kwokusarurama kwavo, kana avo vakanyora shure kwavo; asi kuti tendai kuna Mwari kuti vakakuratidzai kusarurama kwedu, kuti muve munodzidza uchenjeri hwakapfuura zvatange takaita."
                },
                {
                    "number": 32,
                    "text": "Uye zvino, tarisai, tanyora chinyorwa ichi maererano noruzivo rwedu, nemavara atinosheedza kuti mavara matsva echiEgipita, atakatambidzwa nekushandura, maererano nomutauro wedu."
                },
                {
                    "number": 33,
                    "text": "Uye dai mahwendefa edu akange ari mahombe zvakakodzera tingadai takanyora muchiHeberu; asi chiHeberu chakapindurwa zvakare nesu; dai takakwanisa kunyora muchiHeberu, tarisai, mungadai musina kuwana chakakanganiswa muzvinyorwa zvedu."
                },
                {
                    "number": 34,
                    "text": "Asi Ishe vanoziva zvinhu zvatanyora, uye kuti hakuna vamwe vanhu vanoziva mutauro wedu, zve nekuti hakuna vamwe vanoziva mutauro wedu, nokudaro agadzira nzira dzekududzirwa kwazvo."
                },
                {
                    "number": 35,
                    "text": "Uye zvinhu izvi zvakanyorwa kuti tibvise pambatya dzedu ropa rehama dzedu, vaderera mukusatenda."
                },
                {
                    "number": 36,
                    "text": "Uye tarisai, zvinhu izvi zvatakada maererano nezvehama dzedu, hongu, nezvekudzorerwa kwavo mukuziva Kristu, zviri maererano neminamato yavatendi vose avo vakagara munyika ino."
                },
                {
                    "number": 37,
                    "text": "Uye Ishe Jesu Kristu ngaave anoita kuti minamato yavo ive inopindurwa maererano nokutenda kwavo; uye Mwari Baba ngavarangarire chibvumirano icho chavakaita neveimba yaIsraeri; vave vanovakomborera nokusingaperi, nokutenda nezita raJesu Kristu. Ameni."
                }
            ]
        },
        "/study/scriptures/bofm/ether/1": {
            "uri": "/study/scriptures/bofm/ether/1",
            "title": "Eta 1",
            "data_type": "chapter",
            "chapter_name": "Chitsauko 1",
            "chapter_summary": [
                "Moronai anopfupikisa zvinyorwa zvaEta—Nhorohondo yekuberekwa kwaEta inoitwa—Mutauro wemaJaredhi hauvhiringidzwe paShongwe yeBaberi—Ishe vanovavimbisa kuvatungamirira kunyika yakanaka nekuvaita rudzi rwukuru."
            ],
            "book_title": "Bhuku raEta",
            "verses": [
                {
                    "number": 1,
                    "text": "Uye zvino ini Moronai, ndinoda kuti ndipe rungano rweavo vagari vepasi chigare vakaparadzwa neruoko rwaIshe kubva pamusoro penyika iyi yekuchamhembe."
                },
                {
                    "number": 2,
                    "text": "Uye ini ndinotora rungano rwangu kubva pamahwendefa makumi maviri ane mana akawanikwa nevanhu vaRimuhai, anonzi Bhuku raEta."
                },
                {
                    "number": 3,
                    "text": "Uye sezvandinofungidzira kuti chidimu chekutanga chezvinyorwa izvi, chinotaura pamusoro pekusikwa kwenyika, naAdamawo, nenhoroondowo yekubva panguva iyoyo kana kusvika kunguva yepa shongwe huru, nechose chinhu chakaitika kuvana vevanhu kubvira panguva iyoyo, chiri kumaJuda—"
                },
                {
                    "number": 4,
                    "text": "Naizvozvo handinyore zvinhu zvakaitika kubvira mumazuva aAdama kusvika nguva iyoyo; asi zviri pamahwendefa; uye ani zvake anozviwana, iyeye achawana simba rekuwana rungano rwose rwuzere."
                },
                {
                    "number": 5,
                    "text": "Asi tarisai, handizi kupa rungano rwose, asi chidimu cherungano ndicho chandiri kupa, kubvira panguva yepashongwe kusvika panguva yavakaparadzwa."
                },
                {
                    "number": 6,
                    "text": "Uye muneizvozvi ndimo mandichapa rungano. Uyo akanyora zvinyorwa izvi ndiEta, uye akanga ari chizvarwa chaKoriando."
                },
                {
                    "number": 7,
                    "text": "Koriando aive mwanakomana waMoroni."
                },
                {
                    "number": 8,
                    "text": "Uye Moroni aive mwanakomana waEtemu."
                },
                {
                    "number": 9,
                    "text": "Uye Etemu aive mwanakomana waAhaha."
                },
                {
                    "number": 10,
                    "text": "Uye Ahaha aive mwanakomana waSeti."
                },
                {
                    "number": 11,
                    "text": "Uye Seti aive mwanakomana waShibhuroni."
                },
                {
                    "number": 12,
                    "text": "Uye Shibhuroni aive mwanakomana waKomu."
                },
                {
                    "number": 13,
                    "text": "Uye Komu aive mwanakomana waKoriandumu."
                },
                {
                    "number": 14,
                    "text": "Uye Koriandumu aiva mwanakomana waAmunigadha."
                },
                {
                    "number": 15,
                    "text": "Uye Amunigadha aive mwanakomana waAroni."
                },
                {
                    "number": 16,
                    "text": "Uye Aroni aive wechizvarwa chaHeti, aive mwanakomana waHaritomu."
                },
                {
                    "number": 17,
                    "text": "Uye Haritomu aive mwanakomana waRibhi."
                },
                {
                    "number": 18,
                    "text": "Uye Ribhi aive mwanakomana waKishi."
                },
                {
                    "number": 19,
                    "text": "Uye Kishi aive mwanakomana waKoromu."
                },
                {
                    "number": 20,
                    "text": "Uye Koromu aive mwanakomana waRevhi."
                },
                {
                    "number": 21,
                    "text": "Uye Revhi aive mwanakomana waKimu."
                },
                {
                    "number": 22,
                    "text": "Uye Kimu aive mwanakomana waMoriandoni."
                },
                {
                    "number": 23,
                    "text": "Uye Moriandoni aive wechizvarwa chaRipurakishi."
                },
                {
                    "number": 24,
                    "text": "Uye Ripurakishi aive mwanakomana waShezi."
                },
                {
                    "number": 25,
                    "text": "Uye Shezi aive mwanakomana waHeti."
                },
                {
                    "number": 26,
                    "text": "Uye Heti aive mwanakomana waKomu."
                },
                {
                    "number": 27,
                    "text": "Uye Komu aive, mwanakomana waKoriandumu."
                },
                {
                    "number": 28,
                    "text": "Uye Koriandumu aiva mwanakomana waEma."
                },
                {
                    "number": 29,
                    "text": "Uye Ema aive mwanakomana waOma."
                },
                {
                    "number": 30,
                    "text": "Uye Oma aive mwanakomana waShuru."
                },
                {
                    "number": 31,
                    "text": "Uye Shuru aive mwanakomana waKibhu."
                },
                {
                    "number": 32,
                    "text": "Uye Kibhu aive mwanakomana waOraiha, aive mwanakomana waJaredhi;"
                },
                {
                    "number": 33,
                    "text": "Ari Jaredhi uya akauya nemukoma wake nemhuri dzavo, nevamwe vaive nemhuri dzavowo, vachibva pashongwe huru, panguva Ishe yavakavhiringa mutauro wevanhu, uye vakapika mukushatirwa kuti vachaparadzirwa pamusoro penyika yose; uye maererano neshoko raIshe vanhu vakapararira."
                },
                {
                    "number": 34,
                    "text": "Uye mukoma waJaredhi ari munhu mukuru ane muviri mukuru uye ari murume akanga adiwa kwazvo naIshe, Jaredhi, mukoma wake, akati kwaari; Chemera kuna Ishe, kuti asativhiringe kuti titadze kunzwa mazwi edu."
                },
                {
                    "number": 35,
                    "text": "Uye zvakaitika kuti mukoma waJaredhi akachema kuna Ishe, uye Ishe vakanzwira tsitsi Jaredhi; naizvozvo havana kuvhiringidza mutauro waJaredhi; uye Jaredhi nemukoma wake havana kuvhiringwa."
                },
                {
                    "number": 36,
                    "text": "Zvino Jaredhi akati kumukoma wake: Chema zvakare kuna Ishe, uye zvimwe vangabvise hasha dzavo kune shamwari dzedu, kuti vasavhiringe mutauro wavo."
                },
                {
                    "number": 37,
                    "text": "Uye zvakaitika kuti mukoma waJaredhi akachema kuna Ishe, uye Ishe vakave netsitsi kushamwari dzavo nemhuri dzavowo, zvekuti havana kuzovhiringidzwa."
                },
                {
                    "number": 38,
                    "text": "Uye zvakaitika kuti Jaredhi akataura zvakare kumukoma wake, achiti: Enda unobvunza Ishe kuti vachatibvisa munyika here, uye kana vachitibvisa munyika, chema kwavari kuti tinoenda kupi. Uye ndiani anoziva kuti Ishe vanotitakura vakanotiisa munyika yakanaka zvikuru kukunda dzimwe dzose? Uye kana zvakadaro, ngativei nerutendo muna Ishe, kuti tigoitambira senhaka yedu."
                },
                {
                    "number": 39,
                    "text": "Uye zvakaitika kuti mukoma waJaredhi akachema kuna Ishe maererano neizvo zvakanga zvataurwa nemuromo waJaredhi."
                },
                {
                    "number": 40,
                    "text": "Uye zvakaitika, kuti Ishe vakanzwa mukoma waJaredhi, uye vakamunzwira tsitsi, uye vakati kwaari:"
                },
                {
                    "number": 41,
                    "text": "Enda unounganidza pamwechete matanga ako, dzose hadzi nehono, dzendudzi dzose; nembeu yemuvhu yemarudzi ose; nemhuri dzako; naJaredhi munin’ina wako nemhuri yake; neshamwari dzakowo nemhuri dzavo, neshamwari dzaJaredhi nemhuri dzavo."
                },
                {
                    "number": 42,
                    "text": "Uye kana waita izvi uchaenda uri pamberi pavo modzika kunhika yechekuchamhembe. Uye ikoko ndichasangana newe, uye ndichaenda ndiri mberi kwenyu kunyika yakanaka kupfuura dzose nyika dzepasi."
                },
                {
                    "number": 43,
                    "text": "Uye ikoko ndichakuropafadza nembeu yako, uye wondikudzira mbeu yako, nembeu yemunin’ina wako, neavo vachaenda newe, rudzi rwukuru. Uye hakuna rumwe rwuchakura kupfuura rudzi rwandichakudza kwandiri nembeu yako, pamusoro penyika pose. Uye ndizvo zvandichaita kwauri pamusana pekuti wachema kwandiri kwenguva refu iyi."
                }
            ]
        },
        "/study/scriptures/bofm/ether/2": {
            "uri": "/study/scriptures/bofm/ether/2",
            "title": "Eta 2",
            "data_type": "chapter",
            "chapter_name": "Chitsauko 2",
            "chapter_summary": [
                "MaJaredhi anogadzirira rwendo rwekuenda kunyika yechipikirwa—Inyika yakanaka zvekuti wose munhu arimo akafanira kushandira Kristu kana kubviswamo—Ishe vanotaura nemukoma waJaredhi kwemaawa anokwana matatu—MaJaredhi vanovaka magwa—Ishe vanobvunza mukoma waJaredhi kuti ataure kuti magwa achaiswa mwenje sei."
            ],
            "verses": [
                {
                    "number": 1,
                    "text": "Uye zvakaitika kuti Jaredhi nemukoma wake, nemhuri dzavo, neshamwari dzaJaredhi nedzemukoma wake nemhuri dzavo, vakaenda munhika yaive nechekuchamhembe, (uye zita renhika iyi yainzi Nimirodi, ichinge ichidaidzwa nezita renyanzvi iya yekuvhima) nematanga avo avakanga vaunganidza, hono nehadzi, dzendudzi dzose."
                },
                {
                    "number": 2,
                    "text": "Uye vakateyawo ugombe uye vakabata shiri dzemumhepo; uye vakagadzirawo igwa, mavakabatawo hove dzemumvura."
                },
                {
                    "number": 3,
                    "text": "Uye vakatakurawo chimwe chinonzi dhezereti, kana izwi iri radudzirwa, rinoreva nyuchi; uye saka vakatakura mikuze yenyuchi, nezvimwe zvose zvaive pamusoro penyika, mbeu dzemarudzi ose."
                },
                {
                    "number": 4,
                    "text": "Uye zvakaitika kuti pavakasvika munhika yeNimirodi Ishe vakadzika vakazotaura nemukoma waJaredhi; uye vakanga ari mugore, uye mukoma waJaredhi haana kuvaona."
                },
                {
                    "number": 5,
                    "text": "Uye zvakaitika kuti Ishe vakavaudza kuti vaende murenje, hongu, kudivi kusina kumbenge kwakasvikwa nemunhu. Uye zvakaitika kuti Ishe vakaenda mberi kwavo, uye vakataura navo vamire mukati megore, uye vachivaudza pekufamba napo."
                },
                {
                    "number": 6,
                    "text": "Uye zvakaitika kuti vakafamba murenje, uye vakavaka magwa, avaiyambukisa nawo hova zhinji kwazvo, vari vairatidzwa nguva dzose zvekuita neruoko rwaIshe."
                },
                {
                    "number": 7,
                    "text": "Uye Ishe havana kubvuma kuti vamire varimhiri kwegungwa murenje, asi vakada kuti vauye kudakara kusvika munyika yechipikirwa, yakanga yakanaka kupfuura dzimwe nyika dzose, yakanga yakachengeterwa vakarurama naIshe Mwari."
                },
                {
                    "number": 8,
                    "text": "Uye vakanga vapika mukushatirwa kwavo kune mukoma waJaredhi, kuti ani zvake anotora nyika iyi yechipikirwa, kubvira nguva iyoyo uye nariini, akafanira kuvashandira ivo, Mwari vechokwadi vega, kana kuti vaizotsvairwa kana kushatirwa kwavo kuzere kwauya pavari."
                },
                {
                    "number": 9,
                    "text": "Uye zvino, tinogona kuwana mirau yaMwari nezvenyika ino, kuti inyika yechipikirwa; uye rudzi rwupi zvarwo rwuchaitora rwakafanira kushandira Mwari, kana vakasadaro, vanokukurwa kana hasha dzavo dzizere dzauya pavari vaibva mukuipa."
                },
                {
                    "number": 10,
                    "text": "Nokuti tarisai, iyi inyika yakanaka kupfuura dzose dzimwe nyika; nokudaro wose achaiwana anofanira kushandira Mwari kana asina anokukurwa; nokuti murau usingaperi waMwari. Uye hazviitike dakara kuzara kwekuipa pakati pevana venyika iyi, kuti vakukurwe."
                },
                {
                    "number": 11,
                    "text": "Uye izvi zviri kuuya kwamuri maJentairi, kuti muzive mirau yaMwari—kuti mutendeuke, uye musaenderere mukuipa kwenyu kudakara kuzara kusvike, kuti musazviunzire hasha dzaMwari dzizere pamuri sezvinoita vagari venyika ino kusvika zvino."
                },
                {
                    "number": 12,
                    "text": "Tarisai, ino inyika yakanaka, uye rudzi rwupi zvarwo rwuchaitora rwuchagara zvakasununguka pasina usungwa, neutapwa, uye vasiri kune mamwe marudzi ose ari pasi pedenga, kana vari vanoshandira Mwari venyika, ari iye Jesu Kristu, uyo akaratidzwa nezvinhu zvatakanyora."
                },
                {
                    "number": 13,
                    "text": "Uye zvino ndinoenda mberi nezvinyorwa zvangu; nokuti tarisai, zvakaitika kuti Ishe akaenda naJaredhi nehama dzake kugungwa guru riya rinoganhura matunhu. Uye pavakasvika kugungwa vakadzika matende avo; uye vakadaidza nzvimbo iyi kuti Morianguma; uye vakagara mumatende, uye vakagara mumatende mujinga megungwa kwemakore mana."
                },
                {
                    "number": 14,
                    "text": "Uye zvakaitika kuti mukupera kwemakore mana Ishe vakauya zvakare kumukoma waJaredhi, uye vakamira mugore vakataura kwaari. Uye kwenguva inokwana maawa matatu Ishe, vakataura nemukoma waJaredhi, uye vakamutsiura pamusana pekusarangarira kwake kudaidza zita raIshe."
                },
                {
                    "number": 15,
                    "text": "Uye mukoma waJaredhi akatendeuka pachitadzo chaakanga aita, uye akadaidza zita raIshe achiitira hama dzake dzaakanga ainadzo. Uye Ishe vakati kwaari: Ndichakuregerera iwe nehama dzako zvitema zvavo; asi musazotadza zvakare, nokuti mucharangarira kuti Mweya wangu haungagare nguva dzose uchishanda nevanhu; nokudaro, kana mukaita zvitema kudakara maibva nazvo zvakazara, muchabviswa pamberi paIshe. Uye ndidzo pfungwa dzangu pamusoro penyika yandichakupai kuti ive nhaka yenyu, nokuti ichave nyika yakanaka kupfuura nyika dzose."
                },
                {
                    "number": 16,
                    "text": "Uye Ishe vakati: Enda kubasa uye unovaka, sekuvaka kwawakamboita magwa. Uye zvakaitika kuti mukoma waJaredhi akashanda, nehama dzake, uye vakavaka magwa netsika yavakamboavaka nayo, maererano nokurairwa kwavaiitwa naIshe. Uye akanga ari madiki, uye akanga akareruka mumvura, kana kutoita kureruka sehuku iri mumvura."
                },
                {
                    "number": 17,
                    "text": "Uye akavakwa netsika yakaita kuti abatanidzwe zvakasimba chaizvo, kuti agone kubata mvura kunge mudziyo; nepasi pawo pakanga pakasimbawo sepasi pedhishi; nenhivi dzakanga dzakabatana sedzedhishi; uye kwekupedzisira kwacho kwakanga kwakavezwa; uye pamusoro pacho pakanga pakabatanidzwa zvakasimba sedhishi; uye urefu hwacho hwaive urefu hwemuti; uye gonhi racho, kana razarirwa, raivhara zvakasimba kunge dhishi."
                },
                {
                    "number": 18,
                    "text": "Uye zvakaitika kuti mukoma waJaredhi akachema kunaIshe, achiti: Ishe, ndaita basa ramakati ndiite, uye ndaita magwa sezvamakati ndiaite."
                },
                {
                    "number": 19,
                    "text": "Uye tarisai, Ishe, maari hamuna mwenje; ko tingafambe sei? Uye zvakare tichafa, nokuti tiri mukati hatikwanise kufema, kunze kwemweya urimo; saka tichafa."
                },
                {
                    "number": 20,
                    "text": "Uye Ishe vakati kumukoma waJaredhi; Tarisai, uchaboora buri pamusoro, nepasi; uye kana mave kuda mweya munodziura buri mobva mawana mweya. Uye kana zvikaita kuti mapinda mumvura, tarisai, munodziura buri kuti musauraiwa nekunyura mumvura."
                },
                {
                    "number": 21,
                    "text": "Uye zvakaitika kuti mukoma waJaredhi akaita saizvozvo, maererano nezvaakanga audzwa naIshe."
                },
                {
                    "number": 22,
                    "text": "Uye akachema zvakare kuna Ishe achiti: Imi Ishe, tarisai ndaita sekundituma kwenyu; uye ndagadzira ngarava dzevanhu vangu, uye tarisai hamuna mwenje madziri. Tarisai, imi Ishe, munobvuma here kuti tiyambuke gungwa iri murima?"
                },
                {
                    "number": 23,
                    "text": "Uye Ishe vakati kune mukoma waJaredhi: Chii chaunoda kuti ndiite kuti mumagwa mako muve nemwenje? Nokuti tarisai, haugone kuita mafafitera, nokuti anopwanywa akaita zvidimu-zvidimu; haufanire kuisa moto, nokuti hamuzi kuzoenda nemwenje wemoto."
                },
                {
                    "number": 24,
                    "text": "Nokuti tarisai, muchaita sejeka-wacheka pakati pegungwa; nokuti masaisai anenge makomo achakurovai. Zvakadaro, ndichakunyururai zvakare kubva muudzame hwegungwa; nokuti mhepo yakaenda ichitobva mumuromo mangu, uye mvura nokuzara kwehova ndini ndakazvituma."
                },
                {
                    "number": 25,
                    "text": "Uye tarisai, ndinokugadzirira kuti ukwanisane nezvinhu izvi; nokuti hamungambokwanisa kuyambuka zigungwa iri kunze kwekunge ndatokugadzirirai kuti mukunde masaisai egungwa, nemhepo yakatoenda kare, nokuzara kwehova kuchauya. Naizvozvo chii chaunoda kuti ndikugadzirire kuti uve nemwenje kana mamedzwa muudzame hwegungwa?"
                }
            ]
        },
        "/study/scriptures/bofm/ether/3": {
            "uri": "/study/scriptures/bofm/ether/3",
            "title": "Eta 3",
            "data_type": "chapter",
            "chapter_name": "Chitsauko 3",
            "chapter_summary": [
                "Mukoma waJaredhi anoona munwe waIshe zvavanobata matombo gumi nematanhatu—Kristu anoratidza muviri wake wemweya kumukoma waJaredhi—Avo vane ruzivo rwakakwana havagone kuchengetwa vari kunze kwechidzikatidzo—Zvidudziriso zvinopirwa kuitira kuburitsa pachena zvinyorwa zvemaJaredhi."
            ],
            "verses": [
                {
                    "number": 1,
                    "text": "Uye zvakaitika kuti mukoma waJaredhi, (zvino magwa akanga agadzirwa akanga ave masere) akaenda mugomo, ravaidaidza kuti Sheremu, pamusana pekureba kwaro, ndokubva anamanura pabwe matombo aikwana gumi nematanhatu; uye akange akachena achiringirira, uye achioneka sekunge zviringiro uye akaatakura ari mumaoko ake ndokuenda pamusoro pegomo, uye ndokuchema zvakare kuna Ishe, achiti:"
                },
                {
                    "number": 2,
                    "text": "Ishe, imi mataura kuti takafanira kukomberedzwa nemvura yakazara. Zvino tarisai, imi Ishe, uye musashatirirwe muranda wenyu pamusana pekusasimba kwake pamberi penyu; nokuti tinoziva kuti imi muri mutsvene uye munogara kumatenga, nokuti hatisi chinhu pamberi penyu; pamusana pekupunzika tsika yokugara kwedu yave yekutadza nguva dzose; zvakadaro, imi Ishe, makatipa murau wekuti tidaidze kwamuri, kuti kubva kwamuri titambire zviri maererano nezvatinoda."
                },
                {
                    "number": 3,
                    "text": "Tarisai Ishe, imi makatirova pamusana pekuipa kwedu, uye mukatitinha, uye kwemakore ose akawanda aya atanga tiri murenje; zvakadaro, manga muchitinzwira tsitsi. Ishe, imi nditarisei netsitsi, uye mubvise kushatirwa kwenyu kuvanhu venyu ava, uye musabvumire kuti vayambuke udzamu hwakashatirwa uhwu vari murima; asi tarisai zvinhu izvi zvandanyungudutsa kubva mubwe."
                },
                {
                    "number": 4,
                    "text": "Uye ndinoziva, imi Ishe, kuti mune simba rose, uye munogona kuita zvose zvamunoda zvinopundutsa munhu; saka batai matombo aya, imi Ishe, nemunwe wenyu, muagadzire kuti apenye murima; uye achativhenekera kana tiri mungarava dzatagadzira, kuti tiwane mwenje patichayambuka gungwa."
                },
                {
                    "number": 5,
                    "text": "Tarisai Ishe, imi munogona kuzviita izvi. Tinoziva kuti munogona kuratidza simba guru, rinoita sediki mukusanzwisisa kwevanhu."
                },
                {
                    "number": 6,
                    "text": "Uye zvakaitika kuti mukoma waJaredhi ataura mazwi aya, tarisai, Ishe vakatambanudza ruoko rwavo uye vakabata matombo aya rimwe nerimwe nemunwe wavo. Uye chidzikatidzo chakabviswa kumaziso emukoma waJaredhi, uye akaona munwe waIshe; uye wakanga wakaita semunwe wemunhu, wenyama neropa; uye mukoma waJaredhi akawira pasi pamberi paIshe, nokuti akanga arohwa nekutya."
                },
                {
                    "number": 7,
                    "text": "Uye Ishe vakaona kuti mukoma waJaredhi akanga awira pasi; uye Ishe vakati kwaari: Simuka, ko wapunzikirei?"
                },
                {
                    "number": 8,
                    "text": "Uye iye akati kunaIshe: Ndaona munwe waIshe, uye ndikabva ndatya kuti zvimwe angangondirova; nokuti handina kunge ndichiziva kuti Ishe vane nyama neropa."
                },
                {
                    "number": 9,
                    "text": "Uye Ishe vakati kwaari: Pamusana perutendo rwako waona kuti ndinotora pandiri nyama neropa; uye hakuna munhu ati auya kwandiri ane rutendo rwukuru serwaunarwo; nokuti dai pakanga pasina izvozvo hawaikwanisa kuona munwe wangu. Wakaona zvakapfuura izvi here?"
                },
                {
                    "number": 10,
                    "text": "Uye akapindura achiti: Kwete; Ishe, zviratidzei kwandiri."
                },
                {
                    "number": 11,
                    "text": "Uye Ishe vakati kwaari: Uchatenda here mazwi andichataura?"
                },
                {
                    "number": 12,
                    "text": "Uye akapindura: Hongu, Ishe, ndinoziva kuti munotaura chokwadi, nokuti imi muri Mwari vechokwadi, uye hamunganyepe."
                },
                {
                    "number": 13,
                    "text": "Uye paakanga ataura mazwi aya, tarisai, Ishe vakazviratidza kwaari, uye akati: Pamusana pekuti unoziva zvinhu izvi wanunurwa mukupunzika; naizvozvo wadzorwa pamberi pangu; naizvozvo ndinozviratidza kwauri."
                },
                {
                    "number": 14,
                    "text": "Tarisai, ini ndini iyeye akanga akagadzirirwa kubvira pakutanga kwenyika kuti ndinunure vanhu vangu. Tarisai, ndini Jesu Kristu. Ndini Baba neMwanakomana. Mandiri marudzi ose evanhu achawana upenyu, uye husingapere, kana avo vachatenda muzita rangu; uye vachave vanakomana vangu nevanasikana vangu."
                },
                {
                    "number": 15,
                    "text": "Uye handisati ndambozviratidza kumunhu wandakasika, nokuti hakuna munhu ati ambotenda mandiri sekutenda kwawaita. Waona here kuti wakasikwa nomufananidzo wangu? Hongu, vose vanhu vakasikwa pakutanga nemufananidzo wangu."
                },
                {
                    "number": 16,
                    "text": "Tarisai, muviri uyu, wawakatarisa iye zvino, muviri wemweya wangu; uye vanhu ndakavasika nemufananidzo wemuviri wemweya wangu; uye kana zvandiri kuzviratidza kwauri ndiri mumweya ndichazviratidza kuvanhu vangu ndiri munyama."
                },
                {
                    "number": 17,
                    "text": "Uye zvino, uye ini, Moronai, ndati handikwanise kuita rungano ruzere rwezvinhu izvi zvakanyorwa, naizvozvo zvakakwana kwandiri kuti nditi Jesu akazviratidza kumurume uyu mumweya, kana netsika zve nokufanana kwemuviri mumwecheteyo sewaakaratidza iye kumaNifai."
                },
                {
                    "number": 18,
                    "text": "Uye akamudzidzisa kana sekudzidzisa kwaakaita maNifai; uye zvose izvi, zviri zvekuti murume uyu azive kuti ndiMwari, pamusana pemabasa makuru aakanga aratidzwa naIshe."
                },
                {
                    "number": 19,
                    "text": "Uye pamusana peruzivo rwemurume uyu haaigona kuti asatarise mukati mechidzikatidzo; uye akaona munwe waJesu, uyu waakati aona, akapunzika nekutya; nokuti akaziva kuti munwe waIshe; uye akabva ave asisina rutendo, nokuti akaziva, pasina kukahadzika."
                },
                {
                    "number": 20,
                    "text": "Nokudaro, aine ruzivo rwakakwana urwu rwaMwari, haaikwaniswa kuti arambidzwe ari kunze kwechidzikatidzo; naizvozvo akaona Jesu; uye akamudzidzisa."
                },
                {
                    "number": 21,
                    "text": "Uye zvakaitika kuti Ishe vakati kumukoma waJaredhi: Tarisai, usazobvumira kuti zvinhu izvi zvawaona nezvawanzwa kuti zviende munyika, kudakara nguva yasvika yekuti ndirumbidze muviri wangu munyama; nokudaro, uchakoshesa zvinhu zvawaona nezvawanzwa, uye usina munhu waunozviratidza."
                },
                {
                    "number": 22,
                    "text": "Uye tarisai, kana wauya kwandiri, uchazvinyora uye wozvinama, kuti pashaye angazvidudzire; nokuti uchazvinyora nechirudzi chavasingagone kuverenga."
                },
                {
                    "number": 23,
                    "text": "Uye tarisai, matombo maviri aya ndinokupa, uye uchaanamira pamwechete nezvinhu zvauchanyora."
                },
                {
                    "number": 24,
                    "text": "Nokuti tarisai, chirudzi chauchanyora ndakachivhiringa; nokudaro ndichaita kuti munguva yangu matombo aya aratidze kumaziso evanhu zvinhu izvi zvauchanyora."
                },
                {
                    "number": 25,
                    "text": "Uye Ishe pavakanga vataura mazwi aya, vakaratidza mukoma waJaredhi vanhu vose vakambenge vagere munyika, neavo vose vakanga vachizouya; uye havana kuvavanza kumaziso ake, kana kusvika kumagumo kwenyika."
                },
                {
                    "number": 26,
                    "text": "Nokuti vakambenge vati kwaari, kana akatenda kwavari vaikwanisa kuzomuratidza zvinhu zvose—zvakafanira kuratidzwa kwaari; naizvozvo Ishe havaimurambidza kuona kana chimwe chinhu, nokuti aiziva kuti Ishe vaikwanisa kumuratidza zvinhu zvose."
                },
                {
                    "number": 27,
                    "text": "Uye Ishe vakati kwaari: Nyora zvinhu izvi uzviname; uye ndichazviratidza munguva yangu ini kuvana vevanhu."
                },
                {
                    "number": 28,
                    "text": "Uye zvakaitika kuti Ishe vakamuudza kuti anamire matombo maviri aakanga atambira, arege kuaratidza, kudakara Ishe vaaratidza kuvana vevanhu."
                }
            ]
        },
        "/study/scriptures/bofm/ether/4": {
            "uri": "/study/scriptures/bofm/ether/4",
            "title": "Eta 4",
            "data_type": "chapter",
            "chapter_name": "Chitsauko 4",
            "chapter_summary": [
                "Moronai anoudzwa kuti aname zvinyorwa zvemukoma waJaredhi—Hazvizoiswa pachena kudakara vanhu vave nerutendo rwunenge rwemukoma waJaredhi—Kristu anoudza vanhu kuti vatende mazwi ake neayo evadzidzi vake—Vanhu vanoudzwa kuti vatendeuke, vatende vhangeri, uye vaponeswe."
            ],
            "verses": [
                {
                    "number": 1,
                    "text": "Uye Ishe vakaudza mukoma waJaredhi kuti aburuke kubva mugomo nepamberi paIshe, uye anonyora zvinhu zvaakanga aona; uye zvikarambidzwa kuti zviuye kuvana vevanhu kudakara mushure mekunge aturikwa pamuchinjikwa; nechikonzero ichi zvakachengetwa namambo Mosaya, kuti zvisauye munyika kudakara Kristu azviratidza pachake kuvanhu vake."
                },
                {
                    "number": 2,
                    "text": "Uye mushure mekunge Kristu zvechokwadi azviratidza iye pachake kuvanhu vake akataura kuti zvichiburitswa pachena."
                },
                {
                    "number": 3,
                    "text": "Uye zvino, mushure maizvozvo, vose vaderera mukusatenda; uye hakuna vamwe kunze kwemaRamani, uye vakaramba vhangeri raKristu; naizvozvo ndataurirwa kuti ndizvivige zvakare muvhu."
                },
                {
                    "number": 4,
                    "text": "Tarisai, ndanyora pamahwendefa aya zvinhu chaizvo zvakaonekwa nemukoma waJaredhi; uye hakuna zvimwe zvinhu zvingave zvikuru pane zvinhu zvakaratidzwa kupfuura izvo zvakaratidzwa kumukoma waJaredhi."
                },
                {
                    "number": 5,
                    "text": "Nokudaro Ishe vandiudza kuti ndizvinyore; uye ini ndazvinyora. Uye vandiudza kuti ndizviname; uye vandiudzawo kuti ndiname nedudziro yacho; nokudaro ndanamira nezvidudziriso, maererano nemurairo waIshe."
                },
                {
                    "number": 6,
                    "text": "Nokuti Ishe vakati kwandiri: Hazvizoenda kumaJentairi kudakara zuva ravanenge vatendeuka kubva muzvitadzo zvavo, uye vave vakachena pamberi paIshe."
                },
                {
                    "number": 7,
                    "text": "Uye muzuva iroro vachashandisa rutendo mandiri, vanodaro Ishe, kana sezvakaita mukoma waJaredhi, kuti vagoitwa kuti vave vatsvene mandiri, zvino ndipo pandinozovaratidza zvinhu zvakaonekwa nemukoma waJaredhi, kana nekuvapfunzunurira zvose zvakazarurwa zvangu, anodaro Jesu Kristu, Mwanakomana waMwari, Baba wematenga newenyika, nezvinhu zvose zvirimo."
                },
                {
                    "number": 8,
                    "text": "Uye uyo anorwisana neshoko raIshe, iyeye ngaave akatukwa; uye uyo acharamba zvinhu izvi, iyeye ngaatukwe; nokuti kwavari handiratidze zvinhu zvikuru, anodaro Jesu Kristu; nokuti ndini ndiri kutaura."
                },
                {
                    "number": 9,
                    "text": "Uye nekutaura kwangu matenga anozaruka uye achipfigwa; uye nezwi rangu nyika ichadedera; uye ndikataura vagari vemo vachafa, sekunge nemoto."
                },
                {
                    "number": 10,
                    "text": "Uye uyo asingatende mazwi angu haatende vadzidzi vangu; uye kana zvikave zvekuti handitaure, tongai imi; nokuti muchaziva kuti ndini ndiri kutaura, muzuva rekupedzisira."
                },
                {
                    "number": 11,
                    "text": "Asi uyo anotenda zvinhu zvandataura izvi, iyeye ndichamushanyira nezviratidzo zveMweya wangu, uye achaziva agozvichengeta. Nokuti pamusana peMweya wangu achaziva kuti zvinhu izvi ndezvechokwadi; nokuti unoita kuti vanhu vaite zvakanaka."
                },
                {
                    "number": 12,
                    "text": "Uye chose chinoita kuti vanhu vaite zvakanaka ndeche kwangu; nokuti kunaka kunobva pasina kumwe kunze kwekwandiri. Ndini wakare anotungamira vanhu kune zvakanaka zvose; uyo asingatende mazwi angu haangatende ini—kuti ndini; uye asingatende ini haangatende Baba vakandituma. Nokuti tarisai, ndini Baba, ndini chiedza, neupenyu, nechokwadi chenyika."
                },
                {
                    "number": 13,
                    "text": "Uyai kwandiri, imi maJentairi, uye ndikuratidzei zvinhu zvikuru, ruzivo rwakavigwa pamusana pekusatenda."
                },
                {
                    "number": 14,
                    "text": "Uyai kwandiri, imi vemba yaIsraeri, uye zvicharatidzwa kwamuri kuti kune zvikuru zvakadii zvamakachengeterwa naBaba, kubvira pakutanga kwenyika; uye hazvisati zvauya kwamuri, pamusana pekusatenda."
                },
                {
                    "number": 15,
                    "text": "Tarisai, kana matsemura icho chidzikatidzo chekusatenda chinoita kuti murambe muri mukusatenda kwenyu nokuipa kwenyu, noukukutu hwemwoyo, neupofu hwepfungwa, ndipo pachati zvinhu zvikuru zvinoshamisa zvanga zvakavigwa kubvira mukutanga kwenyika—hongu, pamuchadaidza Baba muzita rangu, nemwoyo wakatyoka nemweya wakapfava, ndipo pamuchazoziva kuti Baba vakayeuka chibvumirano chavakaita kumadzibaba enyu, imba yaIsraeri."
                },
                {
                    "number": 16,
                    "text": "Uye ipapo ndipo pachati zvakazururwa zvangu zvandakaita kuti zvinyorwe nemuranda wangu Johane kuti zvichipetenurwa mumaziso evanhu vose. Yeukai, kana moona zvinhu izvi, muchaziva kuti nguva yave pedyo yekuti zvichiburitswa kwose."
                },
                {
                    "number": 17,
                    "text": "Naizvozvo, apo muchagashira zvinyorwa izvi munobva maziva kuti basa raBaba ratanga pamusoro penyika yose."
                },
                {
                    "number": 18,
                    "text": "Naizvozvo, tendeukai imi muri mumativi ose enyika, uye muuye kwandiri, uye mutende muvhangeri rangu, uye mubhabhatidzwe muzita rangu; nokuti uyo achatenda uye akabhabhatidzwa achapona; asi uyo asingatende acharaswa; uye zviratidzo zvichatevera avo vanotenda muzita rangu."
                },
                {
                    "number": 19,
                    "text": "Uye akaropafadzwa uyo anowanikwa aine rutendo muzita rangu muzuva rekupedzisira, nokuti achasimudzwa kunogara muumambo hwaakagadzirirwa kubvira mukutanga kwenyika. Uye tarisai ndini ndazvitaura. Ameni."
                }
            ]
        },
        "/study/scriptures/bofm/ether/5": {
            "uri": "/study/scriptures/bofm/ether/5",
            "title": "Eta 5",
            "data_type": "chapter",
            "chapter_name": "Chitsauko 5",
            "chapter_summary": [
                "Vapupuri vatatu nebasa pacharo zvichamira seuchapupu hwechokwadi cheBhuku raMormoni."
            ],
            "verses": [
                {
                    "number": 1,
                    "text": "Uye zvino ini Moronai, ndanyora mazwi andakaudzwa, maererano nendangariro yangu; uye ndakakutaurirai zvinhu zvandakanama; naizvozvo musazvibate, nokuda kwokuti muzvidudzire; nokuti chinhu ichocho muri kuchirambidzwa, kunze kwekunge kana pava paye zvafanira kuna Mwari."
                },
                {
                    "number": 2,
                    "text": "Uye tarisai, mungangopundutswa mukaratidza mahwendefa aya kune avo vachayamura kuburitsa basa iri."
                },
                {
                    "number": 3,
                    "text": "Uye kuvatatu vacharatidzwa nesimba raMwari; nokudaro vachaziva zvirokwazvo kuti zvinhu izvi ndezvechokwadi."
                },
                {
                    "number": 4,
                    "text": "Uye mumiromo yevapupuri vatatu zvinhu izvi zvichataurwa; uye uchapupu hwevatatu, nebasa rino, umo mucharatidzwa simba raMwari neshoko ravo, iro rinoti Baba neMwanakomana, neMweya Mutsvene vanopupura—uye zvose izvi zvichamira seuchapupu hucharovera nyika musi wekupedzisira."
                },
                {
                    "number": 5,
                    "text": "Uye kana zvikadaro kuti vanotendeuka uye vakauya kuna Baba muzita raJesu, vachagashirwa muumambo hwaMwari."
                },
                {
                    "number": 6,
                    "text": "Uye zvino, kana ndisina simba rezvinhu izvi, tongai; nokuti muchaziva kuti ndine simba pamuchandiona, uye tichamira pamberi paMwari musi wekupedzisira. Ameni."
                }
            ]
        },
        "/study/scriptures/bofm/ether/6": {
            "uri": "/study/scriptures/bofm/ether/6",
            "title": "Eta 6",
            "data_type": "chapter",
            "chapter_name": "Chitsauko 6",
            "chapter_summary": [
                "Magwa emaJaredhi anofambiswa nemhepo kuenda kunyika yechipikirwa—Vanhu vanorumbidza Ishe nokunaka kwavo—Oraiha anoitwa mambo wavo—Jaredhi nemukoma wake vanofa."
            ],
            "verses": [
                {
                    "number": 1,
                    "text": "Uye zvino ini Moronai, ndinoenderera nokupa zvinyorwa zvaJaredhi nemukoma wake."
                },
                {
                    "number": 2,
                    "text": "Nokuti zvakaitika kuti Ishe vakanga vagadzira matombo akakwira mugomo nemukoma waJaredhi, mukoma waJaredhi akaburuka mugomo, uye akaisa matombo aya mungarava dzakanga dzagadzirwa, rimwechete nhivi nenhivi; uye tarisai, akapa chiedza mungarava."
                },
                {
                    "number": 3,
                    "text": "Uye saka Ishe vakaita kuti matombo apenye murima, kuti avhenekere varume, vakadzi, nevana, kuti vasayambuke mvura dzegungwa guru murima."
                },
                {
                    "number": 4,
                    "text": "Uye zvakaitika kuti zvavakanga vagadzirira zvose zvekudya zvakasiyana-siyana, kuti vagozozviriritira vave mumvura, nezvekudya zvezvipfuyo zvavo, nezvemhuka kana mombe kana huku kana shiri ipi zvayo yavakatakura—uye zvakaitika kuti pavakanga vaita zvose zvinhu izvi vakapinda mumagwa kana kuti ngarava dzavo, uye ndokubva vapinda mugungwa, vachizviisa kuna Ishe Mwari vavo."
                },
                {
                    "number": 5,
                    "text": "Uye zvakaitika kuti Ishe Mwari vakaita kuti kuuye mhepo yedutu ine hasha mumvura, yakananga kunyika yechipikirwa; uye saka vakakandwa uko nokoko mumasaisai egungwa nemhepo."
                },
                {
                    "number": 6,
                    "text": "Uye zvakaitika kuti kazhinji vaifusirwa muudzamu hwegungwa, pamusoro pemasaisai ainge makomo aivanyudza, nedutu raikonzerwa nemhepo yaityisa."
                },
                {
                    "number": 7,
                    "text": "Uye zvakaitika kuti pavainge vafushirwa pasi pemvura hakuna mvura yaivakuvadza, nokuti ngarava dzavo dzainge dzakasimba sedhishi, uye dzakanga dzakasimba sengarava yaNoa; naizvozvo vaiti kana vakomberedzwa nemvura vochema kuna Ishe wavo, uye iye ovaburitsa ovaisa pamusoro pemvura zvakare."
                },
                {
                    "number": 8,
                    "text": "Uye zvakaitika kuti mhepo haina kumborega kuvhuvhuta nechekunyika yechipikirwa nguva yose yavaive mugungwa; uye saka vakanga vachifambiswa nemhepo."
                },
                {
                    "number": 9,
                    "text": "Uye vaiimba vachirumbidza Ishe; hongu, mukoma waJaredhi aiimba kurumbidza kwake kuna Ishe, uye aitenda nokurumbidza Ishe muswere wose wezuva; uye kana hwave usiku, vaisamira kurumbidza Ishe."
                },
                {
                    "number": 10,
                    "text": "Uye ndikokufambiswa kwavakaitwa; uye hakuna chikara chemugungwa chaigona kuvatyora, hakuna kana jekawacheka raigona kuvakanganisa; uye vaive neruvheneko nguva dzose, kana dai vaive pasi pemvura uye kana pamusoro pemvura."
                },
                {
                    "number": 11,
                    "text": "Uye ndiko kufambiswa kwavakaitwa, mazuva mazana matatu ane makumi mana nemazuva mana vari mumvura."
                },
                {
                    "number": 12,
                    "text": "Uye vakasvika munyika yechipikirwa. Uye pavakanga vatsika pavhu renyika yechipikirwa vakakotama pamusoro penyika, uye vakazvirereka pamberi paIshe, uye vakachema misodzi yerufaro pamberi paIshe, pamusoro pekuwanda kwetsitsi dzavo kwavari."
                },
                {
                    "number": 13,
                    "text": "Uye zvakaitika kuti vakaenda pamusoro penyika, uye vakatanga kurima ivhu."
                },
                {
                    "number": 14,
                    "text": "Uye Jaredhi akaita vanakomana vana; uye vainzi Jakomu, naGiriga, uye Maha, naOraiha."
                },
                {
                    "number": 15,
                    "text": "Uye nemukoma waJaredhi akaberekawo vanakomana nevanasikana."
                },
                {
                    "number": 16,
                    "text": "Uye shamwari dzaJaredhi nemukoma wake vaikwana mweya yaisvika makumi maviri nemiviri; uye vakaitawo vanasikana nevanakomana vasati vauya kunyika yechipikirwa; naizvozvo vakatanga kuwanda."
                },
                {
                    "number": 17,
                    "text": "Uye vakadzidziswa kufamba vakazvirereka pamberi paIshe; uye vaidzidziswa kubva kumusoro."
                },
                {
                    "number": 18,
                    "text": "Uye zvakaitika kuti vakatanga kupararira nenyika, nokuwanda nekurima minda; uye vakasimba munyika."
                },
                {
                    "number": 19,
                    "text": "Uye mukoma waJaredhi akatanga kukwegura, uye akaona kuti akange ave pedyo nokuenda kuguva; nokudaro akati kuna Jaredhi: Ngatiunganidze vanhu vedu kuti tivaverenge, kuti tigoziva kwavari kuti vanoda kuti tivaitirei tisati taenda kumakuva edu."
                },
                {
                    "number": 20,
                    "text": "Uye naizvozvo vanhu vakaunganidzwa pamwechete. Zvino uwandu hwevanakomana nevanasikana vemukoma waJaredhi hwaive mweya makumi maviri anemiviri; uye uwandu hwevanakomana nevanasikana vaJaredhi, hwaive gumi nevaviri, iye aive nevanakomana vana."
                },
                {
                    "number": 21,
                    "text": "Uye zvakaitika kuti vakaverenga vanhu ava; uye mushure mekunge vavaverenga, vakavakumbira zvinhu zvavaida kuti vavaitire vasati vaenda pasi kumakuva avo."
                },
                {
                    "number": 22,
                    "text": "Uye zvakaitika kuti vanhu vakavakumbira kuti mumwe wevanakomana vavo agadzwe kuti ave mambo pamusoro pavo."
                },
                {
                    "number": 23,
                    "text": "Uye zvino tarisai, izvi zvinhu zvaisuwisa kwavari. Uye mukoma waJaredhi akati kwavari: Chokwadi chinhu ichi chinokapinza muutapwa."
                },
                {
                    "number": 24,
                    "text": "Asi Jaredhi akati kumukoma wake; Vabvumire vave namambo. Uye naizvozvo akati kwavari: Sarudzai imi pakati pevanakomana vedu mambo, kana wamunenge mada."
                },
                {
                    "number": 25,
                    "text": "Uye zvakaitika kuti vakasarudza dangwe remukoma waJaredhi; uye zita rake ainzi Pagagi. Uye zvakaitika kuti akaramba kuti ave mambo wavo. Uye vanhu vakada kuti baba vake vamutunhe, asi baba vake vakaramba; uye akavaudza kuti havafanire kutunha munhu kuti ave mambo wavo."
                },
                {
                    "number": 26,
                    "text": "Uye zvakaitika kuti vakasarudza vose vanin’ina vaPagagi, uye vakaramba."
                },
                {
                    "number": 27,
                    "text": "Uye zvakaitika kuti kana vana vaJaredhi vakaramba, kana vose kunze kwemumwechete; uye Oraiha akazodzwa kuti ave mambo wevanhu."
                },
                {
                    "number": 28,
                    "text": "Uye akatanga kutonga, uye vanhu vakatanga kubudirira; uye vakapfuma zvikuru."
                },
                {
                    "number": 29,
                    "text": "Uye zvakaitika kuti Jaredhi akafa, nemukoma wakewo."
                },
                {
                    "number": 30,
                    "text": "Uye zvakaitika kuti Oraiha aifamba akazvirereka pamberi paIshe, uye akarangarira zvinhu zvikuru zvakaitirwa baba vake naIshe, uye akadzidzisawo vanhu vake kuti Ishe vakanga vaitira madzibaba avo zvinhu zvikuru sei."
                }
            ]
        },
        "/study/scriptures/bofm/ether/7": {
            "uri": "/study/scriptures/bofm/ether/7",
            "title": "Eta 7",
            "data_type": "chapter",
            "chapter_name": "Chitsauko 7",
            "chapter_summary": [
                "Oraiha anotonga mukururama—Pakati pekubvutirana masimba nekunetsana, kunomiswa umambo hunokukwikwidzana hwaShuru naKoho—Vaporofita vanotuka huipi hwevanhu nekunamata zvifananidzo kwevanhu, avo vanobva vatendeuka."
            ],
            "verses": [
                {
                    "number": 1,
                    "text": "Uye zvakaitika kuti Oraiha akatonga nyika mukururama mazuva ake ose, mazuva ake akanga akawanda zvikuru."
                },
                {
                    "number": 2,
                    "text": "Uye akabereka vanakomana nevanasikana; hongu, akabereka makumi matatu nemumwechete, pakati pavo paive nevakomana makumi maviri nevatatu."
                },
                {
                    "number": 3,
                    "text": "Uye zvakaitika kuti akaberekawo Kibhu atokwegura. Uye zvakaitika kuti Kibhu akatonga munzvimbo yake; uye Kibhu akabereka Koriho."
                },
                {
                    "number": 4,
                    "text": "Uye Koriho paakanga ave nemakumi matatu emakore ane makore maviri, akapandukira baba vake, akaenda kunogara kunyika yeNeho; uye akabereka vanakomana nevanasikana, uye vakanga vakanakisa zvikuru; nokudaro Koriho akakwezvera vanhu vazhinji kwaari."
                },
                {
                    "number": 5,
                    "text": "Uye zvaakanga aunganidza mauto pamwechete akauya kunyika yaMoroni kwaigara mambo, uye ndokubva amutora senhapwa, zvakaita kuti chirevo chemukoma waJaredhi chekuti vachaiswa muutapwa, chizadzikiswe."
                },
                {
                    "number": 6,
                    "text": "Zvino nyika yaMoroni, maigara mambo, yaive pedyo nenyika yaidaidzwa kuti Kuparadzwa namaNifai."
                },
                {
                    "number": 7,
                    "text": "Uye zvakaitka kuti Kibhu akagara muutapwa, nevanhu vake vari pasi paKoriho mwanakomana wake, kudakara akwegura zvikuru; zvakadaro Kibhu akabereka Shuru muuharahwa hwake, achiri muutapwa."
                },
                {
                    "number": 8,
                    "text": "Uye zvakaitika kuti Shuru akashatirirwa mukoma wake; uye Shuru akaita simba, uye akave mukuru nesimba rechirume; uye akanga ari mukuru kana mukutonga."
                },
                {
                    "number": 9,
                    "text": "Nokudaro, akauya kuchikomo chainzi Efraimi, akanyungudutsa simbi muchikomo umu, akapfura minondo akaipa kune avo vaakanga akwezva; uye mushure mekunge avapa minondo akadzokera kuguta reNeho; uye ndokurwisa mukoma wake Koriho, iri iyo nzira yaakatora nayo umambo achibva ahudzorera kuna baba vake Kibhu."
                },
                {
                    "number": 10,
                    "text": "Uye zvino pamusoro pechinhu chakanga chaitwa naShuru, baba vake vakapa iye umambo; saka akatanga kutonga munzvimbo yababa vake."
                },
                {
                    "number": 11,
                    "text": "Uye zvakaitika kuti akatonga mukururama; uye akaparadzira umambo hwake pamusoro penyika yose, nokuti vanhu vakanga vawanda zvikuru."
                },
                {
                    "number": 12,
                    "text": "Uye zvakaitika kuti Shuru akabereka vana vakawanda vakomana nevasikana."
                },
                {
                    "number": 13,
                    "text": "Uye Koriho akatendeuka kubva kuzvitema zvake zvaakanga aita; nokudaro Shuru akamupa simba muumambo hwake."
                },
                {
                    "number": 14,
                    "text": "Uye zvakaitika kuti Koriho akanga aine vanakomana nevanasikana vazhinji. Uye pakati pevanakomana vaKoriho paive nemumwe ainzi Noa."
                },
                {
                    "number": 15,
                    "text": "Uye zvakaitika kuti Noa akapandukira Shuru, mambo, nababa vakewo Koriho, uye ndokubva akwezva mukoma wake Koho, nehama dzake dzose nevakawanda vevanhu."
                },
                {
                    "number": 16,
                    "text": "Uye ndokubva arwisa Shuru, mambo, ndokutora nyika yenhaka yavo yekutanga; uye akave mambo kuchidumu chenyika ichocho."
                },
                {
                    "number": 17,
                    "text": "Uye zvakaitika kuti akarwisa Shuru zvakare, mambo; uye akatora Shuru, mambo, akamutakura senhapwa akaenda naye kuMoroni."
                },
                {
                    "number": 18,
                    "text": "Uye zvakaitika kuti paakanga ave kuda kumuuraya, vana vaShuru vakanyangira vakapinda mumba maNoa usiku vakamuuraya, uye vakatyora gonhi retirongo vakaburitsa baba wavo, uye vakamuisa pachigaro chake muumambo hwake."
                },
                {
                    "number": 19,
                    "text": "Nokudaro, mwana waNoa akavaka umambo hwake munzvimbo yake; zvakadaro havana kuzowana simba zvakare pamusoro pamambo Shuru, uye vanhu vaive pasi pamambo Shuru vakafambira mberi zvikuru uye vabudira zvikuru."
                },
                {
                    "number": 20,
                    "text": "Uye nyika yakanga yakagovaniswa; uye maive neumambo huviri, umambo hwaShuru neumambo hwaKoho, mwanakomana waNoa."
                },
                {
                    "number": 21,
                    "text": "Uye Koho, mwanakomana waNoa, akaita kuti vanhu vake varwise Shuru, mukumurwisa uku Shuru akavakunda akauraya Koho."
                },
                {
                    "number": 22,
                    "text": "Uye zvino Koho aive nemwanakomana ainzi Nimirodi; uye Nimirodi akapa nyika youmambo hwaKoho kuna Shuru, uye akadiwa mumaziso aShuru; nokudaro Shuru akamuitira zvinhu zvakanaka zvizhinji, uye akaita zvaanoda munyika youmambo hwaShuru."
                },
                {
                    "number": 23,
                    "text": "Uye munguva yekutonga kwaShuru kwakauya vaporofita mukati mevanhu, vaitumwa kubva kuna Ishe, vachiporofita kuti uipi nekunamata zvifananidzo kwevanhu kwave kuunza kutukwa kwenyika, uye vachaparadzwa kana vasina kutendeuka."
                },
                {
                    "number": 24,
                    "text": "Uye zvakaitika kuti vanhu vakatuka vaporofita, uye vachivaseka. Uye zvakaitika kuti mambo Shuru akaisa murau unopa vose vaituka vaporofita mhosva."
                },
                {
                    "number": 25,
                    "text": "Uye akaisa mutemo munyika yose, waipa simba kuvaporofita kuti vaende kwose kwavaida; nenzira yekudaro vanhu vakauya mukutendeuka."
                },
                {
                    "number": 26,
                    "text": "Uye pamusana pekuti vanhu vakatendeuka muzvitema zvavo nekunamata zvifananidzo Ishe vakavaregerera, uye vakatanga kubudirira zvakare munyika. Uye zvakaita kuti Shuru akabereka vanakomana nevanasikana mukukwegura kwake."
                },
                {
                    "number": 27,
                    "text": "Uye kwakange kusisina hondo mumazuva aShuru; uye akarangarira zvinhu zvikuru zvakaitirwa madzibaba ake naIshe mukuvayambutsa mhiri kwamakungwa nokuvasvitsa kunyika yechipikirwa; nokudaro akatonga nekururama mazuva ake ose."
                }
            ]
        },
        "/study/scriptures/bofm/ether/8": {
            "uri": "/study/scriptures/bofm/ether/8",
            "title": "Eta 8",
            "data_type": "chapter",
            "chapter_name": "Chitsauko 8",
            "chapter_summary": [
                "Mune kunetsana nekupesana pamusoro peumambo—Akishi anoita chikwata chemuruvande chine chitsidzo chekuuraya mambo—Zvikwata zvemuruvande ndezvadhiabhorosi uye zvinokonzera kuparadzwa kwemarudzi—MaJentairi emazuva ano vanoyambirwa nezvezvikwata zvemuruvande zvinotsvaka kutora rusununguko rwenyika dzose, marudzi, nenyika."
            ],
            "verses": [
                {
                    "number": 1,
                    "text": "Uye zvakaitika kuti akabereka Oma, uye Oma akatonga munzvimbo yake. Uye Oma akabereka Jaredhi; uye Jaredhi akabereka vanakomana nevanasikana."
                },
                {
                    "number": 2,
                    "text": "Uye Jaredhi akapandukira baba vake, akauya kuzogara munyika yaHeti. Uye zvakaitika kuti akanyengedza vanhu vazhinji, pamusana pemazwi ake anonyengedza, kudakara awana chikamu cheumambo."
                },
                {
                    "number": 3,
                    "text": "Uye awana chikamu cheumambo akarwisa baba vake, uye akatakura baba vake muutapwa, uye akavaita kuti vashande muutapwa."
                },
                {
                    "number": 4,
                    "text": "Uye zvino, mumazuva ekutonga kwaOma akanga ari muutapwa chikamu chemazuva ake. Uye zvakaitika kuti akabereka vanakomana nevanasikana pakati pavo paive naEsromi naKorianduma;"
                },
                {
                    "number": 5,
                    "text": "Uye vakashatirwa zvikuru nekuita kwemukoma wavo Jaredhi, zvekuti vakaunganidza mauto vakarwisa Jaredhi. Uye zvakaitika kuti vakamurwisa usiku."
                },
                {
                    "number": 6,
                    "text": "Uye zvakaitika kuti pavakanga vauraya mauto aJaredhi vakanga vave kuda kumuuraya iyewo; uye akavakumbira kuti vasamuuraye, uye akati aizopa umambo kuna baba vake. Uye zvakaitika kuti vakamupa upenyu hwake."
                },
                {
                    "number": 7,
                    "text": "Uye zvino Jaredhi akasuwa zvikuru pamusana pekurasikirwa neumambo, nokuti akanga aisa mwoyo wake paumambo nembiri yenyika."
                },
                {
                    "number": 8,
                    "text": "Zvino mwanasikana waJaredhi semunhu akanga akachenjera zvikuru, uye achiona kusuwa kwababa vake, akafunga zano rekuti agogona kudzorera umambo kuna baba vake."
                },
                {
                    "number": 9,
                    "text": "Zvino mwanasikana waJaredhi akanga akanakiswa zvikuru. Uye zvakaitika kuti akataura nababa vake, uye akati kwavari: Sei baba vangu vakasuwa zvakadai? Havana kuverenga here zvinyorwa zvakauya namadzibaba edu kubva mhiri kwemakungwa? Tarisai, hamuna rungano here nezvevekare ivavo, zvekuti vaiwana umambo nekuronga muruvande zvaivaitisa mbiri?"
                },
                {
                    "number": 10,
                    "text": "Uye zvino, naizvozvo baba vangu ngavadaidze Akishi, mwanakomana waKimuno; uye tarisai, ini ndakanakisa, uye ndichatamba pamberi pake, uye ndichamufadza, zvekuti anozoda kuti ndive mukadzi wake; nokudaro kana akukumbirai kuti ndive mukadzi wake, zvino imi muchati: Ndinomupa kwauri kana wauya nemusoro wababa vangu, mambo."
                },
                {
                    "number": 11,
                    "text": "Uye zvino Oma aive shamwari yaAkishi; nokudaro, Jaredhi paakadaidza Akishi, mwanasikana waJaredhi akatamba pamberi pake zvekuti akamufadza, zvekuti akamukumbira kuti ave mukadzi wake. Uye zvakaitika kuti akati kuna Jaredhi: Mupe kwandiri ave mukadzi wangu."
                },
                {
                    "number": 12,
                    "text": "Uye Jaredhi akati kwaari: Ndichamupa kwauri, kana ukauya kwandiri nemusoro wababa vangu, mambo."
                },
                {
                    "number": 13,
                    "text": "Uye zvakaitika kuti Akishi akaunganidza mumba maJaredhi vanhu vake vose, akati kwavari: mungapike kwandiri here kuti muchavimbika kwandiri muchinhu chandiri kuda kwamuri?"
                },
                {
                    "number": 14,
                    "text": "Uye zvakaitika kuti vose vakapika kwaari, naMwari vari kudenga, nematengawo, nairo ivhuwo, nemisoro yavo, kuti uyo anenge abva muruyamuro rwaidiwa naAkishi anodimurwa musoro; uye kana uyo anozotaura chinhu chipi zvacho chavanenge vaudzwa naAkishi, iyeye anorasikirwa neupenyu hwake."
                },
                {
                    "number": 15,
                    "text": "Uye zvakaitika kuti ndikwo kubvumirana kwavakaita naAkishi. Uye Akishi akavaitisa mhiko zvaiitiswa vakare vainge vachitsvagawo masimba, zvakange zvakagashidzanwa kubvira kuna Kaini, akanga ari mhondi kubvira pakutanga."
                },
                {
                    "number": 16,
                    "text": "Uye zvakachengetwa nesimba radhiabhorosi kuti zvigoitiswa vanhu izvi zvitsidzo, kuti vagare vari murima, kuyamura avo vaitsvaka simba kuti vawane simba, nokuponda, nokupwanya, nokunyepa, nokuita zvakaipa zvakasiyana-siyana neupombwe."
                },
                {
                    "number": 17,
                    "text": "Uye aive mwanasikana waJaredhi akazviisa mumwoyo make kuti atsvake zvinhu izvi zvakare; uye Jaredhi akazviisa mumwoyo maAkishi; nokudaro, Akishi akazviita kuhama dzake neshamwari, achivavimbisa zvinhu zvakanaka kuti vaite chinhu chose chaainge avakumbira."
                },
                {
                    "number": 18,
                    "text": "Uye zvakaitika kuti vakavamba chikwata chemuruvande, kana zvaiitwa nevekare; chikwata ichi chinova chakashoreka nekuipa kupfuura zvose, mumaziso aMwari;"
                },
                {
                    "number": 19,
                    "text": "Nokuti Mwari havashande muzvikwata zvemuruvande, havadi kana kuti munhu adeure ropa, uye muzvinhu zvose akazvirambidza, kubvira pakutanga kwemunhu."
                },
                {
                    "number": 20,
                    "text": "Uye zvino ini, Moronai, handinyore maitirwo ezvitsidzo zvavo nezvikwata zvavo, nokuti ndakaziviswa kuti zviri mukati mevanhu vose, uye zviri kumaRamani."
                },
                {
                    "number": 21,
                    "text": "Uye vakakonzera kuparadzwa kwevanhu ava vandiri kutaura nezvavo zvino, zvakare nokuparadzwa kwevanhu vaNifai."
                },
                {
                    "number": 22,
                    "text": "Uye rudzi rwose zvarwo rwuchatsigira zvikwata izvi muruvande, kuti vawane simba nokuwana, kudakara zvapararira nerudzi, tarisai, vachaparadzwa; nokuti Ishe havazobvumira kuti ropa revatendi vavo, richadeurwa navo, rigare richichema kwavari kubva pasi kuti vatsividze uye ivo vasingavatsividze."
                },
                {
                    "number": 23,
                    "text": "Nokudaro, imi maJentairi, kuda kwaMwari kuti zvinhu izvi zviratidzwe kwamuri, kuti ipapo mugotendeuka muzvitema zvenyu, uye musabvumire kuti zvikwata zveumhondi izvi zvive pamusoro penyu, zvakaitirwa kutora simba nekuwana upfumi—uye nebasa, hongu, kana nebasa rekuparadzwa richauya pamuri, hongu, kana munondo wekuranga kwaMwari Vokusingaperi vachawira pamuri, zvinoita kuti mukurirwe nokuparadzwa kana mukabvumira kuti zvinhu izvi zvivepo."
                },
                {
                    "number": 24,
                    "text": "Nokudaro, Ishe vakakutaurirai, kana mave kuona zvinhu izvi zvichiuya pakati penyu kuti muchamuka kuti muone kuti muri muzvinhu zvakaipa, pamusana pechikwata chemuruvande chinenge chave mukati menyu; kana kuti nhamo kwachiri, pamusoro peropa reavo vakauraiwa; nokuti vanochema kubva muguruva kuti vatsividze pachiri, nepane avo vakachiita."
                },
                {
                    "number": 25,
                    "text": "Nokuti zvinoitika kuti uyo wose anovaka chikwata ichi ari kutsvaka kupunza rusununguko rwenyika dzose, marudzi, nenyika; uye zvinoita kuti kuve nekuparadzwa kwevanhu vose, nokuti chakavakwa nadhiabhorosi, anova ndiye baba wenhema dzose; kana uye iyeye munyepi mumwecheteyo akanyengedza vabereki vedu vekutanga, hongu, kana iyeye munyepi mumwecheteyo akakonzera kuti munhu aponde kubvira pakutanga; akaomesa mwoyo yevanhu kuti vaponde vaporofita, uye vakavatema nemabwe, nekuvatandanisira kunze kubvira pakutanga."
                },
                {
                    "number": 26,
                    "text": "Nokudaro, ini Moronai, ndataurirwa kuti ndinyore zvinhu izvi kuti kuipa kubviswe, nokuti kuchasvika nguva yekuti Satani achashaya simba mumwoyo yevana vevanhu, asi kuti vakurudzirwe kuita zvakanaka nguva dzose, kuti vagouya kutsime rekururama kwose uye vagoponeswa."
                }
            ]
        },
        "/study/scriptures/bofm/ether/9": {
            "uri": "/study/scriptures/bofm/ether/9",
            "title": "Eta 9",
            "data_type": "chapter",
            "chapter_name": "Chitsauko 9",
            "chapter_summary": [
                "Umambo hunobva kune uyu huchienda kune uyo nenhaka, kunyengedza, nekuponda—Ema akaona Mwanakomana weKururama—Maporofita vazhinji vanodaidzira rutendeuko—Nzara nenyoka dzine uturu zvinonetsa vanhu."
            ],
            "verses": [
                {
                    "number": 1,
                    "text": "Uye zvino ini Moronai, ndinoenda mberi nezvinyorwa zvangu. Nokudaro, tarisai, zvakaitika kuti pamusana pezvikwata zvemuruvande zvaAkishi neshamwari dzake, tarisai, vakapunza umambo hwaOma."
                },
                {
                    "number": 2,
                    "text": "Zvakadaro, Ishe vakanzwira Oma tsitsi, nekuvanakomana nekuvanasikana vake vakanga vasingatsvake kuparadzwa kwake."
                },
                {
                    "number": 3,
                    "text": "Uye Ishe vakayambira Oma kuhope kuti akafanira kubuda munyika; nokudaro Oma akabuda munyika nemhuri yake, uye akafamba kwemazuva mazhinji, uye akasvika uye ndokupfuura nepachikomo chainzi Shimu, uye ndokuuya nepanzvimbo apo pakaparadzirwa maNifai, uye kubva apa ndokubva ananga kumabvazuva, uye ndokubva asvika panzvimbo yainzi Abhuromu, nechekugungwa, uye ipapo ndokubva adzika tende yake, nevanakomana vake nevanasikana vake, nemba yake yose, kunze kweya Jaredhi nemhuri yake."
                },
                {
                    "number": 4,
                    "text": "Uye zvakaitika kuti Jaredhi akazodzwa kuti ave mambo wevanhu, neruoko rweuipi; uye akapa Akishi mwanasikana wake kuti ave mukadzi wake."
                },
                {
                    "number": 5,
                    "text": "Uye zvakaitika kuti Akishi akatsvaka upenyu hwavatezvara vake; uye akakumbira avo vaakanga aiitisa zvitsidzo zvevekare vepasichigare, uye vakadimura musoro wavatezvara vake, zvavakanga vagere pachigaro chavo chekutonga, vachiteerera kuvanhu vavo."
                },
                {
                    "number": 6,
                    "text": "Nokuti utsinye hwechikwata chekavere-vere ichi hwakanga hwapararira zvekuti hwakasvibisa mwoyo yevanhu vose; saka Jaredhi akapondwa ari pachigaro chake chekutonga, uye Akishi akatonga munzvimbo yake."
                },
                {
                    "number": 7,
                    "text": "Uye zvakaitika kuti Akishi akatanga kuitira mwanakomana wake shanje, nokudaro akamupfigira mutirongo, uye akamuchengeta achimupa kudya kushomanani kana kumunyima kusvika afa."
                },
                {
                    "number": 8,
                    "text": "Uye zvino munin’ina weuya akafa, (uye zita rake rainzi Nimra) akashatirirwa baba vake pamusana peicho chakanga chaitwa nababa vake kumukoma wake."
                },
                {
                    "number": 9,
                    "text": "Uye zvakaitika kuti Nimra akaunganidza varume vashomanani, ndokubva atiza munyika, uye ndokuuya ndokuzogara naOma."
                },
                {
                    "number": 10,
                    "text": "Uye zvakaitika kuti Akishi akabereka vamwe vana, uye vakatora mwoyo yevanhu, kana dai zvazvo vakanga vakatsidza kwaari kuita zvose zvakaipa maererano nezvaanenge achida."
                },
                {
                    "number": 11,
                    "text": "Zvino vanhu vaAkishi vaida upfumi, kana saAkishi aida simba; nokudaro, vana vaAkishi vakavapa mari, zvakaita kuti vakwezvere vanhu vazhinji kwavari."
                },
                {
                    "number": 12,
                    "text": "Uye pakatanga kuve nehondo pakati pevana vaAkishi uye naiye Akishi, yakatora makore mazhinji, hongu, kusvikira pakuda kuparadza vanhu vose vemunyika, hongu, kana vose, kusara kwemakumi matatu emweya, uye vakatiza neveimba yaOma."
                },
                {
                    "number": 13,
                    "text": "Nokudaro, Oma akadzorerwa zvakare kunyika yake yenhaka."
                },
                {
                    "number": 14,
                    "text": "Uye zvakaitika kuti Oma akatanga kukwegura; zvakadaro, mukukwegura kwake akabereka Ema; uye akazodza Ema kuti ave mambo atonge munzvimbo yake."
                },
                {
                    "number": 15,
                    "text": "Uye mushure mekunge azodza Ema kuti ave mambo akaona runyararo munyika kwemakore maviri, uye ndokubva afa, ari akanga ararama kwemazuva akawanda zvikuru, akanga azere nokusuwa. Uye zvakaitika kuti Ema akatonga munzvimbo make, uye akatevedza tsoka dzababa vake."
                },
                {
                    "number": 16,
                    "text": "Uye Ishe vakatanga kubvisa kutukwa kwenyika iyi, uye imba yaEma ikabudirira zvikuru pasi pekutonga kwaEma; uye muchinguva chemakore makumi matanhatu anemaviri vakanga vasimba zvikuru, zvekuti vakabva vapfuma zvikuru—"
                },
                {
                    "number": 17,
                    "text": "Vaine michero yakasiyana-siyana, nezvirimwa, nesirika, nemachira akanaka samare, negoridhe, nesirivha, nezvinhu zvinokosha;"
                },
                {
                    "number": 18,
                    "text": "Uyewo mombe dzakasiyana-siyana, madhonza, mhou, nehwai, nenguruve, nembudzi, nemamwe marudzi emhuka dzaive dzekudya kumunhu."
                },
                {
                    "number": 19,
                    "text": "Uyewo vakanga vaine mahachi, nemadhongi, uye kwaive nenzou, nemakureromu nemakumomu; zvose zvakanga zviine basa kumunhu, kunyanya kunzou nemakureromu nemakumomu."
                },
                {
                    "number": 20,
                    "text": "Uye saka Ishe vakadira maropafadzo avo munyika iyi, yakanga yakanaka kupfuura dzimwe dzose nyika; uye vakataura kuti wose anenge aine nzvimbo akafanira kuiita yaIshe, kana kuti vaizoparadzwa kana vaibva mukuipa; nokuti pane vakadaro, Ishe vanoti; Ndichadira kushatirwa kwangu kwose kuzere."
                },
                {
                    "number": 21,
                    "text": "Uye Ema akatonga nokururama mazuva ake ose, uye akabereka vanakomana nevanasikana vazhinji; uye akabereka Koriandumu, uye akazodza Koriandumu kuti atonge munzvimbo yake."
                },
                {
                    "number": 22,
                    "text": "Uye mushure mekuzodza Koriandumu kuti atonge munzvimbo make akagara makore mana, uye akaona runyararo munyika; hongu, uye akatoonawo Mwanakomana Wekururama, uye akafara nokukudza muzuva rake, uye akafa murunyararo."
                },
                {
                    "number": 23,
                    "text": "Uye zvakaitika kuti Koriandumu akafamba mutsoka dzababa vake, uye akavaka maguta makuru mazhinji, uye akadzidzisa icho chakanga chakanakira vanhu vake mumazuva ake ose. Uye zvakaitika kuti haana kumboita vana kudakara akwegura zvikuru."
                },
                {
                    "number": 24,
                    "text": "Uye zvakaitika kuti mukadzi wake akafa, ave nemakore zana nemaviri. Uye zvakaitika kuti Koriandumu akatora mudzimai, mukukwegura kwake, murandakadzi mudiki, uye akabereka vanakomana nevanasikana; nokudaro akararama kudakara ave nezana remakore rine makumi mana nemakore maviri."
                },
                {
                    "number": 25,
                    "text": "Uye zvakaitika kuti akabereka Komu, uye Komu akatonga munzvimbo yake; uye akatonga kwemakumi mana emakore ane makore mapfumbamwe, uye akabereka Heti; uye iyewo akabereka vanakomana nevanasikana."
                },
                {
                    "number": 26,
                    "text": "Uye vanhu vakanga vapararira zvakare kwose pamusoro penyika, uye kukatanga zvakare kuve neuipi hukuru pamusoro penyika, uye Heti akatanga kugashira urongwa hwekavere-vere hwakare, kuti aparadze baba vake."
                },
                {
                    "number": 27,
                    "text": "Uye zvakaitika kuti akabvisa baba vake pachigaro cheumambo, nokuti akavauraya nemunondo wake; uye akatonga munzvimbo yavo."
                },
                {
                    "number": 28,
                    "text": "Uye kwakauya maporofita munyika zvakare, vachichema rutendeuko kwavari—kuti vagadzire nzira yaIshe, kana kuti kuchauya kutukwa pamusoro penyika; hongu, kana kuve nenzara huru, ichavaparadza kana vasina kutendeuka."
                },
                {
                    "number": 29,
                    "text": "Asi vanhu havana kutenda mazwi emaporofita, asi vakavatandira kunze; uye vamwe vavo vakavakanda mumakomba uye vakavasiya kuti vafe. Uye zvakaitika kuti vaiita zvose zvinhu izvi maererano nezvaitaurwa namambo, Heti."
                },
                {
                    "number": 30,
                    "text": "Uye zvakaitika kuti pakatanga kuve nekufa kukuru munyika, uye vagari vakatanga kuparadzwa nokukurumidza kwazvo pamusana pekufa uku, nokuti pakanga pasina mvura yekunaya pamusoro penyika."
                },
                {
                    "number": 31,
                    "text": "Uye kukauya nyoka dzine huturu pamusorowo penyika, uye dzikauraya vanhu vazhinji. Uye zvakaitika kuti zvipfuyo zvavo zvakatanga kutiza nyoka idzi, zvakananga kunyika yekumaodzanyemba, yaidaidzwa nemaNifai kuti Zarahemura."
                },
                {
                    "number": 32,
                    "text": "Uye zvakaitika kuti kune zvizhinji zvakafira munzira; zvakadaro, kune zvimwe zvakatizira munyika yekumaodzanyemba."
                },
                {
                    "number": 33,
                    "text": "Uye zvakaitika kuti Ishe vakaita kuti nyoka dzichirega kuramba dzichizvitandanisa, asi kuti dzidzivire nzira kuti vanhu vasapfuure, kuti ani zvake anenge aedza kupfuura auraiwe nenyoka."
                },
                {
                    "number": 34,
                    "text": "Uye zvakaitika kuti vanhu vakatevedza gwara rezvipfuwo, uye vachidya mitumbi yeizvo zvakanga zvafira munzira, kudakara vazvidya zvose. Zvino vanhu zvavakaona kuti vave kuzofa vakatanga kutendeuka mukutadza kwavo uye vachichema kuna Ishe."
                },
                {
                    "number": 35,
                    "text": "Uye zvakaitika kuti pavakanga vazvininipisa pamberi paIshe zvakakwana akatumira mvura pamusoro penyika; uye vanhu vakatanga kupona zvakare, uye kukatanga kuve nemichero munyika dzekuchamhembe, nemunyika dzose dzakakomberedza. Uye Ishe vakaratidza simba ravo kwavari mukuvachengetedza munzara."
                }
            ]
        },
        "/study/scriptures/bofm/ether/10": {
            "uri": "/study/scriptures/bofm/ether/10",
            "title": "Eta 10",
            "data_type": "chapter",
            "chapter_name": "Chitsauko 10",
            "chapter_summary": [
                "Mambo uyu anotsiva uyo—Vamwe vemadzimambo vakarurama; vamwe vane uipi—Kana kuine kururama, vanhu vanoropafadzwa uye vachibva vaitwa kuti vabudirire naIshe."
            ],
            "verses": [
                {
                    "number": 1,
                    "text": "Uye zvakaitika kuti Shezi, uyo akanga ari wechizvarwa chaHeti—nokuti Heti akanga afa munzara, nemba yake yose kusara kwaShezi—nokudaro, Shezi akatanga zvakare kusimbisa vanhu vakanga varendeswa."
                },
                {
                    "number": 2,
                    "text": "Uye zvakaitika kuti Shezi akarangarira kuparadzwa kwamadzibaba ake, uye akavaka umambo hwakarurama; nokuti akarangarira zvakanga zvaitwawo naIshe mukuunza Jaredhi nemukoma wake mukuyambuka mhiri kwegungwa; uye akafamba munzira dzaIshe; uye akabereka vanakomana nevanasikana."
                },
                {
                    "number": 3,
                    "text": "Uye mwanakomana wake mukuru, zita rake ainzi Shezi, akamupandukira; zvakadaro, Shezi akauraiwa neruoko rwegororo, pamusana peupfumi hwake hwakanyanyisa, zvakaita kuti baba vake vawane runyararo zvakare."
                },
                {
                    "number": 4,
                    "text": "Uye zvakaitika kuti baba vake vakavaka maguta akawanda pamusoro penyika, uye vanhu vakatanga zvakare kupararira pamusora penyika yose. Uye Shezi akararama kusvika akwegura zvikuru; uye akabereka Ripurakishi. Uye akafa, uye Ripurakishi akatonga munzvimbo yake."
                },
                {
                    "number": 5,
                    "text": "Uye zvakaitika kuti Ripurakishi haana kuita izvo zvainge zvakanaka mumaziso aIshe, nokuti aive nevakadzi vazhinji nepfambi, uye akaisa pamapfudzi evanhu izvo zvairema kutakura; hongu, akavateresa nemitero inorema; nemitero iyi akavaka mazimba makuru."
                },
                {
                    "number": 6,
                    "text": "Uye akazvigadzirira chigaro chekutonga chakatambura kunaka; uye akavaka matirongo akawanda, uye uyo wose airamba kutera, aimukanda mutirongo; uye uyo ainge asingakwanise kutera aikandwa mutirongo; uye aiita kuti vachokore nebasa kuti vazviriritire; uye uyo airamba kuita basa aiita kuti auraiwe."
                },
                {
                    "number": 7,
                    "text": "Nokudaro akakwanisa kuita basa rose raaida, hongu, kana goridhe yake aiita kuti ibikwe mutirongo; nemabasa ose ehumhizha akanga achiyevedza aiita kuti ashandwe mutirongo. Uye zvakaitika kuti akarwadzisa vanhu neupombwe nokuipa kwake."
                },
                {
                    "number": 8,
                    "text": "Uye paakanga atonga kwemakore makumi mana nemaviri vanhu vakamuka vakamupandukira; uye kukatanga kuve nehondo zvakare munyika, zvekuti Ripurakishi akauraiwa, uye zvizvarwa zvake zvikatandaniswa munyika."
                },
                {
                    "number": 9,
                    "text": "Uye zvakaitika kuti mushure memakore mazhinji, Moriandoni, (iye ari chizvarwa chaRipurakishi) akaunganidza pamwechete mauto evanhu vakanga vakatandaniswa munyika, uye akaenda akanorwisa vanhu; uye akawana simba mumaguta mazhinji; uye hondo ikarwadza zvikuru, uye ikarwiwa kwemakore mazhinji; uye akawana simba munyika yose, uye akazviita mambo wenyika yose."
                },
                {
                    "number": 10,
                    "text": "Uye mushure mekunge azvigadza umambo akarerutsa mutoro wevanhu, zvakaita kuti vanhu vamutarise zvakanaka, uye vakamuzodza kuti ave mambo wavo."
                },
                {
                    "number": 11,
                    "text": "Uye akaita zvakarurama kune vanhu, asi kwete kuzviitira iye pamusoro peupombwe hwake; nokudaro akabviswa pamberi paIshe."
                },
                {
                    "number": 12,
                    "text": "Uye zvakaitika kuti Moriandoni akavaka maguta akawanda, uye vanhu vakapfuma zvikuru pasi pekutonga kwake, kwose muzvivakwa, nemugoridhe nesirivha, nemukurima, nemumatanga, nezvimwe zvavakanga vadzorerwa."
                },
                {
                    "number": 13,
                    "text": "Uye Moriandoni akararama kudakara akwegura zvikuru, uye ndokubva abereka Kimu; uye Kimu akatonga munzvimbo yababa vake; uye akatonga kwemakore masere, uye baba vake ndokubva vafa. Uye zvakaitika kuti Kimu haana kutonga nokururama, nokudaro haana kudiwa naIshe."
                },
                {
                    "number": 14,
                    "text": "Uye mukoma wake akamuka akamupandukira, naizvozvo akamuisa muutapwa; uye akagara muutapwa mazuva ake ose; uye akabereka vanasikana nevanakomana ari muutapwa, uye mukukwegura kwake akabereka Revhi; uye akabva afa."
                },
                {
                    "number": 15,
                    "text": "Uye zvakaitika kuti Revhi akashanda ari muutapwa mushure mekufa kwababa vake, kwemakumi mana emakore ane makore maviri. Uye akaita hondo namambo wenyika, naizvozvo akawana umambo."
                },
                {
                    "number": 16,
                    "text": "Uye mushure mekunge atora umambo akaita izvo zvakanga zvakanaka mumaziso aIshe; uye vanhu vakabudirira munyika; uye iye akagara kudakara akwegura zvakanakawo, uye akabereka vanakomana nevanasikana; uye akaberekawo Koromu, uyo waakazodza kuti ave mambo munzvimbo yake."
                },
                {
                    "number": 17,
                    "text": "Uye zvakaitika kuti Koromu akaita izvo zvaive zvakanaka mumaziso aIshe mazuva ake ose; uye akabereka vanakomana nevanasikana vakawanda; uye mushure mekunge aona mazuva akawanda chaizvo, akafa, sezvinoita pasi pose; uye Kishi akatonga munzvimbo make."
                },
                {
                    "number": 18,
                    "text": "Uye zvakaitika kuti naKishi akafawo, uye Ribhi akatonga munzvimbo make."
                },
                {
                    "number": 19,
                    "text": "Uye zvakaitika kuti Ribhi akaitawo icho chaive chakanaka mumaziso aIshe. Uye mumazuva aRibhi nyoka dziye dzine uturu dzakaparadzwa. Nokudaro vakaenda kunyika yaive kumaodzanyemba, kunovhimira vanhu venyika zvekudya, nokuti nyika iyi yakange izere mhuka dzesango. Uye Ribhi pachakewo akave muvhimi mukuru."
                },
                {
                    "number": 20,
                    "text": "Uye vakavaka guta guru nekwakange kwakamika kwenyika, panzvimbo yaiganhurwa nyika negungwa."
                },
                {
                    "number": 21,
                    "text": "Uye vakachengetedza nyika yekumaodzanyemba serenje, kuti vawane mhuka. Uye pamusoro penyika yose yekuchamhembe yakange izere nevanhu vaigaramo."
                },
                {
                    "number": 22,
                    "text": "Uye vaive vanhu vaishanda zvikuru, uye vaitenga vachitengesa uye vachitambidzana kuti vawane."
                },
                {
                    "number": 23,
                    "text": "Uye vaishanda nematare akasiyana-siyana, uye vaiita goridhe, nesirivha, nesimbi, nendarira nesimbi dzose dzakasiyana-siyana; uye vaizvichera muvhu; nokudaro vaiburitsa mirwi mikuru kwazvo yevhu kuti vawane simbi yegoridhe, uye yesirivha, uye yemhangura. Uye vaiita zvinhu zvakasiyana-siyana zvinoyevedza."
                },
                {
                    "number": 24,
                    "text": "Uye vaive nesirika, nemachira akarukwa zvakanaka semare; uye vaigadzira machira akasiyana-siyana, kuti vawane chekufukidza kusasimira kwavo."
                },
                {
                    "number": 25,
                    "text": "Uye vaiita zvinhu zvakasiyana-siyana zvekurima ivhu nazvo, zvose zvekurimisa nezvekudyarisa, zvekukohwesa nezvekusakurisa, uye kana nezvekupurisa."
                },
                {
                    "number": 26,
                    "text": "Uye vakaitawo zvinhu zvakasiyana-siyana zvavaishanda nazvo zvipfuwo zvavo."
                },
                {
                    "number": 27,
                    "text": "Uye vaiita zvombo zvehondo zvakasiyana-siyana. Uye vaiita zvinhu zvinoshamisa zvinoratidza umhizha."
                },
                {
                    "number": 28,
                    "text": "Uye hakuna kunge kuine vanhu vakanga vakaropafadzwa kupfuura ava, kana vainge vakabudirira kuvapfuura neruoko rwaIshe. Uye vakanga vari munyika yakanga yakanaka kupfuura dzimwe nyika dzose, nokuti Ishe vakanga vazvitaura."
                },
                {
                    "number": 29,
                    "text": "Uye zvakaitika kuti Ribhi akararama kwemakore mazhinji, uye akabereka vanakomana nevanasikana; uye akaberekawo Haritomu."
                },
                {
                    "number": 30,
                    "text": "Uye zvakaitika kuti Haritomu akatonga munzvimbo yababa vake. Uye Haritomu atonga kwemakumi maviri emakore nemana, tarisai, akatorerwa umambo. Uye akagara makore mazhinji ari muutapwa, hongu, kana mazuva ekupedzisira ose eupenyu hwake."
                },
                {
                    "number": 31,
                    "text": "Uye akabereka Heti, uye Heti akagara muutapwa mazuva ake ose. Uye Heti akabereka Aroni, uye Aroni akagara muutapwa mazuva ake ose; uye iye akabereka Amunigadha, uye naAmunigadha akagarawo muutapwa mazuva ake ose; uye akabereka Koriandumu, uye Koriandumu akagara muutapwa mazuva ake ose; uye akabereka Komu."
                },
                {
                    "number": 32,
                    "text": "Uye zvakaitika kuti Komu akakwezva chikamu cheumambo. Uye akatonga chikamu cheumambo uhwu kwemakumi mana emakore anemaviri; uye akanorwisana namambo, Amugidhi, uye vakarwa kwemakore mazhinji, munguva iyi Komu akakunda Amugidhi, uye akabva atora umambo hwose."
                },
                {
                    "number": 33,
                    "text": "Uye mumazuva aKomu munyika makatanga kuve nemakororo; uye akashandisa urongwa hwakare, uye akaitisa mhiko netsika yepasi chigare uye akatsvaka kuparadza umambo."
                },
                {
                    "number": 34,
                    "text": "Zvino Komu akaarwisa zvikuru; zvakadaro, haana kuvakunda."
                }
            ]
        },
        "/study/scriptures/bofm/ether/11": {
            "uri": "/study/scriptures/bofm/ether/11",
            "title": "Eta 11",
            "data_type": "chapter",
            "chapter_name": "Chitsauko 11",
            "chapter_summary": [
                "Hondo, kupandukirana, zve nehuipi zvinokura muupenyu hwemaJaredhi—Vaporofita vanofembera kuparadzwa zvachose kwemaJaredhi kunze kwokunge vatendeuka—Vanhu vanoramba mazwi emaporofita."
            ],
            "verses": [
                {
                    "number": 1,
                    "text": "Uye kwakauyawo mumazuva aKomu vaporofita vazhinji, uye vakaporofita kuparadzwa kwerudzi rwukuru urwu kunze kwekunge vatotendeuka, uye vadzokera kuna Ishe, uye vosiya kuponda nehuipi hwavo."
                },
                {
                    "number": 2,
                    "text": "Uye zvakaitika kuti vaporofita vakarambwa nevanhu, uye vakatizira kuna Komu kuti vadzivirirwe, nokuti vanhu vaitsvaka kuvaparadza."
                },
                {
                    "number": 3,
                    "text": "Uye vakaporofita kuna Komu zvinhu zvizhinji; uye akaropafadzwa mumazuva akanga asara eupenyu hwake."
                },
                {
                    "number": 4,
                    "text": "Uye akararama akakwegura zvakanakawo, uye akabereka Shibhuromu; uye Shibhuromu akatonga munzvimbo make. Uye mukoma waShibhuromu akamupandukira, uye mukatanga kuve nehondo huru kwazvo munyika yose."
                },
                {
                    "number": 5,
                    "text": "Uye zvakaitika kuti mukoma waShibhuromu akaita kuti vose vaporofita vaiporofita nezvekuparadzwa kwevanhu vauraiwe."
                },
                {
                    "number": 6,
                    "text": "Uye kwakave nedambudziko guru munyika yose, nokuti vakanga vapupura kuti kutukwa kukuru kuchauya munyika, nekuvanhuwo, nokuparadzwa kukuru pakati pavo, kusati kwamboonekwa pamusoro penyika, uye mapfupa avo achaita semirwi yevhu pamusoro penyika kunze kwekunge vatendeuka kubva muuipi hwavo."
                },
                {
                    "number": 7,
                    "text": "Uye havana kuteerera shoko raIshe, pamusana pezvikwata zvavo zvakaipa; nokudaro, kwakatanga kuve nehondo nekupesana munyika yose, nenzara nezvirwere, zvekuti kwakave nokuparadzwa kukuru, zvisina kumbenge zvakaonekwa pamusoro penyika; uye zvose izvi zvakaitika mumazuva aShibhuromu."
                },
                {
                    "number": 8,
                    "text": "Uye vanhu vakatendeuka mukuipa kwavo; uye zvekuti nokutendeuka kwavaiita Ishe vaivanzwira tsitsi."
                },
                {
                    "number": 9,
                    "text": "Uye zvakaitika kuti Shibhuromu akauraiwa, uye Seti akaiswa muutapwa uye akagara muutapwa mazuva ake ose."
                },
                {
                    "number": 10,
                    "text": "Uye zvakaita kuti Ahaha, mwanakomana wake, akatora umambo; uye akatonga vanhu mazuva ake ose. Uye akaita zvakaipa zvakasiyana-siyana mumazuva ake, zvakaita kuti kuve nekudeuka kweropa zhinji; uye mazuva ake aive mashoma."
                },
                {
                    "number": 11,
                    "text": "Uye Etemu, sechizvarwa chaAhaha, akatora umambo; uye naiyewo akaita izvo zvakaipa mumazuva ake."
                },
                {
                    "number": 12,
                    "text": "Uye zvakaitika kuti mumazuva aEtemu kwakauya vaporofita, vakawanda, uye vakaporofita vanhu zvakare; hongu, vakaporofita kuti Ishe vachavaparadza zvachose kubva pamusoro penyika kunze kwekunge vatendeuka mukutadza kwavo."
                },
                {
                    "number": 13,
                    "text": "Uye zvakaitika kuti vanhu vakaomesa mwoyo yavo, uye vakaramba kuteerera kumazwi avo; uye maporofita vakachema vakabva vabva mukati mevanhu."
                },
                {
                    "number": 14,
                    "text": "Uye zvakaitika kuti Etemu akatonga neuipi mazuva ake ose; uye akabereka Moroni. Uye zvakaitika kuti Moroni akatonga munzvimbo yake; uye Moroni akaita izvo zvakanga zvakaipa pamberi paIshe."
                },
                {
                    "number": 15,
                    "text": "Uye zvakaitika kuti pakamuka kupanduka pakati pevanhu, pamusana pechikwata chiye chemuruvande chakaitirwa kuwana nekutora simba; uye kukabuda murume mukuru mukutadza pakati pavo, uye akarwisa Moroni, uye akapunza chikamu cheumambo; uye akachengeta chikamu cheumambo ichi kwemakore mazhinji."
                },
                {
                    "number": 16,
                    "text": "Uye zvakaitika kuti Moroni akamubvisa, uye akatora umambo zvakare."
                },
                {
                    "number": 17,
                    "text": "Uye zvakaitika kuti kwakaita mumwe murume anotyisa zvakare; uye akanga ari wechizvarwa chemukoma waJaredhi."
                },
                {
                    "number": 18,
                    "text": "Uye zvakaitika kuti akabvisa Moroni uye ndokutora umambo; nokudaro, Moroni akagara muutapwa mazuva ose akanga asara eupenyu hwake; uye akabereka Koriando."
                },
                {
                    "number": 19,
                    "text": "Uye zvakaitika kuti Koriando akagara muutapwa mazuva ake ose."
                },
                {
                    "number": 20,
                    "text": "Uye mumazuva aKoriando kwakauyawo vaporofita vazhinji, uye vakaporofita zvinhu zvikuru zvinoshamisa, uye vakachema rutendeuko kuvanhu, uye kunze kwekunge vatendeuka Ishe Mwari vanovatongera kuparadzwa zvachose."
                },
                {
                    "number": 21,
                    "text": "Uye kuti Ishe Mwari vanozotumira kana kuunza vamwe vanhu kuzotora nyika, nesimba rake, netsika yavakaunza nayo madzibaba avo."
                },
                {
                    "number": 22,
                    "text": "Uye vakaramba ose mazwi evaporofita, pamusana pezvikwata zvavo zvekavere-vere uye neuipi hwavo hwakanyanya."
                },
                {
                    "number": 23,
                    "text": "Uye zvakaitika kuti Koriando akabereka Eta, uye ndokubva afa, ari akanga agara muutapwa upenyu hwake hwose."
                }
            ]
        },
        "/study/scriptures/bofm/ether/12": {
            "uri": "/study/scriptures/bofm/ether/12",
            "title": "Eta 12",
            "data_type": "chapter",
            "chapter_name": "Chitsauko 12",
            "chapter_summary": [
                "Muporofita Eta anokurudzira vanhu kuti vatende muna Mwari—Moronai anotaura zvishamiso nezvinoshamisa zvinoitwa nerutendo—Rutendo rwakaita kuti mukoma waJaredhi aone Kristu—Ishe vanopa vanhu kushaya simba kuti vazvirereke—Mukoma waJaredhi akasimudza Gomo Zerini nerutendo—Rutendo, ruvimbo, nerudo rwakadzama ndizvo zvinodiwa muruponeso—Moronai akaona Jesu vakatarisana."
            ],
            "verses": [
                {
                    "number": 1,
                    "text": "Uye zvakaitika kuti mazuva aEta aive mumazuva aKorianduma; uye Korianduma aive mambo wenyika yose."
                },
                {
                    "number": 2,
                    "text": "Uye Eta aive muporofita waIshe; nokudaro Eta akauya mumazuva aKorianduma, uye akatanga kuporofita kuvanhu, nokuti haaikwaniswa kurambidzwa pamusana peMweya waIshe wakanga uri maari."
                },
                {
                    "number": 3,
                    "text": "Nokuti aichema kubvira mangwanani, kana kusvika mukunyura kwezuva, achikurudzira vanhu kuti vatende kuna Mwari mukutendeuka nokuti vangazoparadzwa, achiti kwavari nerutendo zvose zvinhu zvinozadzikiswa—"
                },
                {
                    "number": 4,
                    "text": "Nokudaro, ani zvake anotenda kuna Mwari anogona kuve nechokwadi netarisiro yenyika iri nani, hongu, kana nzvimbo kurudyi rwaMwari, iri tariro inouya nerutendo, uchive musimboti kumweya yevanhu, zvinovaita kuti vave nechokwadi uye vasimbe, vakawanza mabasa akanaka nguva dzose, vachitungamirirwa mukurumbidza Mwari."
                },
                {
                    "number": 5,
                    "text": "Uye zvakaitika kuti Eta akaporofita zvinhu zvikuru nezvinoshamisa kuvanhu, zvavasina kutenda, nokuti vakanga vasingazvione."
                },
                {
                    "number": 6,
                    "text": "Uye zvino ini Moronai, ndinotaura maererano nezvinhu izvi; ndingaratidze kunyika kuti rutendo zvinhu zvinotarisirwa uye zvisingaonekwe; nokudaro musaite nharo nokuti hamuzi kuzviona, nokuti hamuwane umbowo kudakara rutendo rwenyu rwaedzwa."
                },
                {
                    "number": 7,
                    "text": "Nokuti rwaive rutendo rwakaita kuti Kristu azviratidze kumadzibaba edu, mushure mekunge amuka muvafi; uye haana kuzviratidza kwavari kudakara vave nerutendo maari, nokudaro, zvinoreva kuti vamwe vaive nerutendo maari, nokuti haana kuzviratidza kunyika."
                },
                {
                    "number": 8,
                    "text": "Asi pamusana perutendo rwevanhu akazviratidza kunyika, uye akarumbidza zita raBaba, uye akagadzira nzira kuti vamwe vagove vadyi vechipo chekudenga, kuti vatarisire zvavasati vaona."
                },
                {
                    "number": 9,
                    "text": "Nokudaro, nemiwo makafanira kuve netariro, uye mugove vadyi vechipo, kana mukangoita rutendo chete."
                },
                {
                    "number": 10,
                    "text": "Tarisai rwaive rutendo rwakaita kuti vekare vadaidzwe muhurongwa hutsvene hwaMwari."
                },
                {
                    "number": 11,
                    "text": "Nokudaro, nerutendo mutemo waMosesi wakapiwa. Asi muchipo cheMwanakomana wavo Mwari vakagadzira imwe nzira yakanyanya kunaka; uye rutendo rwakaita kuti zvizadzikiswe."
                },
                {
                    "number": 12,
                    "text": "Nokuti kana pasina rutendo muvana vevanhu Mwari havagone kuita chishamiso mukati mavo; nokudaro, havana kuzviratidza kudakara vave nerutendo."
                },
                {
                    "number": 13,
                    "text": "Tarisai, rwaive rutendo rwaAruma naAmureki rwakaita kuti tirongo rikoromokere pasi."
                },
                {
                    "number": 14,
                    "text": "Tarisai, rwaive rutendo rwaNifai naRihai rwakauyisa kushanduka kwemaRamani, zvekuti vakabhabhatidzwa nemoto neMweya Mutsvene."
                },
                {
                    "number": 15,
                    "text": "Tarisai, rwaive rutendo rwaAmoni nehama dzake rwakaunza chishamiso chikuru kumaRamani."
                },
                {
                    "number": 16,
                    "text": "Hongu, kana avo vose vakaita zvishamiso vakazviita nerutendo, kana avo vakanga varipo Kristu asati auya neavowo vakauya shure kwake."
                },
                {
                    "number": 17,
                    "text": "Uye rutendo rwakaita kuti vadzidzi vatatu vavimbiswe kuti havazofa; uye havana kuvimbiswa izvi kudakara vave neruvimbo."
                },
                {
                    "number": 18,
                    "text": "Uye hakuna kana panguva ipi zvayo akamboita zvishamiso asina kutanga aratidza rutendo; nokudaro vakatanga vatenda muMwanakomana waMwari."
                },
                {
                    "number": 19,
                    "text": "Uye kwaive nevazhinji vaive nerutendo rwakasimba zvikuru, kana Kristu asati auya, vasina kuchengetwa vari kunze kwechidzikatidzo, asi zvirokwazvo vakaona nemaziso avo zvinhu zvavakanga vaona neziso rerutendo, uye vakafara."
                },
                {
                    "number": 20,
                    "text": "Uye tarisai, taona muzvinyorwa zvino kuti mumwe wavo mukoma waJaredhi; nokuti rutendo rwake rwaive rwukuru muna Mwari, zvekuti Mwari pavakaisa munwe wavo havana kuuvanza kuti usaonekwe nemukoma waJaredhi, pamusana peshoko ravakanga vataura kwaari, shoko iri riri raakanga awana nerutendo."
                },
                {
                    "number": 21,
                    "text": "Uye mushure mekunge mukoma waJaredhi aona munwe waIshe, pamusoro pekuvimbiswa kwakanga kwaitwa mukoma waJaredhi pamusana perutendo, Ishe havana kuzogona kumuvanzira kana chimwe chinhu; nokudaro vakamuratidza zvinhu zvose, nokuti akanga asisagone kuchengetwa ari kunze kwechidzikatidzo."
                },
                {
                    "number": 22,
                    "text": "Uye rutendo rwakaita kuti madzibaba angu vavimbiswe kuti zvinhu izvi zvichauya kuhama dzavo nekumaJentairi; naizvozvo Ishe vandiudza ini, hongu, kunyange Jesu Kristu."
                },
                {
                    "number": 23,
                    "text": "Uye ndakati kwavari: Ishe maJentairi achaseka zvinhu izvi, pamusana pekusasimba kwedu mukunyora; nokuti Ishe makatiita vakuru mukutaura mazwi nerutendo, asi hamuna kutiita vakuru mukunyora; nokuti makaita vanhu vose kuti vagone kutaura chaizvo, nekuda kweMweya Mutsvene uyo wamakavapa;"
                },
                {
                    "number": 24,
                    "text": "Uye makatiita kuti tinyore zvishoma-shoma, pamusana pekuipa kwemaoko edu. Tarisai, hamuna kutiita vakuru mukukunyora sezvamakaita mukoma waJaredhi, nokuti makamuita kuti zvinhu zvaakanyora zvikure kana sekuita zvamakaita, kuita kuti vanhu vazviverenge."
                },
                {
                    "number": 25,
                    "text": "Makaitawo kuti mazwi edu ave nesimba uye ari makuru, kana tisingagone kuanyora; nokudaro, kana tave kunyora tinobva taona kusasimba kwedu, uye tonetsekana nekuronga mazwi edu; uye ndinotya kuti maJentairi achaseka mazwi edu."
                },
                {
                    "number": 26,
                    "text": "Uye zvino pandakange ndataura izvi, Ishe vakataura kwandiri, vachiti: Zvirema zvinoseka, asi vachachema; uye nyasha dzangu dzakakwana kune vanyoro, kuti havazoita zvinhu pamusana pekusasimba kwenyu;"
                },
                {
                    "number": 27,
                    "text": "Uye kana vanhu vakauya kwandiri ndichavaratidza kusasimba kwavo. Ndinopa kuvanhu kushaya simba kuti vave vakapfava; uye nyasha dzangu dzinokwana kuvanhu vose vanozvininipisa pamberi pangu, nokuti kana vakazvirereka pamberi pangu, uye vaine rutendo mandiri, zvino ndichaita kuti zvisina simba zvive nesimba kwavari."
                },
                {
                    "number": 28,
                    "text": "Tarisai, ndicharatidza kumaJentairi kusasimba kwavo, uye ndicharatidza kwavari kuti rutendo, ruvimbo nerudo rwakadzama zvinounza kwandiri—chisipiti chekururama kwose."
                },
                {
                    "number": 29,
                    "text": "Uye ini Moronai, ndanzwa mazwi aya, ndakanyaradzwa, uye ndikati: Imi Ishe, kuda kwenyu kwakarurama ngakuitwe, nokuti ndinoziva kuti munoshanda muvana vevanhu maererano nerutendo rwavo;"
                },
                {
                    "number": 30,
                    "text": "Nokuti mukoma waJaredhi akati kugomo Zerini, Ibva—uye rikabva. Uye dai akanga asina rutendo ringadai risina kubva; nokudaro munoshanda kana vanhu vave nerutendo."
                },
                {
                    "number": 31,
                    "text": "Nokuti ndiko kuzviratidza kwamakaita kuvadzidzi venyu; nokuti pavakanga vave nerutendo, uye vachitaura nemuzita renyu, imi makabva mazviratidza kwavari nesimba guru."
                },
                {
                    "number": 32,
                    "text": "Uye ndinoyeukawo kuti makati makagadzirira munhu imba, hongu, kana pakati pemazimba-makuru aBaba venyu, umo munoita kuti munhu ave netariro yakanyanya kunaka; nokudaro munhu anofanira kutarisira, kana kuti haangazogashira nhaka munzvimbo yamakagadzira."
                },
                {
                    "number": 33,
                    "text": "Uye zvakare, ndakarangarira kuti makati makada nyika, kana kusvika pakupa upenyu hwenyu kuti mufire nyika, kuti mungahutore zvakare kuti mugogadzirira nzvimbo vana vevanhu."
                },
                {
                    "number": 34,
                    "text": "Uye zvino ndave kuziva kuti rudo urwu rwamuinarwo kuvana vevanhu rudo rwakadzama; nokudaro, kunze kwekunge vanhu vave nerudo rwakadzama havagone kugara nzvimbo iya yamakavagadzirira muzimba guru raBaba venyu."
                },
                {
                    "number": 35,
                    "text": "Nokudaro, ndinoziva nechinhu ichi chamataura, kuti kana maJentairi asina rudo rwakadzama, pamusoro pekusasimba kwedu, kuti muchavaratidza, uye movatorera chipo chavo, hongu, kana icho chavakanga vatogashira, uye mopa avo vachazowana zvakanyanya."
                },
                {
                    "number": 36,
                    "text": "Uye zvakaitika kuti ndakanamata kuna Ishe kuti vanzwire maJentairi nyasha, kuti vave nerudo rwakadzama."
                },
                {
                    "number": 37,
                    "text": "Uye zvakaitika kuti Ishe vakati kwandiri: Kana vasina rudo rwakadzama hazvinei kwauri, iwe une rutendo; nokudaro, nhumbi dzako dzichacheneswa. Uye pamusana pekuti waona kusasimba kwako uchasimbiswa, kana kusvika mukugara munzvimbo iyo yandakagadzira muzimba guru raBaba vangu."
                },
                {
                    "number": 38,
                    "text": "Uye zvino ini Moronai, ndinooneka maJentairi, hongu, nekuhama dzanguwo dzandinoda, kudakara tasangana pamberi pechigaro chekutonga chaKristu, apo pachaziva vose vanhu kuti nhumbi dzangu hadzina kusvibiswa neropa renyu."
                },
                {
                    "number": 39,
                    "text": "Uye zvino ndipo pamuchaziva kuti ndakaona Jesu, nekuti akataura neni takatarisana, nokuti akanditaurira nokupfava kuri pachena, sekutaura kunoita munhu kune mumwe nemururimi rwangu, maererano nezvinhu izvi;"
                },
                {
                    "number": 40,
                    "text": "Uye ndakanyora mashomanani chete, pamusana pekutadza kunyora kwangu."
                },
                {
                    "number": 41,
                    "text": "Uye zvino, ndinokukuridzirai kuti mutsvake iye Jesu uyu akanyorwa nezvake nevaporofita nevaapositori, kuti nyasha dzaMwari Baba, naiyewo Ishe Jesu Kristu, neMweya Mutsvene, unopupura nezvavo, ungave uye ugogara mamuri nariini. Ameni."
                }
            ]
        },
        "/study/scriptures/bofm/ether/13": {
            "uri": "/study/scriptures/bofm/ether/13",
            "title": "Eta 13",
            "data_type": "chapter",
            "chapter_name": "Chitsauko 13",
            "chapter_summary": [
                "Eta anotaura nezveJerusarema Idzva ichavakwa muAmerica nembeu yaJosefa—Anoporofita, anokandwa kunze, anonyora rungano rwemaJaredhi, uye ndokutaura kuparadzwa kuchaitwa maJaredhi—Hondo inopisa munyika yose."
            ],
            "verses": [
                {
                    "number": 1,
                    "text": "Uye zvino ini Moronai, ndinoenda mberi kuti ndipedze zvinyorwa zvangu pamusoro pekuparadzwa kwevanhu vandanga ndichinyora nezvavo."
                },
                {
                    "number": 2,
                    "text": "Nokuti tarisai, vakaramba ose mazwi aEta; nokuti zvirokwazvo akavaudza nezvezvinhu zvose, kubvira pakutanga kwemunhu; nokuti mushure mekunge mvura dzapera pamusoro penyika iyi yakave nyika yakanaka kupfuura dzimwe nyika dzose, nyika yakasarudzwa naIshe; nokudaro Ishe vakada kuti vose vanhu vachagara munyika umu vanofanira kumushandira;"
                },
                {
                    "number": 3,
                    "text": "Uye nokuti yaive nzvimbo yeJerusarema Idzva, richauya richabva kudenga, uye iri nzvimbo tsvene yaIshe."
                },
                {
                    "number": 4,
                    "text": "Tarisai, Eta akaona mazuva aKristu, uye akataura nezveJerusarema Idzva munyika muno."
                },
                {
                    "number": 5,
                    "text": "Uye akataurawo nezvemba yaIsraeri, neJerusarema kwaizobva Rihai—mushure mekunge raparadzwa raizovakwa zvakare, guta dzvene kuna Ishe; nokudaro, haraizove Jerusarema idzva nokuti rakanga ririko munguva yakare; asi richavakwa zvakare, uye rove guta dzvene raIshe; uye richavakwa kumba kwaIsraeri—"
                },
                {
                    "number": 6,
                    "text": "Uye kuti Jerusarema Idzva richavakwa munyika ino, kune vakasara vembeu yaJosefa, zviri zvinhu zvagara zviine chiratidzo."
                },
                {
                    "number": 7,
                    "text": "Uye Josefa akaunza baba vake kunyika yeEgipita, kana izvozvo akafirako; naizvozvo Ishe vakaunza vakasara vembeu yaJosefa kubva munyika yeJerusarema, kuti vave netsitsi kumbeu yaJosefa kuti vasafe, kana zvavakaitira baba vaJosefa tsitsi zvekuti vasafe."
                },
                {
                    "number": 8,
                    "text": "Nokudaro, vakasara vemba yaJosefa vachavakwa munyika ino; uye ichave nyika yenhaka yavo; uye ivo vachavaka guta dzvene kuna Ishe, seJerusarema rakare; uye havachazovhiringidzwa zvakare, kudakara kuguma kwauya pachapfuura nyika."
                },
                {
                    "number": 9,
                    "text": "Uye kuchave nedenga idzva nenyika itsva; uye zvichangoita sezvakare chete zvakare zvinenge zvakapfuura, uye zvose zvinhu zvinenge zvave zvitsva."
                },
                {
                    "number": 10,
                    "text": "Uye zvino kwobva kwauya Jerusarema Idzva; uye vakaropafadzwa avo vanogara mariri, nokuti ndivo ivavo vane nhumbi dzakachena pamusana peropa reGwayana; uye ndivo ivavo vanoverengerwa mune vakasara vembeu yaJosefa, vakanga vari vemba yaIsraeri."
                },
                {
                    "number": 11,
                    "text": "Uye ipapo pobva pauyawo Jerusarema rekare; uye vagari vemo, vakaropafadzwa, nokuti vakagezwa muropa reGwayana; uye ndivo vaye vakanga vakapararira uye vakaunganidzwa kubva kumativi mana enyika, nekubva kunyika dzekuchamhembe, uye vari vadyi vekuzadzikiswa kwechibvumirano icho chakaitwa naMwari nababa vavo Abrahama."
                },
                {
                    "number": 12,
                    "text": "Uye kana zvinhu izvi zvouya, zvinozadzikisa gwaro rinoti, ndivo vakanga vari vekutanga, vachave vekupedzisira; uye ndivo vakanga vari vekupedzisira, vachave vekutanga."
                },
                {
                    "number": 13,
                    "text": "Uye ndange ndave kuda kunyora zvimwe, asi ndiri kurambidzwa; asi zviporofita zvaEta zvaive zvikuru zvinoshamisa; asi vakanga vasingamuverenge sechinhu, uye vakamukanda kunze; uye aihwanda mubako redombo masikati, uye aienda achitarisa zvinhu zvaida kuuya kuvanhu."
                },
                {
                    "number": 14,
                    "text": "Uye zvaakanga agere mubako iri akanyora zvakanga zvasara muzvinyorwa zvino, achitarisa kuparadzwa kwaiuya pavanhu, neusiku."
                },
                {
                    "number": 15,
                    "text": "Uye zvakaitika kuti mugore rakarero raakanga akandwa kunze kubva muvanhu kwakatanga kuve nehondo huru pakati pevanhu, nokuti kune vazhinji vakamuka, vakanga vari vanhu vaityisa, vaitsvaka kuparadza Korianduma nezvikwata zvavo zvekavere-vere zveuipi, izvo zvambotaurwa nezvazvo."
                },
                {
                    "number": 16,
                    "text": "Uye zvino Korianduma, adzidza, pachake, muzvinhu zvose zvehondo neudzvotsvo hwose hwemunyika, nokudaro akavarwiswa avo vaida kumuparadza."
                },
                {
                    "number": 17,
                    "text": "Asi haana kutendeuka, kana vanakomana vake vakanga vakanakisisa kana vanasikana vake; kana vanakomana nevanasikana vakanakisisa vaKoho; kana vanakomana nevanasikana vakanakisisa vaKoriho; uye muchidimbu, hakuna mwanakomana kana mwanasikana pamusoro penyika yose akatendeuka muzvitema zvavo."
                },
                {
                    "number": 18,
                    "text": "Nokudaro, zvakaitika kuti mugore rekutanga rakagara Eta mubako, kune vanhu vazhinji vakauraiwa nemunondo wezvikwata zviye zvemuruvande, vairwisa Korianduma kuti zvimwe vangatore umambo."
                },
                {
                    "number": 19,
                    "text": "Uye zvakaitika kuti vanakomana vaKorianduma vakarwa zvikuru uye vakarasa ropa rakawanda."
                },
                {
                    "number": 20,
                    "text": "Uye mugore rechipiri shoko raIshe rakauya kuna Eta, kuti aende anoporofita kuna Korianduma kuti, kana akatendeuka, nemba yake yose, Ishe vaizomupa umambo hwake nokuponesa vanhu—"
                },
                {
                    "number": 21,
                    "text": "Nokuti angangoparadzwa, nemhuri yake yose kunze kwake iye pachake. Uye achangorarama chete kuti aone kuzadzikiswa kwezviporofita zvakanga zvakataurwa maererano nevamwe vanhu vaitambira nyika senhaka yavo; uye Korianduma akafanira kugashira kuvigwa navo; uye wose mweya uchaparadzwa kunze kwaKorianduma."
                },
                {
                    "number": 22,
                    "text": "Uye zvakaitika kuti Korianduma haana kutendeuka, kana imba yake, kana vanhu; uye hondo hadzina kupera; uye vakatsvaka kuuraya Eta, asi akatiza akanohwanda zvakare mubako."
                },
                {
                    "number": 23,
                    "text": "Uye zvakaitika kuti kwakamuka Sharedhi, naiyewo akarwisa Korianduma; uye akamukunda, zvekuti mugore rechitatu akamuisa muutapwa."
                },
                {
                    "number": 24,
                    "text": "Uye vana vaKorianduma, mugore rechina, vakakunda Sharedhi, uye vakatora umambo zvakare vakahupa baba wavo."
                },
                {
                    "number": 25,
                    "text": "Zvino kwakatanga kuve nehondo pamusoro penyika yose, wose munhu nechikwata chake achirwira icho chainge chichidiwa naye."
                },
                {
                    "number": 26,
                    "text": "Uye kwaive nemakororo, uye muchidimbu, kwakaita hwose uipi pamusoro penyika."
                },
                {
                    "number": 27,
                    "text": "Uye zvakaitika kuti Korianduma akashatirirwa Sharedhi zvikuru, uye akaenda nemauto ake kunomurwisa; uye vakasangana vose vaine hasha dzakanyanya, uye vakasangana munhika yeGirgari; uye hondo yacho ikarwadza zvikuru."
                },
                {
                    "number": 28,
                    "text": "Uye zvakaitika kuti Sharedhi akamurwisa kwemazuva matatu. Uye zvakaitika kuti Korianduma akamukurira, uye akamutandanisa kudakara asvika kumarenje eHeshironi."
                },
                {
                    "number": 29,
                    "text": "Uye zvakaitika kuti Sharedhi akamurwisa zvakare ave mumarenje; uye tarisai, akakurira Korianduma, uye ndokumutinhira zvakare kunhika yeGirgari."
                },
                {
                    "number": 30,
                    "text": "Uye Korianduma akarwisa zvakare Sharedhi munhika yeGirgari, maakakunda Sharedhi akabva amuuraya."
                },
                {
                    "number": 31,
                    "text": "Uye Sharedhi akakuvadza Korianduma pachidya, zvekuti haana kuenda kuhondo zvakare kwemakore maviri, munguva iyoyo yose vanhu pamusoro penyika vakanga vachideura ropa, uye pakanga pasina aivarambidza."
                }
            ]
        },
        "/study/scriptures/bofm/ether/14": {
            "uri": "/study/scriptures/bofm/ether/14",
            "title": "Eta 14",
            "data_type": "chapter",
            "chapter_name": "Chitsauko 14",
            "chapter_summary": [
                "Zvitadzo zvevanhu zvinoita kuti nyika itukwe—Korianduma anoita hondo naGireadi, naRibhi, naShizi—Ropa nekudeuka kwaro kunozadza nyika."
            ],
            "verses": [
                {
                    "number": 1,
                    "text": "Uye zvino kwakatanga kuve nekutukwa kwenyika kukuru pamusana pekutadza kwevanhu, zvekuti munhu aiti akaisa chinhu chake kana munondo wake panzvimbo yawo, kana panzvimbo paaiwuchengetera, tarisai, mangwana acho, haairiwana, ndiko kukura kwekutukwa kwakanga kuri munyika."
                },
                {
                    "number": 2,
                    "text": "Nokudaro wose munhu akatobatisa icho chaive chake, nemaoko ake, uye haaimbochikumbidza kana iye kukumbira; uye wose murume aigara chipakatiro chemunondo wake chiri muruoko rwake rwerudyi mukudzivirira zvinhu zvake neupenyu hwake nehwevakadzi vake nevana."
                },
                {
                    "number": 3,
                    "text": "Uye zvino, mushure memakore maviri, uye mushure mekufa kwaSharedhi, tarisai, kwakamuka munin’ina waSharedhi uye akarwisana naKorianduma, maakakundwa naKorianduma uye akamutandanisa kusvika kurenje raAkishi."
                },
                {
                    "number": 4,
                    "text": "Uye zvakaitika kuti munin’ina waSharedhi akamurwisa ari murenje raAkishi, uye hondo ikarwadza zvikuru, uye zviuru zvizhinji zvikapunzwa nemunondo."
                },
                {
                    "number": 5,
                    "text": "Uye zvakaitika kuti Korianduma akakomba renje; uye munin’ina waSharedhi akaenda usiku achibuda murenje, uye akauraya chimwe chidimu chemauto aKorianduma, uye vakanga vakararadza."
                },
                {
                    "number": 6,
                    "text": "Uye ndokubva auya kunyika yeMoroni, uye ndokuzviisa pachigaro chekutonga chaKorianduma."
                },
                {
                    "number": 7,
                    "text": "Uye zvakaitika kuti Korianduma akagara nemauto ake murenje kwemakore maviri, munguva iyoyi akatambira kusimbiswa kukuru kumauto ake."
                },
                {
                    "number": 8,
                    "text": "Zvino munin’ina waSharedhi, ainzi Gireadi, naiyewo akagashira kusimbiswa kukuru kwemauto ake, pamusana pezvikwata zvemuruvande."
                },
                {
                    "number": 9,
                    "text": "Uye zvakaitika kuti mupirisita wake wepamusoro akamuponda agere pachigaro chake chekutonga."
                },
                {
                    "number": 10,
                    "text": "Uye zvakaitika kuti mumwe wechikwata chemuruvande akamuponda mune mumwe mupata wakavanzika, uye ndokubva atora umambo; uye zita rake rainzi Ribhi; uye Ribhi aive rume hombe, kupfuura vose vamwe varume pakati pevanhu vose."
                },
                {
                    "number": 11,
                    "text": "Uye zvakaitika kuti mugore rekutanga raRibhi Korianduma akauya kunyika yeMoroni, uye akasvikorwisa Ribhi."
                },
                {
                    "number": 12,
                    "text": "Uye zvakaitika kuti akarwa naRibhi, mukudaro Ribhi akarova ruoko rwake zvekuti akabva akuvara; zvakadaro, mauto aKorianduma akaramba achienda kuna Ribhi, zvekuti akatizira kumuganhu wegungwa."
                },
                {
                    "number": 13,
                    "text": "Uye zvakaitika kuti Korianduma akamutevera; uye Ribhi akamurwisa ave pedyo negungwa."
                },
                {
                    "number": 14,
                    "text": "Uye zvakaitika kuti Ribhi akakurira mauto aKorianduma zvekuti vakatizira zvakare kurenje reAkishi."
                },
                {
                    "number": 15,
                    "text": "Uye zvakaitika kuti Ribhi akamutevera kudakara vasvika kumarenje eAgoshi. Uye Korianduma akanga atora vanhu vose zvaaitiza Ribhi kudivi renyika iroro raaitiza naro."
                },
                {
                    "number": 16,
                    "text": "Uye paakanga asvika kumarenje eAgoshi akarwisa Ribhi, uye akamubaya kudakara afa; zvakadaro, munin’ina waRibhi akauya kuzorwisa Korianduma munzvimbo memukoma wake, uye kurwa kukarwadza zvikuru, mukudaro Korianduma akatiza zvakare mauto emunin’ina waRibhi."
                },
                {
                    "number": 17,
                    "text": "Zvino zita remunin’ina waRibhi rainzi Shizi. Uye zvakaitika kuti Shizi akatevera Korianduma, uye akaparadza maguta mazhinji, uye akauraya vakadzi zvose nevana, uye akapisa maguta acho."
                },
                {
                    "number": 18,
                    "text": "Uye kwakave nokutya Shizi munyika yose; hongu, kwakabuda chichemo munyika yose—ndiani angagona kurwisa mauto aShizi? Tarisai, anokukura nevhu rose pamberi pake!"
                },
                {
                    "number": 19,
                    "text": "Uye zvakaitika kuti vanhu vakatanga kufamba pamwe-chete semauto, kwose munyika yose."
                },
                {
                    "number": 20,
                    "text": "Uye vakanga vakapatsanurana; vamwe vavo vakatizira kumauto aShizi, uye vamwe vakatizira kumauto aKorianduma."
                },
                {
                    "number": 21,
                    "text": "Uye hondo yakanga yakura zvekuti yakatora nguva huru, zvekuti kudeuka kweropa nekuparadzwa, pamusoro penyika yose zvekuti nyika yose yakanga yakati kata-kata nemitumbi yevakafa."
                },
                {
                    "number": 22,
                    "text": "Uye hondo iyi yaikurumidzwa zvekuti hakuna vakasara kuti vavige vainge vafa, asi vaifamba kubva mukudeura ropa vachienda kunodeura ropa, vachisiya zvitunha zvose zvevakadzi, varume nezvevana zvakangoti kata-kata pamusoro penyika, pazvaisiiwa zviri kuti zvizove nyama yehonye."
                },
                {
                    "number": 23,
                    "text": "Uye kunhuwa kwacho kwakavepo pamusoro penyika, kana pamusoro penyika yose; nokudaro vanhu vaitambudzika siku nesikati nekunhuwa kwacho."
                },
                {
                    "number": 24,
                    "text": "Zvakadaro, Shizi haana kumira kutevera Korianduma; nokuti akanga atsidza kuti anotsividza ropa remukoma wake pana Korianduma akanga amuuraya, uye neshoko raIshe rakauya kuna Eta richiti Korianduma haauraiwe nemunondo."
                },
                {
                    "number": 25,
                    "text": "Uye saka tinoona kuti Ishe vakanga vavashanyira nehasha dzavo dzose, uye nehuipi hwavo neutsinye hwavo hwakanga hwazurura nzira yekuparadzwa kwavo kusingapere."
                },
                {
                    "number": 26,
                    "text": "Uye zvakaitika kuti Shizi akatevera Korianduma kumabvazuva, kana kusvika kumiganhu negungwa, uye ikoko akarwisana naShizi kwemazuva matatu."
                },
                {
                    "number": 27,
                    "text": "Uye mauto aShizi akauraiwa zvakaipa zvekuti akatanga kutya, uye akatanga kutiza mauto aKorianduma; uye vakatizira kunyika yaKoriho, uye vakakukura vanhu vaive munzira mavo, vose avo vairamba kubatana navo."
                },
                {
                    "number": 28,
                    "text": "Uye vakadzika matende avo munhika yeKoriho; uye Korianduma akadzika matende ake munhika yeShuri. Zvino nhika yeShuri yaive pedyo nechikomo cheKomuno; nokudaro, Korianduma akaunganidza mauto ake pachikomo cheKomuno, uye ndokuridza hwamanda achiridzira mauto aShizi achivakoka kuti vazorwa."
                },
                {
                    "number": 29,
                    "text": "Uye zvakaitika kuti vakauya, asi vakatinhwa zvakare; uye vakauya kechipiri, uye vakatinhwa zvakare kechipiri. Uye zvakaitika kuti vakauya zvakare kechitatu, uye hondo ikabva yarwadza zvikuru."
                },
                {
                    "number": 30,
                    "text": "Uye zvakaitika kuti Shizi akabaya Korianduma akamuita maronda mazhinji kwazvo akadzika; uye Korianduma, uye akarasikirwa neropa rake, akarukutika uye akabva atakurwa seafa."
                },
                {
                    "number": 31,
                    "text": "Zvino kurasikirwa nevarume, vakadzi nevana kumativi ose kwakanga kwakakura zvekuti Shizi akaudza vanhu vake kuti vasatandanise mauto aKorianduma; nokudaro, vakadzokera kumusasa wavo."
                }
            ]
        },
        "/study/scriptures/bofm/ether/15": {
            "uri": "/study/scriptures/bofm/ether/15",
            "title": "Eta 15",
            "data_type": "chapter",
            "chapter_name": "Chitsauko 15",
            "chapter_summary": [
                "Zviuru zvezviuru zvemaJaredhi zvinouraiwa muhondo—Shizi naKorianduma vanounganidza vanhu vose kuti vanourayana nekurwa—Mweya waIshe unoregera kushanda navo—Rudzi rwemaJaredhi rwunoparadzwa zvachose—Korianduma chete ndiye anosara."
            ],
            "verses": [
                {
                    "number": 1,
                    "text": "Uye zvakaitika kuti Korianduma paakanga apora maronda ake, akatanga kuyeuka mazwi akanga ataurwa kwaari naEta."
                },
                {
                    "number": 2,
                    "text": "Akaona kuti kwakange kwatove nevanhu vake vakanga vauraiwa nemunondo vangatoda kusvika mamirioni maviri, uye akatanga kusuwa mumwoyo make; hongu, kwakanga kwauraiwa zviuru zvezviuru zviviri zvemagamba evarume, nevakadzi vavo nevana vavo."
                },
                {
                    "number": 3,
                    "text": "Akatanga kutendeuka kuzvitema zvaakanga aita; akatanga kurangarira mazwi akanga ataurwa nemiromo yemaporofita vose, uye akaaona kuti kusvika nguva iyoyo akanga azadzikiswa, mune zvose; uye mweya wake wakachema ukaramba kunyaradzwa."
                },
                {
                    "number": 4,
                    "text": "Uye zvakaitika kuti akanyora tsamba kuna Shizi, achimukumbira kuti asauraye vanhu, uye iye aizorega umambo pamusana peupenyu hwevanhu."
                },
                {
                    "number": 5,
                    "text": "Uye zvakaitika kuti Shizi paakatambira tsamba yake akanyorawo tsamba kuna Korianduma, akati kana iye akazvipira kuti iye amuuraye nemunondo wake, aizopa vanhu upenyu hwavo."
                },
                {
                    "number": 6,
                    "text": "Uye zvakaitika kuti vanhu havana kutendeuka kuzvitadzo zvavo; uye vanhu vaKorianduma vakamutswa kuita hasha nevanhu vaShizi; uye vanhu vaShizi vakamutswa kuita hasha nevanhu vaKorianduma; nokudaro, vanhu vaShizi vakarwisa vanhu vaKorianduma."
                },
                {
                    "number": 7,
                    "text": "Uye Korianduma paakaona kuti ave kuda kukurirwa akatiza vanhu vaShizi."
                },
                {
                    "number": 8,
                    "text": "Uye zvakaitika kuti akauya kurwizi rweRipuriangumu, zvinoreva, zvadudzirwa rwukuru, kana kuti rwukuru kupfuura ose; nokudaro, pavakasvika pamvura idzi vakadzika matende avo; uye Shizi akadzikawo matende ake pedyo navo; uye naizvozvo mangwana acho vakauya kuzorwa."
                },
                {
                    "number": 9,
                    "text": "Uye zvakaitika kuti vakarwa hondo yakarwadza kwazvo, iyo yakaita kuti Korianduma akuvadzwe zvakare, akakomoka zvakare nepamusana pekurasikirwa neropa."
                },
                {
                    "number": 10,
                    "text": "Uye zvakaitika kuti mauto aKorianduma akadzvinyirira zvikuru pamauto aShizi zvekuti vakavakunda, zvekuti vakaita kuti vavatize; uye vakatiza nechekumaodzanyemba, uye ndokubva vadzika matende avo munzvimbo yainzi Ogati."
                },
                {
                    "number": 11,
                    "text": "Uye zvakaitika kuti mauto aKorianduma akadzika matende avo pachikomo chainzi Rama; uye ndicho chikomo chimwechetecho makavigwa zvinyorwa nababa vangu Mormoni kuna Ishe, zvakanga zviri zvaiera."
                },
                {
                    "number": 12,
                    "text": "Uye zvakaitika kuti vakaunganidza vanhu vose pamwechete vakanga vasina kuuraiwa pamusoro penyika yose, kunze kwaEta."
                },
                {
                    "number": 13,
                    "text": "Uye zvakaitika kuti Eta akaona kuita kwose kwevanhu; uye akaona kuti vanhu vaida Korianduma vakaungana pamwechete nemauto aKorianduma; uye vanhu vakanga vachida Shizi vakaungana pamwechete nemauto aShizi."
                },
                {
                    "number": 14,
                    "text": "Nokudaro, kwemakore mana vakanga vachiunganidza vanhu pamwechete, kuti vatore vose vaive pamusoro penyika, uye kuti vangango wana simba rose raigona kuwanikwa."
                },
                {
                    "number": 15,
                    "text": "Uye zvakaitika kuti pavakanga vaunganidzwa vose, munhu nemunhu kumauto aaida, nevakadzi vavo nevana vavo—vose varume nevakadzi nevana vachipiwa zvombo zvehondo, vaine nhowo, nezvidzitiro zvepazvipfuva, nezvidzitiro zvemumisoro, uye vakapfekedzwa zvehondo—vakaenderana vakarwisana; uye muswere wose zuva iroro, pasina akakundwa."
                },
                {
                    "number": 16,
                    "text": "Uye zvakaitika kuti hwave usiku vakanga vaneta, uye vakabva vaenda kumisasa yavo; uye zvavakanga vaenda kumisasa yavo vakawuura uye vakanyunyuta pamusana pekurasikirwa nevanhu vavo vakanga vauraiwa; uye vakachema zvikuru nokunyunyuta, zvekuti zvakazara mumhepo."
                },
                {
                    "number": 17,
                    "text": "Uye zvakaitika kuti ave mangwana vakaenda zvakare kunorwa, uye rakave zuva rakatyisa zvikuru; zvakadaro, hakuna akakundwa, uye hwave usiku zvakare vakazadza mhepo nokuchema kwavo, nokuwuura kwavo, nokurungaira kwavo, pamusoro pekurasika kweavo vevanhu vavo vakanga vauraiwa."
                },
                {
                    "number": 18,
                    "text": "Uye zvakaitika kuti Korianduma akanyora tsamba zvakare kuna Shizi, achimukumbira kuti asauye zvekare kuzorwa, asi kuti atore umambo arege kuparadza upenyu hwevanhu."
                },
                {
                    "number": 19,
                    "text": "Asi tarisai, Mweya waIshe wakanga usisashande navo, uye Satani akange ave nesimba mumwoyo yevanhu; nokuti vakanga vazvipira mukuoma kwemwoyo yavo, neupofu hwepfungwa dzavo kuti vave vanoparadzwa; nokudaro vakaenda zvakare kunorwa."
                },
                {
                    "number": 20,
                    "text": "Uye zvakaitika kuti vakarwa muswere wose zuva iroro, uye hwave usiku vakarara vakatsamhira minondo yavo."
                },
                {
                    "number": 21,
                    "text": "Uye mangwana acho vakarwa kudakara kusvika usiku."
                },
                {
                    "number": 22,
                    "text": "Uye hwave usiku vakange vadhakwa nehasha, sezvinoita munhu adhakwa newaini; uye vakarara vakatsamhira minondo yavo zvakare."
                },
                {
                    "number": 23,
                    "text": "Uye ramangwana vakarwa zvakare; uye pakauya usiku vose vakanga vafa kusara kwemakumi mashanu nevaviri vevanhu vaKorianduma, nemakumi matanhatu nevapfumbamwe vevanhu vaShizi."
                },
                {
                    "number": 24,
                    "text": "Uye zvakaitika kuti vakarara vakatsamhira minondo yavo usiku ihwohwo, uye ramangwana vakarwa zvakare, uye vakanetsana nesimba ravo neminondo yavo nenhoo dzavo, muswere wose zuva iroro."
                },
                {
                    "number": 25,
                    "text": "Uye hwave usiku pakanga pasara makumi matatu nevaviri kuvanhu vaShizi, uye kuvanhu vaKorianduma kwakanga kwasara makumi maviri nevanhu vanomwe."
                },
                {
                    "number": 26,
                    "text": "Uye zvakaitika kuti vakadya uye vakarara, uye vakagadzirira kufa ramangwana. Uye vakanga vari mazirume mahombe uye magamba makuru ane simba."
                },
                {
                    "number": 27,
                    "text": "Uye zvakaitika kuti vakarwa kwenguva yaikwana maawa matatu, uye vakakomoka nokurasikirwa neropa."
                },
                {
                    "number": 28,
                    "text": "Uye zvakaitika kuti vanhu vaKorianduma pavakanga vave nesimba rekuti vaikwanisa kufamba, vakanga vave kuda kuti vatize neupenyu hwavo; asi tarisai, Shizi akamuka, nevanhu vakewo, akatsidza mukushatirwa kwake kuti achatouraya Korianduma kana kuti iye aizofa nemunondo."
                },
                {
                    "number": 29,
                    "text": "Nokudaro, akavatevera, uye ramangwana racho akavabata; uye vakarwa zvakare neminondo. Uye zvakaitika kuti vose pavakange vapunzwa nemunondo, kusara kwaKorianduma naShizi, tarisai Shizi akakomoka pamusana pekurasikirwa neropa."
                },
                {
                    "number": 30,
                    "text": "Uye zvakaitika kuti Korianduma paakanga azendama munondo wake, achizorora zvishomanani, akadimbura musoro waShizi."
                },
                {
                    "number": 31,
                    "text": "Uye zvakaitika kuti paakanga adimbura musoro waShizi, Shizi akaita seave kumuka ndokubva awira pakare; uye mushure mekuedza kuti awane mweya, akafa."
                },
                {
                    "number": 32,
                    "text": "Uye zvakaitika kuti Korianduma akawira pasi, uye akaita seasiri mupenyu."
                },
                {
                    "number": 33,
                    "text": "Uye Ishe vakataura kuna Eta, vakati kwaari: Enda. Uye akaenda, uye akaona kuti mazwi aIshe ose akanga azadzikiswa; uye akabva apedzisa zvinyorwa zvake; (uye chidimu chezana handina kuchinyora) uye akazviviga netsika yazvakawanikwa zviri nevanhu vaRimuhai."
                },
                {
                    "number": 34,
                    "text": "Zvino mazwi ekupedzisira akanyorwa naEta ndeaya: Kana zvimwe Ishe vanoda kuti ndishandurwe, kana kuti ndinzwe chido chaIshe munyama, hazvina mhosva, kana zviri zvekuti ndaponeswa muumambo hwaMwari. Ameni."
                }
            ]
        },
        "/study/scriptures/bofm/moro/1": {
            "uri": "/study/scriptures/bofm/moro/1",
            "title": "Moronai 1",
            "data_type": "chapter",
            "chapter_name": "Chitsauko 1",
            "chapter_summary": [
                "Moronai anonyora kubatsira maRamani—MaNifai ayo asingarambe Kristu anourayiwa. Zvingangove makore 401 kusvika ku421 shure kwekunge Kristu azvarwa."
            ],
            "book_title": "Bhuku raMoronai",
            "verses": [
                {
                    "number": 1,
                    "text": "Zvino ini Moronai, ndapedza kupfupikisa zvinyorwa zvevanhu vaJaredhi, ndakafunga kuti handifanire kunge ndichanyora zvimwe; asi handisati ndafa; handiite kuti maRamani andizive nokuti vangandiuraye."
                },
                {
                    "number": 2,
                    "text": "Nokuti tarisai, hondo dzavo pachavo dzinotyisa zvikuru; uye nokuda kworuvengo rwavo vayiuraya chero muNifai asingarambe Kristu."
                },
                {
                    "number": 3,
                    "text": "Uye ini Moronai, handingarambe Kristu; nokudaro, handizivi kwandinokwanisa kuti ndichengetedze upenyu hwangu."
                },
                {
                    "number": 4,
                    "text": "Nokudaro, ndinonyora zvimwe zvinhu zvishoma, zvisingawirirane neizvo zvandanga ndichifunga; nokuti ndanga ndafunga kuti ndisanyore; asi ndinonyora zvimwe zvinhu zvishoma, kuti zvimwe zvingave zvinobatsira kuhama dzangu, maRamani, nerimwe zuva riri mberi, maererano nokuda kwaIshe."
                }
            ]
        },
        "/study/scriptures/bofm/moro/2": {
            "uri": "/study/scriptures/bofm/moro/2",
            "title": "Moronai 2",
            "data_type": "chapter",
            "chapter_name": "Chitsauko 2",
            "chapter_summary": [
                "Jesu akapa vadzidzi vanegumi nevaviri vechiNifai simba rokupa chipo choMweya Mutsvene. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Mazwi aKristu, ayo aakataura kuvadzidzi vake, vanegumi nevaviri vaakasarudza, apo aiisa maoko pamusoro pavo—"
                },
                {
                    "number": 2,
                    "text": "Zve akavadaidza nemazita, achiti: Muchadaidza kuna Baba muzita rangu, mumunamato mukuru; shure kwekunge maita izvi muchave nesimba kuti kune uyo wamunenge maisa maoko pamusoro, muchamupa Mweya Mutsvene; uye muzita rangu muchaupa, nokuti ndiko kuita kwavaapositori vangu."
                },
                {
                    "number": 3,
                    "text": "Zvino Kristu akataura mazwi aya kwavari panguva yokuzviratidza kwake kwokutanga; zve gungano harina kuzvinzwa, asi vadzidzi vakazvinzwa; kuna vose vavakaisa maoko, Mweya Mutsvene wakauya pavari."
                }
            ]
        },
        "/study/scriptures/bofm/moro/3": {
            "uri": "/study/scriptures/bofm/moro/3",
            "title": "Moronai 3",
            "data_type": "chapter",
            "chapter_name": "Chitsauko 3",
            "chapter_summary": [
                "Magosa anogadza vapirisita nevadzidzisi nokuvaisa maoko pamusoro. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Nzira iyo vadzidzi, vakadaidzwa kuve magosa echechi, yavaigadzwa nayo vapirisita nevadzidzisi—"
                },
                {
                    "number": 2,
                    "text": "Shure kwokunge vanamata kuna Baba muzita raKristu, vakaisa maoko pamusoro pavo, vakati:"
                },
                {
                    "number": 3,
                    "text": "Muzita raJesu Kristu ndinokugadza kuti uve mufundisi (kana ari mudzidzisi, ndinokugadza kuti uve mudzidzisi) kuti uparidze kutendeuka nokuregererwa kwezvivi kuburikidza naJesu Kristu, nokushingirira mukutenda muzita rake kusvika kumagumo. Ameni."
                },
                {
                    "number": 4,
                    "text": "Uye netsika iyi vakagadza vapirisita nevadzidzisi, maererano nezvipo nokudaidzwa naMwari kwevanhu; uye vakavagadza kuburikidza nesimba roMweya Mutsvene, wakanga uri mavari."
                }
            ]
        },
        "/study/scriptures/bofm/moro/4": {
            "uri": "/study/scriptures/bofm/moro/4",
            "title": "Moronai 4",
            "data_type": "chapter",
            "chapter_name": "Chitsauko 4",
            "chapter_summary": [
                "Kunamatira kunoita magosa nevapirisita chingwa chechirairo kunotsanangurwa. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Nzira yemagosa nevapirisita vavo pakupa nyama neropa raKristu muchechi; vaipa maererano nemurairo waKristu; nokudaro tinoziva kuti nzira iyi ndeye chokwadi; uye gosa kana mupirisita ndiye aipa—"
                },
                {
                    "number": 2,
                    "text": "Uye vaipfugama vose nechechi, vachinamata kuna Baba muzita raKristu, vachiti:"
                },
                {
                    "number": 3,
                    "text": "Mwari Baba Vokusingaperi, tinokukumbirai muzita reMwanakomana wenyu, Jesu Kristu, kuti muropafadze nekutsvenesa chingwa ichi kumweya yeavo vose vanochidya; kuti vagochidya mukurangarira muviri weMwanakomana wenyu, uye vapupure kwamuri, Mwari Baba Vokusingaperi, kuti vanoda kutora pavari zita reMwanakomana wenyu, nokumurangarira nguva dzose, nokuchengeta mirairo yake iyo yaakavapa, kuti vave neMweya wake nguva dzose. Ameni."
                }
            ]
        },
        "/study/scriptures/bofm/moro/5": {
            "uri": "/study/scriptures/bofm/moro/5",
            "title": "Moronai 5",
            "data_type": "chapter",
            "chapter_name": "Chitsauko 5",
            "chapter_summary": [
                "Nzira yokunamatira nayo chirairo chewaini. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Nzira yokunamatira nayo waini—Tarisai, vaitora mukombe, voti:"
                },
                {
                    "number": 2,
                    "text": "Mwari Baba Vokusingaperi, tinokukumbirai, muzita reMwanakomana wenyu, Jesu Kristu, kuti muropafadze nekutsvenesa waini iyi kumweya yeavo vose vanoinwa, kuti vave vanozviita mukurangarira ropa reMwanakomana wenyu, iro rakadeurirwa; kuti vagopupura kwamuri, Mwari Baba Vokusingaperi, kuti vagomurangarira nguva dzose, kuti vave neMweya wake. Ameni."
                }
            ]
        },
        "/study/scriptures/bofm/moro/6": {
            "uri": "/study/scriptures/bofm/moro/6",
            "title": "Moronai 6",
            "data_type": "chapter",
            "chapter_name": "Chitsauko 6",
            "chapter_summary": [
                "Vanhu vatendeuka vanobhabhatidzwa nokufambirwa—Nhengo dzesangano dzinotendeuka dzinoregererwa—Misangano inotungamirirwa nesimba roMweya Mutsvene. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino ndinotaura maererano norubhabhatidzo. Tarisai, magosa, vapirisita, nevadzidzisi vakabhabhatidzwa; havaibhabhatidzwa kunze kwokunge vaunza michero yakafanira yairatidza kuti vakakodzera."
                },
                {
                    "number": 2,
                    "text": "Havaigamuchira munhu murubhabhatidzo kunze kwokunge auya nemwoyo wakatyoka nomweya wakapfava, vachipupura kuchechi kuti vatendeuka zvechokwadi pazvivi zvavo zvose."
                },
                {
                    "number": 3,
                    "text": "Uye hakuna kana mumwe akagamuchira rubhabhatidzo kunze kwokunge vatakura pavari zita raKristu, akashinga kumushandira kusvika kumagumo."
                },
                {
                    "number": 4,
                    "text": "Uye shure kwokunge vagamuchirwa parubhabhatidzo, vakava vanotunhwa nokucheneswa nesimba roMweya Mutsvene, vakaverengerwa mukati mevanhu vechechi yaKristu; mazita avo akatorwa, kuti zvimwe vangarangarirwa nokugutswa neshoko rakanaka raMwari, kuti vachengetwe munzira kwayo, vachigara vakavimba nomunamato nguva dzose, vachivimba chete nemabasa akanaka aKristu, akava munyori nomupedzisi wokutenda kwavo."
                },
                {
                    "number": 5,
                    "text": "Uye chechi yaigara ichisangana pamwechete, kuti vatsanye nokunamata, nokukurukurirana maererano nezvemagariro akanaka emweya yavo."
                },
                {
                    "number": 6,
                    "text": "Uye vaigara vachisangana pamwechete kuti vadye chingwa newaini, mukurangarira Ishe Jesu."
                },
                {
                    "number": 7,
                    "text": "Uye vakanga vakaoma vachitarisisa kuti hapana ari kutadza pakati pavo; avo vaizoonekwa vachitadza, vapupuri vatatu vechechi vaivapa mhosva pamberi pemagosa, kana vasina kutendeuka, vasina kureurura, mazita avo aibviswa, uye havaizoverengerwa pakati pevanhu vaKristu."
                },
                {
                    "number": 8,
                    "text": "Asi pose apo vaitendeuka nokutsvaga kukanganwirwa, nomwoyo wose, vairegererwa."
                },
                {
                    "number": 9,
                    "text": "Uye misangano yavo yaitungamirirwa nechechi sekushanda kweMweya, uye nesimba roMweya Mutsvene; sokutungamirwa kwavaiitwa neMweya Mutsvene kuparidza, kana kukurudzira, kana kunamata, nokukumbira vakazvininipisa, kana kuimba, zvakadaro zvaiitwa."
                }
            ]
        },
        "/study/scriptures/bofm/moro/7": {
            "uri": "/study/scriptures/bofm/moro/7",
            "title": "Moronai 7",
            "data_type": "chapter",
            "chapter_name": "Chitsauko 7",
            "chapter_summary": [
                "Kukokwa kunopihwa kwekupinda muzororo raIshe—Namatai nomwoyo wose—Mweya waKristu unoita kuti vanhu vazive chakanaka nechakaipa—Satani anonyengedza vanhu kuti varambe Kristu vaite zvakaipa—Vaporofita vanotaura kuuya kwaKristu—Kuburikidza nokutenda, zvishamiso zvinoitwa uye ngirozi dzinoparidza—Vanhu vanofanira kutarisira upenyu hwokusingaperi vachibva vagara murudo rwakadzama. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Uye zvino ini Moronai, ndinonyora mazwi mashoma ababa vangu Mormoni, avakataura pamusoro pokutenda, tariro, norudo rwakadzama; nokuti nokuita uku vakataura kuvanhu, vachivadzidzisa musinagogo yavakanga vavaka senzvimbo yokunamatira."
                },
                {
                    "number": 2,
                    "text": "Uye zvino ini Mormoni, ndinotaura kwamuri, hama dzangu dzinodiwa; kunova kuburikidza nenyasha dzaMwari Baba, naIshe vedu Jesu Kristu, nokuda kwavo kutsvene, nokuda kwechipo chokundidaidza kwavo, kuti ndatenderwa kuti nditaure kwamuri panguva ino."
                },
                {
                    "number": 3,
                    "text": "Nokudaro, ndinotaura kwamuri imi muri muchechi, imi muri vateveri vorunyararo vaKristu, kuti mune tariro yakakwana inoita kuti mupinde muzororo raIshe, kubvira panguva ino kusvikira muchazorora naye kudenga."
                },
                {
                    "number": 4,
                    "text": "Zve zvino hama dzangu, ndinotaura zvinhu izvi pamusoro penyu nokuda kwekufamba kwenyu murunyararo nevana vevanhu."
                },
                {
                    "number": 5,
                    "text": "Nokuti ndinorangarira shoko raMwari rinoti nemabasa avo muchavaziva; nokuti kana mabasa avo akanaka, ivo vakanakawo."
                },
                {
                    "number": 6,
                    "text": "Nokuti tarisai, Mwari vakati munhu kana achinge akaipa haangaite chakanaka; nokuti kana akapa chipo, kana kunamata kuna Mwari, kunze kwokunge azviita nomwoyo wose hazvina zvazvinomupa."
                },
                {
                    "number": 7,
                    "text": "Nokuti tarisai, hazviverengerwe kwaari pautsvene."
                },
                {
                    "number": 8,
                    "text": "Nokuti tarisai, kana munhu achinge akaipa achipa chipo, anoita achigunun’una; naizvozvo zvinoverengerwa kwaari seasina kupa chipo; naizvozvo anoverengwa seakaipa pamberi paMwari."
                },
                {
                    "number": 9,
                    "text": "Uye saizvozvo zvinoverengerwa sezvakaipa kumunhu, kana achinge anamata asingaite nechido chaicho chemwoyo; hongu, hazvina chazvinomupa, nokuti Mwari havagamuchiri zvakadaro."
                },
                {
                    "number": 10,
                    "text": "Nokudaro, munhu uyo akaipa haangaite icho chakanaka; kana kuti angape chipo chakanaka."
                },
                {
                    "number": 11,
                    "text": "Nokuti tarisai, tsime rinovava haringape mvura inonaka; kana kuti tsime rakanaka robuda mvura inovava; nokudaro, munhu kana ari muranda wadhiabhorosi haangateveri Kristu; uye kana achitevera Kristu haangave muranda wadhiabhorosi."
                },
                {
                    "number": 12,
                    "text": "Nokudaro, zvinhu zvose zvakanaka zvinobva kuna Mwari; icho chakaipa chinobva kuna dhiabhorosi; nokuti dhiabhorosi imhandu kuna Mwari, anomurwisa nguva dzose, achikoka nokukwezvera kuchitadzo, nokuita izvo zvakaipa nguva dzose."
                },
                {
                    "number": 13,
                    "text": "Asi tarisai, izvo zvose zvaMwari zvinokoka nokukwezvera kuzvinhu zvakanaka nguva dzose; nokudaro, izvo zvose zvinokoka nokukwezvera kuita zvakanaka, nokuda Mwari, nokumushandira, zvinofemerwa naMwari."
                },
                {
                    "number": 14,
                    "text": "Nokudaro, yambirwai, hama dzangu dzinodiwa, kuti musatonge izvo zvakaipa muchiti ndezvaMwari, kana kuti izvo zvinenge zvakanaka zvaMwari muchiti ndezvadhiabhorosi."
                },
                {
                    "number": 15,
                    "text": "Nokuti tarisai, hama dzangu, zvakapiwa kwamuri kuti mutonge, kuti muzive zvakanaka kubva kunezvakaipa; uye nzira yokutonga nayo iri pachena, kuti muzive noruzivo rwakakwana, sechiedza chezuva kubva murima rousiku."
                },
                {
                    "number": 16,
                    "text": "Nokuti tarisai, Mweya waKristu unopiwa kumunhu wose, kuti azive zvakanaka nezvakaipa; nokudaro ndinokuratidzai, nzira yokutonga nayo; nokuti icho chose chinokoka kuita zvakanaka, nokunyengetedza kuti mutende muna Kristu, chinotumirwa nesimba nechipo chaKristu; nokudaro munozoziva neruzivo rwuzere kuti ndechaMwari."
                },
                {
                    "number": 17,
                    "text": "Asi icho chose chinonyengetedza munhu kuita zvakaipa, nokusatenda munaKristu, nokumuramba, nokusashandira Mwari, zvino munobva maziva zvakakwana kuti ndechadhiabhorosi; nokuti ndiko kushanda kwadhiabhorosi, nokuti hapana waanoti aite zvakanaka, kwete, kana mumwe zvake; kunyange ngirozi dzake; kunyange avo vanozvipa kwaari."
                },
                {
                    "number": 18,
                    "text": "Uye zvino, hama dzangu, ndichiona kuti mava kuziva chiedza icho mungatonge nacho, icho chiri chiedza chaKristu, onai kuti hamukanganise kutonga; nokuti nokutonga kumwe chete ikoko kwamuchatonga muchazovawo munotongwa."
                },
                {
                    "number": 19,
                    "text": "Nokudaro, ndinokukumbirai, hama, kuti mutsvake nesimba chiedza chaKristu kuti muzive zvakanaka nezvakaipa; uye kana mukabatirira pachinhu chose chakanaka, musingachituke, muchazova chokwadi mwana waKristu."
                },
                {
                    "number": 20,
                    "text": "Uye zvino, hama dzangu, zvingaitika sei kuti mungabatirira pazvinhu zvose zvakanaka?"
                },
                {
                    "number": 21,
                    "text": "Uye zvino ndinouya pakutenda kuya, uko ndakati ndichataura nezvako; ndinokuudzai nzira iyo ingaite kuti muve munobatirira pazvinhu zvose zvakanaka."
                },
                {
                    "number": 22,
                    "text": "Nokuti tarisai, Mwari vachiziva zvinhu zvose, kubva kusingaperi kusvika kusingaperi tarisai, akatumira ngirozi kuti dziparidze kuvana vevanhu, kuti dzizivise pamusana pokuuya kwaKristu; uye muna Kristu munouya zvinhu zvose zvakanaka."
                },
                {
                    "number": 23,
                    "text": "Uye Mwari vakataura zvakare kuvaporofita, nomuromo wake, kuti Kristu achauya."
                },
                {
                    "number": 24,
                    "text": "Uye zvino tarisai, kwakave nenzira dzakawanda dzaakaratidza nadzo zvinhu kuvana vevanhu, zvakanga zvakanaka; zvinhu zvose zvakanaka zvinobva kuna Kristu; sekuti vanhu vakanga vapunzika, uye hakuna chinhu chakanaka chingabve kwavari."
                },
                {
                    "number": 25,
                    "text": "Nokudaro, nokushumira kwengirozi, uye nemazwi ose ayo aibuda mumuromo waMwari, vanhu vakatangisa kushandisa rutendo muna Kristu; saka nokutenda, vakabatirira pazvinhu zvose zvakanaka; kusvikira kuuya kwaKristu."
                },
                {
                    "number": 26,
                    "text": "Uye shure kwekuuya kwake vanhu vakaponeswa nokutenda muzita rake; nokutenda, vakave vanakomana vaMwari. Uye sekurarama kwaKristu akataura mazwi aya kumadzibaba edu, achiti: Chiri chose chinhu chamunokumbira kuna Baba muzita rangu, chiri chakanaka, mukutenda nokutenda kuti muchagashira, tarisai, muchachiitirwa."
                },
                {
                    "number": 27,
                    "text": "Nokudaro, hama dzangu dzinodiwa, zvishamiso zvakamira here nokuti Kristu akakwira kudenga, akagara kuruoko rworudyi rwaMwari, kuti ave anokumbira kuna Baba kuti tsitsi dziitwe kune vana vevanhu?"
                },
                {
                    "number": 28,
                    "text": "Nokuti akagutsa magumo emitemo, uye anotora avo vose vanokutenda maari; avo vose vanotenda maari vachanamatira kuzvinhu zvakanaka; nokudaro anomiririra vana vevanhu; uye anogara nokusingaperi kumatenga."
                },
                {
                    "number": 29,
                    "text": "Uye nokuti akaita izvi, hama dzangu dzinodiwa, zvishamiso zvakamira here? Tarisai ndinoti kwamuri, Kwete; kana ngirozi hadzina kumira kuparidza kuvana vevanhu."
                },
                {
                    "number": 30,
                    "text": "Nokuti tarisai, dziri pasi pake, kuti dziparidze maererano neshoko rokuraira kwake, dzichizviratidza kune avo vanokutenda kwakasimba nepfungwa dzakasimba mune zvose zveumwari."
                },
                {
                    "number": 31,
                    "text": "Uye chinhanho chohupirisita hwavo ndechokudaidza vanhu kuti vatendeuke, nokuzadzikisa nokuita basa rechibvumirano chaBaba, icho chavakaita kuvana vevanhu, kuti vagadzire nzira pakati pevana vevanhu, nokutaura mazwi aKristu kune midziyo yakasarudzwa yaIshe, kuti vagopupura pamusana pake."
                },
                {
                    "number": 32,
                    "text": "Uye nokuita izvozvo, Ishe Mwari vakagadzira nzira yokuti vanhu vawane kutenda muna Kristu, kuti Mweya Mutsvene uwane nzvimbo mumwoyo yavo, maererano nesimba ravo; netsika iyoyi Baba vanounza, zvibvumirano zvavakaita nevana vevanhu."
                },
                {
                    "number": 33,
                    "text": "Uye zvino Kristu akati: Kana mune kutenda mandiri muchava nesimba rokuita chiri chose chakanaka mandiri."
                },
                {
                    "number": 34,
                    "text": "Uye zvino iye akati: Tendeukai imi mativi ose enyika, muuye kwandiri, mugobhabhatidzwa muzita rangu, muve nokutenda mandiri, kuti muve munoponeswa."
                },
                {
                    "number": 35,
                    "text": "Uye zvino, hama dzangu dzinodiwa, kana zviri izvo kuti zvinhu izvi ndezvechokwadi zvandataura kwamuri, uye Mwari vachakuratidzai, nesimba nokubwinya kukuru pazuva iroro rokupedzisira, kuti ndezvechokwadi, kana zviri zvechokwadi zvino zuva rezvishamiso ramira here?"
                },
                {
                    "number": 36,
                    "text": "Kana kuti ngirozi dzakamira kuzviratidza kuvana vevanhu here? Kana kuti vakabvisa here simba roMweya Mutsvene kwavari? Kana kuti vachazviita here, iyo nguva ichipfuura, kana kuti nyika ichimira, kana kuti pasara munhu mumwechete panyika achaponeswa?"
                },
                {
                    "number": 37,
                    "text": "Tarisai ndinoti kwamuri, Kwete; nokuti kutenda kunoita kuti zvishamiso zvionekwe; uye nokutenda ngirozi dzinozviratidza nokuparidza kuvanhu; nokudaro, kana zvinhu izvi zvikamira nhamo kuvana vevanhu, nokuti zvakadaro nenzira yokusatenda, saka zvose zvinoshaika."
                },
                {
                    "number": 38,
                    "text": "Nokuti hakuna munhu angaponeswa, maererano nemazwi aKristu, kunze kwokunge vane kutenda muzita rake; nokudaro, kana zvinhu izvi zvamira, naizvozvo kutendawo kwamira; munhu achazomira zvinorwadza, nokuti zvinozoratidzika sokunge kwakanga kusina rununuro rwakaitwa."
                },
                {
                    "number": 39,
                    "text": "Asi tarisai, hama dzangu dzinodiwa, ndinotonga zvinhu zvakanaka zvenyu, nokuti ndinotonga kuti mune kutenda muna Kristu nokuda kwokunyarara kwenyu; nokuti kana musina kutenda maari hamuna kukodzere kuzoverengerwa kuvanhu vechechi yake."
                },
                {
                    "number": 40,
                    "text": "Uye zvakare zvino, hama dzangu dzinodiwa, ndinotaura kwamuri pamusana petariro. Ko zvino mungawane sei kutenda, kunze kwokunge mune tariro?"
                },
                {
                    "number": 41,
                    "text": "Uye ko zvino munotarisira chii? Tarisai ndinoti kwamuri muchawana tariro kuburikidza norudzikinuro rwaKristu nesimba rokumutswa kwake, kuti mugomutswa kuupenyu hwokusingaperi, izvi nokuda kwokutenda maari maererano nechivimbiso."
                },
                {
                    "number": 42,
                    "text": "Nokudaro, kana munhu ane kutenda anofanira kuve netariro; nokuti kana pasina kutenda hapangave netariro."
                },
                {
                    "number": 43,
                    "text": "Uye zvakare, tarisai ndinoti kwamuri haangave nokutenda netariro, kunze kwokunge akazvininipisa ane mwoyo munyoro."
                },
                {
                    "number": 44,
                    "text": "Kana zvakadaro, kutenda kwake netariro yake hapana, nokuti hakuna anogamuchirwa naMwari, kunze kwevanozvininipisa nevane mwoyo minyoro; uye kana munhu achizvininipisa ane mwoyo munyoro, achitaura nesimba roMweya Mutsvene kuti Jesu ndiKristu, anofanirwa kuva norudo rwakadzama; nokuti kana asina rudo rwakadzama haana chaari; nokudaro anofanirwa kuva norudo rwakadzama."
                },
                {
                    "number": 45,
                    "text": "Uye rudo rwakadzama rwune mwoyo murefu, rwune mwoyo munyoro, harwuchive, harwuzvikudzi, harwuzvitsvakire zvarwo, harwuzi nyore kutsamwisa, harwufunge zvakaipa, harwufarire zvakaipa asi rwunofarira chokwadi, rwunotakura zvose, nokutenda zvinhu zvose, rwune tariro pazvinhu zvose, rwunotsungirira zvinhu zvose."
                },
                {
                    "number": 46,
                    "text": "Nokudaro, hama dzangu dzinodiwa, kana musina rudo rwakadzama, hamuna chamuri, nokuti rudo rwakadzama harwukundikane. Nokudaro garai murudo rwakadzama, chinova ndichochinhu chikuru pane zvose, nokuti zvinhu zvose zvinofanira kukundikana—"
                },
                {
                    "number": 47,
                    "text": "Asi rudo rwakadzama ndirwo rudo rwutsvene rwaKristu, uye rwunogara nokusingaperi; uyo anozoonekwa anarwo pazuva rokupedzisira, zvichazova zvakanaka kwaari."
                },
                {
                    "number": 48,
                    "text": "Nokudaro, hama dzangu dzinodiwa, namatai kuna Baba nesimba rose romwoyo, kuti muzadzwe norudo urwu, urwo rwaakapa kune avo vose vateveri vechokwadi voMwanakomana wavo, Jesu Kristu; kuti muzova vanakomana vaMwari; kuti kana ava kuzviratidza tichazova saiye, nokuti tichamuona sezvaari; kuti tive netariro iyi; kuti tigoitwa vatsvene saiye mutsvene. Ameni."
                }
            ]
        },
        "/study/scriptures/bofm/moro/8": {
            "uri": "/study/scriptures/bofm/moro/8",
            "title": "Moronai 8",
            "data_type": "chapter",
            "chapter_name": "Chitsauko 8",
            "chapter_summary": [
                "Kubhabhatidzwa kwevana vaduku chinhu chakaipa chinonyadzisa—Vaduku vapenyu muna Kristu nokuda kwoRudzikinuro—Kutenda, kutendeuka, kuzvininipisa nomwoyo munyoro, kugamuchira Mweya Mutsvene, nokushingirira kusvika kumagumo kunosvitsa kuruponeso. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Tsamba yababa vangu Mormoni, yakanyorerwa kwandiri, Moronai; yakanyorwa kwandiri shure kwokunge ndadaidzwa kuushumiri. Pamusoro paizvozvo vakanyora kwandiri vachiti:"
                },
                {
                    "number": 2,
                    "text": "Mwanakomana wangu wandinodisisa, Moronai, ndinofara zvikuru kuti Ishe vako Jesu Kristu akufunga zvikuru, akakudaidza murushumiro rwake, nekubasa dzvene."
                },
                {
                    "number": 3,
                    "text": "Ndinogara ndichikufunga zvikuru muminamato yangu, kunamata nguva dzose kuna Mwari Baba muzita roMwana wavo Mutsvene, Jesu, kuti iye, kuburikidza nokunaka kwavo nenyasha zvisingaverengeke, vakuchengete kuburikidza nekushinga mukutenda muzita ravo kudakara kusvika kwokupedzisira."
                },
                {
                    "number": 4,
                    "text": "Uye zvino, mwanakomana wangu, ndinotaura kwauri pamusana pezvinhu zvinondisuwisa zvikuru; zvinondisuwisa nokuti mune kupesana pakati penyu."
                },
                {
                    "number": 5,
                    "text": "Nokuti, kana zvandakanzwa zviri chokwadi, pakanga pane nokupesana pakati penyu pamusana pekubhabhatidzwa kwevana vaduku venyu."
                },
                {
                    "number": 6,
                    "text": "Uye zvino, mwanakomana wangu, ndinoda kuti ushande nesimba, kuti uku kukanganisa kukuru kuve kunobviswa pakati penyu; nokuti, nokuda kwaizvozvo ndanyora tsamba iyi."
                },
                {
                    "number": 7,
                    "text": "Nokuti pandakangonzwa zvinhu izvi nezvake ndakabvunza kuna Ishe pamusoro pezvizvi. Uye shoko raIshe rakauya kwandiri nesimba roMweya Mutsvene, richiti:"
                },
                {
                    "number": 8,
                    "text": "Teererai kumazwi aKristu, Mununuri wenyu, Ishe venyu naMwari venyu. Tarisai, ndakauya panyika kwete kuzodaidza vatsvene asi vatadzi kuti vatendeuke; vasingarware havadi murapi, asi avo vanorwara; nokudaro, vana vaduku vakachena, nokuti havakwanise kuita chitadzo; nokudaro kutukwa kwaAdama kunobviswa pavari mandiri, zvekuti hakuna simba pamusoro pavo; mutemo wokudzingiswa unobviswa nemandiri."
                },
                {
                    "number": 9,
                    "text": "Uye ndiyo nzira yandakaratidzwa nayo shoko raMwari noMweya Mutsvene; nokudaro, mwanakomana wangu wandinodisisa, ndinoziva kuti kutuka pamberi paMwari, kuti mubhabhatidze vana vaduku."
                },
                {
                    "number": 10,
                    "text": "Tarisai ndinoti kwamuri ichi ndichochinhu chamuchadzidzisa—kutendeuka nokubhabhatidza kune avo vanoziva nokukwanisa kuita zvivi; hongu, dzidzisai vabereki kuti izvo vanofanirwa kutendeuka nokubhabhatidzwa, nokuzvininipisa sevana vavo vaduku, uye vose vachazoponeswa nevana vaduku vavo."
                },
                {
                    "number": 11,
                    "text": "Uye vana vavo vaduku havana chikonzero chekutendeuka kana kubhabhatidzwa. Tarisai, kubhabhatidzwa kuri mukutendeuka kusvika pakuzadzikisa mirairo inopa kuregererwa kwezvivi."
                },
                {
                    "number": 12,
                    "text": "Asi vana vaduku vapenyu muna Kristu, kubvira kumavambo enyika; kana zvisina kudaro, Mwari ndiMwari vane rusaruro, uye zvakare ndiMwari vanoshanduka; uye vanotsaura vanhu; nokuti kune vana vadiki vangani vakafa vasina kubhabhatidzwa!"
                },
                {
                    "number": 13,
                    "text": "Nokudaro, kana vana vaduku vasingaponeswe vasina kubhabhatidzwa, ava vanofanira kunge vakaenda kugehena risingaperi."
                },
                {
                    "number": 14,
                    "text": "Tarisai ndinoti kwamuri, uyo anofunga kuti vana vaduku vanofanira kubhabhatidzwa ari mukuvava kwenduru nokusungwa kwokuipa; nokuti haana rutendo, tariro, kana rudo rwakadzama; nokudaro, anofanirwa kudimurwa achiri kufunga, anofanira kuenda kugehena."
                },
                {
                    "number": 15,
                    "text": "Nokuti kungave kufunga kwakaipa kuti Mwari vangaponese mwana mumwechete nokuti akabhabhatidzwa, uye mumwe ofanira kufa nokuti haana kubhabhatidzwa."
                },
                {
                    "number": 16,
                    "text": "Vane nhamo avo vanoda kusvibisa nzira yaIshe nokuita uku, nokuti vachafa kunze kwokunge vatendeuka. Tarisai, ndinotaura nesimba, ndine mvumo kubva kuna Mwari; handitye kuti munhu angandiitei; nokuti rudo rwuzere runobvisa kutya kwose."
                },
                {
                    "number": 17,
                    "text": "Uye ndakazadzwa nerudo rwakadzama, rwunova rudo rwusingaperi; nokudaro, vana vose vakafanana kwandiri; nokudaro, ndinoda vana vaduku norudo rwuzere; uye vose vakafanana uye vatori veruponeso."
                },
                {
                    "number": 18,
                    "text": "Nokuti ndinoziva kuti Mwari havasi Mwari vane rusarura kana vanoshanduka; asi munhu asingashanduki kubva kusingaperi kose kusvika kusingaperi."
                },
                {
                    "number": 19,
                    "text": "Vana vaduku havangatendeuke, nokudaro, chinhu chakaipisisa kurambidza tsitsi tsvene dzaMwari kwavari, nokuti vose vapenyu mavari nokuda kwetsitsi dzavo."
                },
                {
                    "number": 20,
                    "text": "Uyo anoti vana vaduku vanofanira kubhabhatidzwa anoramba tsitsi dzaKristu, nokuzvidza rudzikinuro rwake nesimba rorununuro rwake."
                },
                {
                    "number": 21,
                    "text": "Vane nhamo ivavo, nokuti vari munjodzi yerufu, gehena, nokurwadziwa kusingaperi. Ndinotaura izvi ndisingatye; Mwari vandiraira. Teererai kwavari mungwarire, kana kuti vachamira vachitongesana nemi pachigaro chokutonga chaKristu."
                },
                {
                    "number": 22,
                    "text": "Nokuti tarisai vana vose vaduku vapenyu muna Kristu, uyezve ivo ndivo vasina mutemo. Nokuti simba rorununuro rwunouya kuna vose vasina mutemo; nokudaro, uyo asina kurambwa, kana kuti uyo asiri pakuraswa, haangatendeuke; uye kuna ivavo kubhabhatidzwa hakurevi chinhu—"
                },
                {
                    "number": 23,
                    "text": "Asi kunova kutuka pamberi paMwari, kurambidza tsitsi dzaKristu, nesimba roMweya Mutsvene wavo, nokuisa ruvimbo mumabasa akafa."
                },
                {
                    "number": 24,
                    "text": "Tarisai, mwanakomana wangu, chinhu ichi hachina kufanira kudaro, nokuti kutendeuka ndekweavo vakaraswa neavo vane mitemo yavakatyora."
                },
                {
                    "number": 25,
                    "text": "Uye zvibereko zvokutanga zvekutendeuka rubhabhatidzo; kubhabhatidzwa kunouya nokutenda mukuzadzikisa mirairo; kuzadzikisa mirairo kunounza kuregererwa zvivi;"
                },
                {
                    "number": 26,
                    "text": "Uye kuregererwa kwezvivi kunounza kuzvininipisa, nomwoyo munyoro; nenzira yokuzvininipisa nomwoyo munyoro kunouya kushanyirwa noMweya Mutsvene, uyo Munyaradzi anozadza netariro norudo rwakakwana, urwo rudo rwunoshinga nesimba akumunamato wakasimba, kusvika kumagumo, apo vatendi vose vachagara naMwari."
                },
                {
                    "number": 27,
                    "text": "Tarisai, mwanakomana wangu, ndichanyora kwauri zvakare ndikasaenda kunorwisana nemaRamani. Tarisai, kuzvikudza kwerudzi rwuno, kana kuti vanhu vemaNifai, kwave ndikwo kuparadzwa kwavo kunze kwokunge vatendeuka."
                },
                {
                    "number": 28,
                    "text": "Vanamatirei, mwanakomana wangu, kuti kutendeuka kuuye kwavari. Asi tarisai, ndinotya kuti zvimwe Mweya wakarega zvekushanda navo; muchikamu chino chenyika vari kutsvaka kuramba zvose zvesimba nemvumo yaMwari; uye vari kuramba Mweya Mutsvene."
                },
                {
                    "number": 29,
                    "text": "Uye shure kwekuramba ruzivo rwukuru urwu, mwanakomana wangu, vanofanira kufa nekuchimbidza, mukuzadzikisa huporofita uhwo hwakataurwa nevaporofita, zvakare nemazwi oMuponesi wedu pachake."
                },
                {
                    "number": 30,
                    "text": "Chisara, mwanakomana wangu, kusvikira ndazonyora kwauri, kana ndazosangana newe zvakare. Ameni."
                }
            ]
        },
        "/study/scriptures/bofm/moro/9": {
            "uri": "/study/scriptures/bofm/moro/9",
            "title": "Moronai 9",
            "data_type": "chapter",
            "chapter_name": "Chitsauko 9",
            "chapter_summary": [
                "Vose maNifai nemaRamani vakashata uye vadzikira—Vanorwadzisana nokuurayana—Mormoni anonamata kuti nyasha nokunaka kuve pana Moronai nokusingaperi. Zvingangove makore 401 kusvika ku421 shure kwekunge Kristu azvarwa."
            ],
            "book_intro": [
                "Tsamba yechipiri yaMormoni kune mwanakomana wake Moronai."
            ],
            "verses": [
                {
                    "number": 1,
                    "text": "Mwanakomana wangu wandinodisisa, ndinonyora zvakare kwauri, kuti uzive kuti ndichiri mupenyu; asi ndinonyora nezvezvinhu zvinosuwisa."
                },
                {
                    "number": 2,
                    "text": "Nokuti tarisai, ndarwa hondo yakaomarara namaRamani, asi hatina kuvakurira; uye Arikeandusi akaurayiwa nomunondo, pamwe-chete naRuramu naEmuroni; hongu, uye tarasikirwa nevakawanda vevarume vedu vanogona zvehondo."
                },
                {
                    "number": 3,
                    "text": "Uye zvino tarisai, mwanakomana wangu, ndinotya kuti zvimwe maRamani achaparadza vanhu ava; nokuti havatendeuke, Satani anovakonzera kuti vapopotedzane pachavo."
                },
                {
                    "number": 4,
                    "text": "Tarisai, ndiri kushanda navo nguva dzose; uye ndikataura mazwi aMwari zvakasimba vanodedera vonditsamwira; ndikasataura zvakasimba vanoomesa mwoyo yavo; nokudaro, ndinotya kuti Mweya waIshe pamwe warega kushanda navo."
                },
                {
                    "number": 5,
                    "text": "Nokuti vanoshatirwa zvokuti ndinoona sekunge vasingatye rufu; uye havasisina rudo, mumwe kune mumwe; vanonzwa nyota yeropa nokutsividza nguva dzose."
                },
                {
                    "number": 6,
                    "text": "Uye zvino, mwanakomana wangu wandinoda, kunyange zvavo vakaoma mwoyo, tinofanirwa kushanda nesimba; nokuti tikarega kushanda, tichatongwa nemutongo wekurangwa; nokuti tine basa rekuita tichiri mutabernakeri yevhu, rekuti tikunde mhandu yezvinhu zvose zvitsvene, tizorodze mweya yedu munyika yaMwari."
                },
                {
                    "number": 7,
                    "text": "Zvino ndinonyora zvishoma nezvekutambudzika kwevanhu ava. Nokuti maererano noruzivo rwandakagamuchira kubva kuna Amorone, tarisai, maRamani ane vasungwa vakawanda, avo vavakatora kubva panharira yeSheriza; uye pakange pane varume, vakadzi, navana."
                },
                {
                    "number": 8,
                    "text": "Uye varume namadzibaba evakadzi nevana avo vavauraya; vanovadyisa nyama dzevarume vavo, vana vachidyiswa nyama dzemadzibaba avo; pasina mvura, kusara kweshoma, yavanovapa."
                },
                {
                    "number": 9,
                    "text": "Kunyange zvavo vaine chitema chikuru ichi ivo maRamani, hachipfuure chevanhu vedu veMoriandumu. Nokuti tarisai, vanasikana vakawanda vemaRamani vakatorwa sevasungwa; shure kwokuvatorera icho chakanga chakakoshesesa kupfuura zvimwe zvose, chinova kusapomba noumhandara—"
                },
                {
                    "number": 10,
                    "text": "Uye shure kwokunge vadai, vakavauraya nenzira yakaipisisa zvikuru, vachirwadzisa miviri yavo kusvikira vafa; shure kwokunge vaita izvi, vanodya nyama yavo kunge mhuka dzesango, nokuda kwekuoma kwemwoyo yavo; vanozviita nokuda kuratidza kushinga kwavo."
                },
                {
                    "number": 11,
                    "text": "Mwanakomana wangu wandinodisa, ko vanhu vakadai, vasina rujeko—"
                },
                {
                    "number": 12,
                    "text": "(Uye makore mashoma apfuura, vakanga vari vanhu vaive nerujeko vaifadza)"
                },
                {
                    "number": 13,
                    "text": "Asi mwanakomana wangu, vanhu vakadai, vanowana mufaro mune zvinhu zvakaipa kudai—"
                },
                {
                    "number": 14,
                    "text": "Tingatarisire sei kuti Mwari vanozorega kutitonga?"
                },
                {
                    "number": 15,
                    "text": "Tarisai, mwoyo wangu unochema: Nhamo kune vanhu ava. Tongai, Mwari, muvige zvivi zvavo, nokuipa kwavo, neruvengo kubva pamberi pechiso chenyu!"
                },
                {
                    "number": 16,
                    "text": "Uyezve, mwanakomana wangu, pane shirikadzi dzakawanda navanasikana vadzo vanoramba vari muSheriza; nezvekudya zvisina kutorwa namaRamani, tarisai, zvatakurwa namauto aZenefai, akavasiya vachitsvaka kwose-kwose zvokudya; madzimai mazhinji achembera anokomoka achifira munzira."
                },
                {
                    "number": 17,
                    "text": "Uye mauto angu haana kusimba; uyezve mauto amaRamani ari pakati pangu neSheriza; avo vose vakatizira kumauto aAroni vakawira munjodzi nokuda kwouipi hwavo."
                },
                {
                    "number": 18,
                    "text": "Kuipa kwevanhu vangu! Havana gwara kana tsitsi. Tarisai, ini ndiri murumewo zvangu, ndingoriwo nesimba remunhu chete, uye handichakwanisa kumanikidza vanhu kuti vateedze mirairo yangu."
                },
                {
                    "number": 19,
                    "text": "Uye vava nesimba guru rokurasika; vakaita sevapondi, vasingasii mumwe, kunyange vakuru kana vaduku; vanofadzwa muzvinhu zvose kunze kweizvo zvakanaka; kutambudzika kwevakadzi navana vedu pamusoro pechiso chenyika kunopfuura zvose; hongu, rurimi harungatauri, kana kunyorwa hazvinganyorwe."
                },
                {
                    "number": 20,
                    "text": "Uye zvino, mwanakomana wangu, handichagara pano zvakare pane zviitiko zvakaipa kudai. Tarisai, unoziva kuipa kwevanhu ava; unoziva kuti havana zvinangwa, kana pfungwa dzezvakare; kuipa kwavo kunopfuura kwemaRamani."
                },
                {
                    "number": 21,
                    "text": "Tarisai, mwanakomana wangu, handingavarumbidze kuna Mwari nokuti vangandirange."
                },
                {
                    "number": 22,
                    "text": "Asi tarisai, mwanakomana wangu, ndinokuisa kuna Mwari, ndinovimba muna Kristu kuti uchaponeswa; ndinonamata kuna Mwari kuti vachengetedze upenyu hwako, kuti uone kudzoka kwavanhu vavo kwavari, kana kuparadzwa kwavo zvachose; nokuti ndinoziva kuti vanofanira kufa kunze kwokunge vatendeuka nokudzokera kwaari."
                },
                {
                    "number": 23,
                    "text": "Uye kana vakafa vanenge vafanana nemaJaredhi, pamusana pokuoma kwemwoyo yavo, nokutsvaga ropa nokuda kutsividza."
                },
                {
                    "number": 24,
                    "text": "Zve kana vakafa, tinoziva kuti hama dzedu dzakawanda dzakatizira kumaRamani, uye zvakare vakawanda vachatizira kwavari; nokudaro, nyora zvishoma; kana uchinge wasiiwa ini ndikafa ndikasazokuona; asi ndinovimba kuti ndichakuona munguva pfupi; nokuti ndine zvinyorwa zvinoera izvo ndakafanira kupa kwauri."
                },
                {
                    "number": 25,
                    "text": "Mwanakomana wangu, vimbika muna Kristu; izvo zvinhu zvandanyora zvisakurwadze, kuti zvidzamare zvikusvitse kurufu; asi Kristu akusimudzire, kutambudzika kwake nerufu, nokuzviratidza muviri wake kumadzibaba edu, netsitsi dzake nomwoyo wake murefu, netariro yokubwinya kwake yeupenyu hwokusingaperi, zvizorore mupfungwa dzako nokusingaperi."
                },
                {
                    "number": 26,
                    "text": "Uye nyasha dzaMwari Baba, chigaro chavo chiri kumusoro kumatenga, naIshe vedu Jesu Kristu, anogara kuruoko rwerudyi rwesimba ravo, kusvikira zvinhu zvose zvave pasi pavo, zvive, nokugara newe nokusingaperi. Ameni."
                }
            ]
        },
        "/study/scriptures/bofm/moro/10": {
            "uri": "/study/scriptures/bofm/moro/10",
            "title": "Moronai 10",
            "data_type": "chapter",
            "chapter_name": "Chitsauko 10",
            "chapter_summary": [
                "Uchapupu hweBhuku raMormoni hunouya nesimba roMweya Mutsvene—Zvipo zvoMweya zvinopiwa kune vanotenda—Zvipo zvoMweya zvinofambidzana nokutenda—Mazwi aMoronai anotaura achibva muguruva—Uyai kuna Kristu, muitwe vakarurama maari, nokuita kuti mweya yenyu ive mitsvene. Zvingangove makore 401 kusvika ku421 shure kwekunge Kristu azvarwa."
            ],
            "verses": [
                {
                    "number": 1,
                    "text": "Zvino ini Moronai, ndinonyora zvimwe zvandinoona sezvakanaka; zve ndinonyora kuhama dzangu; maRamani; ndinoita kuti vazive kuti makore anopfuura mazana mana nemakumi maviri apfuura kubvira chiratidzo chokuuya kwaKristu chakapiwa."
                },
                {
                    "number": 2,
                    "text": "Uye ndinonama zvinyorwa izvi, shure kwekutaura mazwi mashoma maererano nokukurudzira kwamuri."
                },
                {
                    "number": 3,
                    "text": "Tarisai, ndinokukurudzirai kuti kana muchinge maverenga zvinhu izvi, kana huri uchenjeri munaMwari kuti muzviverenge, kuti murangarire kuti Ishe vakaita tsitsi dzakaita sei kuvana vevanhu, kubvira kusika kwaakaita Adama kusvikira panguva iyo muchagamuchira zvinhu izvi, uye mugozvifungisisa mumwoyo yenyu."
                },
                {
                    "number": 4,
                    "text": "Uye pamuchange magamuchira zvinhu izvi, ndinokukurudzirai kuti mubvunze Mwari Baba Vokusingaperi, muzita raKristu, kana zvinhu izvi zvisiri zvechokwadi; kana muchinge makumbira nomwoyo wose, nechido chaicho, mune kutenda muna Kristu, achakuburitsirai chokwadi chazvo, nesimba roMweya Mutsvene."
                },
                {
                    "number": 5,
                    "text": "Uye nesimba roMweya Mutsvene muchaziva chokwadi chezvinhu zvose."
                },
                {
                    "number": 6,
                    "text": "Zve chinhu chose chakanaka chakarurama uye chiripachokwadi; nokudaro, chakanaka hachingarambe Kristu, asi chinotenda kuti ndiye."
                },
                {
                    "number": 7,
                    "text": "Uye munozoziva kuti ndiye; nesimba roMweya Mutsvene; nokudaro ndinokukurudzirai kuti musarambe simba raMwari; nokuti anoshanda nesimba, maererano nokutenda kwevana vevanhu, zvimwechete nhasi, mangwana, nokusingaperi."
                },
                {
                    "number": 8,
                    "text": "Uye zvakare, ndinokukurudzirai, hama dzangu, kuti musarambe zvipo zvaMwari, nokuti zvakawanda; zve zvinobva kuna Mwari vamwechete. Uye kune nzira dzakasiyana dzinopiwa nadzo zvipo izvi; asi ndiMwari vamwechete vanoshanda madziri dzose; zvinopiwa nezviratidzo zveMweya waMwari kuvanhu, kuti zviwedzerwe kwavari."
                },
                {
                    "number": 9,
                    "text": "Nokuti tarisai, kune mumwe anopihwa noMweya waMwari, kuti agodzidzisa shoko roungwaru."
                },
                {
                    "number": 10,
                    "text": "Uye kune mumwe, kuti adzidzise shoko roruzivo noMweya mumwecheteyo."
                },
                {
                    "number": 11,
                    "text": "Uye kune mumwe, kutenda kukuru; kune mumwe, zvipo zvokuporesa noMweya mumwecheteyo;"
                },
                {
                    "number": 12,
                    "text": "Uye zvakare, kune mumwe, kuti ashande zvishamiso zvikuru;"
                },
                {
                    "number": 13,
                    "text": "Uye zvakare, kune mumwe, kuti aporofite pamusana pezvinhu zvose;"
                },
                {
                    "number": 14,
                    "text": "Uye zvakare, kune mumwe, kuona ngirozi nokuparidza kwomweya;"
                },
                {
                    "number": 15,
                    "text": "Uye zvakare, kune mumwe, marudzi ose endimi."
                },
                {
                    "number": 16,
                    "text": "Uye zvakare, kune mumwe, kududzira kwemitauro yakasiyana yendimi dzose."
                },
                {
                    "number": 17,
                    "text": "Uye zvose zvipo izvi zvinouya noMweya waKristu; zvinouya kune mumwe nemumwe, maererano nokuda kwake."
                },
                {
                    "number": 18,
                    "text": "Uye ndinokukurudzirai, hama dzangu dzinodiwa, kuti murangarire kuti chipo chose chakanaka chinobva kuna Kristu."
                },
                {
                    "number": 19,
                    "text": "Uye ndinokukurudzirai, hama dzangu dzinodiwa, kuti murangarire kuti ndiye mumwecheteyo zuro, nanhasi, nokusingaperi, uye kuti zvipo zvose izvi zvandataura, izvo zvomweya, hazvizobviswi, kana nyika ichimire, chete nokusatenda kwevana vevanhu."
                },
                {
                    "number": 20,
                    "text": "Nokudaro, kunofanirwa kuve nokutenda; uye kana pane kutenda panofanirwa kunge pane tariro; kana pane tariro panofanirwa kunge pane rudo rwakadzama zvakare."
                },
                {
                    "number": 21,
                    "text": "Uye kunze kwokunge une rudo rwakadzama hakuna imwe nzira yaungaponeswa nayo muumambo hwaMwari; kana kuti haungaponeswe muumambo hwaMwari usina kutenda; kana kuponeswa usina tariro."
                },
                {
                    "number": 22,
                    "text": "Uye kana musina tariro munenge makarasa mwoyo; kurasa mwoyo kunouya nokuda kwezvitadzo."
                },
                {
                    "number": 23,
                    "text": "Uye Kristu akati zvechokwadi kumadzibaba edu; kana mune kutenda munokwanisa kuita zvinhu zvose zvinofadza kwandiri."
                },
                {
                    "number": 24,
                    "text": "Uye zvino ndinotaura kumagumo enyika—kuti kana zuva rasvika kuti simba nezvipo zvaMwari hazvichazoitika pakati penyu, zvinozoitika pamusana pokusatenda kwenyu."
                },
                {
                    "number": 25,
                    "text": "Uye vane nhamo vana vevanhu kana zvikadaro; nokuti panenge pasina kana mumwechete achaita zvakanaka pakati penyu, kunyange mumwe zvake. Nokuti kana pane mumwe pakati penyu anoita zvakanaka, achashanda nesimba nezvipo zvaMwari."
                },
                {
                    "number": 26,
                    "text": "Uye vane nhamo avo vachaita zvinhu izvi zvibve, nokuti vachafira muzvivi zvavo, havazoponiswi muumambo hwaMwari; ndinozvitaura maererano nemazwi aKristu; uye handinyepi kwete."
                },
                {
                    "number": 27,
                    "text": "Uye ndinokukurudzirai kuti murangarire zvinhu izvi; kuti nguva ichasvika nokukurumidza apo muchaziva kuti handinyepi, nokuti muchandiona pachigaro chekutonga chaMwari; Ishe Mwari vachati kwamuri: Handina kutaura here mazwi angu kwamuri, ayo akanyorwa nemurume uyu, achichema somunhu akafa, hongu, kunyange somunhu ari kutaura kubva muguruva?"
                },
                {
                    "number": 28,
                    "text": "Ndinotaura zvinhu izvi kwamuri mukuzadzikisa huporofita. Uye tarisai, zvichabuda kubva mumuromo waMwari vasingaperi; shoko ravo richashinyira kubva kuzvizvarwa kuenda kuzvizvarwa."
                },
                {
                    "number": 29,
                    "text": "Uye Mwari vachakuratidzai, kuti zvandakanyora ndezvechokwadi."
                },
                {
                    "number": 30,
                    "text": "Uye zvakare ndinokukurudzirai kuti muuye kuna Kristu, muve munobatirira kune zvipo zvose zvakanaka, musabate zvipo zvakaipa, kana zvinhu zvine tsvina."
                },
                {
                    "number": 31,
                    "text": "Uye mukai, musimuke kubva muguruva, Jerusarema; hongu, upfeke hanzu dzako dzakanaka, mwanasikana weZioni; simbisa mbambo dzako uye pamhidzira miganhu yako nokusingaperi, kuti urege kuzokanganiswa, kuti zvivimbiso zvaBaba Vokusingaperi zvaakaita kwauri, imba yaIsraeri, zvigozadzikiswa."
                },
                {
                    "number": 32,
                    "text": "Hongu, uyai kuna Kristu, munatswe maari, uye rambai kusarurama kwose; asi mukaramba kusarurama kwose, moda Mwari nekugwinya kwenyu kwose, nepfungwa dzenyu dzose, nesimba renyu rose nokudaro nyasha dzavo dzinokwanirana nemi, kuti nenyasha dzavo mugova vakakwana muna Kristu, kana nenyasha dzaMwari makakwana muna Kristu, hamuna nzira yamungagoni kuramba nayo simba raMwari."
                },
                {
                    "number": 33,
                    "text": "Uye zvakare, kana makanaka nenyasha dzaMwari muna Kristu, musingarambe simba rake, naizvozvo munoitwa kuti muve vatsvene muna Kristu nenyasha dzaMwari, kuburikidza nokudeurwa kweropa raKristu, riri muchibvumirano chaBaba chokuti muregererwe zvitema zvenyu, kuti mugova vatsvene, vasina kavara."
                },
                {
                    "number": 34,
                    "text": "Uye zvino kwamuri mose, ndinokuwonekai. Ndichaenda muchinguvana kundozorora muparadiso raMwari, kudzamara mweya wangu nomuviri zvazosanganiswa zvakare, ndichizounzwa nokukunda nomumhepo, kuzosangana nemi pamberi pechigaro chinofadza chaJehova vakuru, Mutongi Vokusingaperi wavose vapenyu novakafa. Ameni."
                }
            ]
        }
    }
}